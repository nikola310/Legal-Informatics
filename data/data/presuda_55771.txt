<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
</style>
<meta content="lidija.maros" name="author">
</head>
<body class="b1 b2">
<p class="p1">
<span>             			       </span>
<!--Image link to '0.png' can be here-->
</p>
<p class="p2">
<span>U IME CRNE GORE</span>
</p>
<p class="p3">
<span>										         K. 418/12/12</span>
</p>
<p class="p3"></p>
<p class="p3">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ane Marije Petković, u krivičnom predmetu protiv optuženog S  A iz Tivta, zbog krivičnog djela teške tjelesne povrede iz čl. 151. st. 1. Krivičnog zakonika, koji se vodi po optužnom predlogu ODT-a Kotor br. 351/12 od 05.10.2012 godine, nakon održanog glavnog i javnog pretresa  dana 28.12.2012. godine u prisustvu zamjenika ODT-a Kotor Danke Živković i oštećenog S D  i vještaka medicinske struke Dr. K N , a u odsustvu uredno pozvanog okrivljenog, koji je prethodno ispitan, a svoj izostanak nije opravdao, shodno članu 457. ZKP, i istog dana donio i javno objavio sledeću </span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>	OPTUŽENI S A , JMBG ..........., od oca M  i majke N  rođene P  rođen ........ god. u K  stalno nastanjen u T  .......... državljanin CG, student, neoženjen, bez djece, sa završenom SSS, srednjeg imovnog stanja, osuđivan presudom Osnovnog suda u Kotoru K. 81/10/10 od 28.07.2010. godine, zbog krivičnog djela teško djelo protiv bezbjednosti javnog saobraćaja iz čl. 348. st. 3. u vezi sa krivičnim djelom ugrožavanje javnog saobraćaja iz čl. 339. st. 3. u vezi st. 1.  KZ-a na kaznu zatvora u trajanju od četiri mjeseca uslovno na jednu godinu, protiv kojeg se ne vodi postupak za drugo krivično djelo </span>
</p>
<p class="p2">
<span>Kriv je</span>
</p>
<p class="p3">
<span> </span>
</p>
<p class="p3"></p>
<p class="p3">
<span>	Što je dana 18.06.2012. godine oko 23,00 časa, ispred picerije "Exit" u Tivtu, teško tjelesno povrijedio oštećenog S D iz T  pri čemu je bio uračunljiv i svjestan svoga djela i njegove zabranjenosti, a čije izvršenje je htio na način što je vozilom marke "Toyota Corola 2.0" reg. oznake .......... krećući se velikom brzinom iz pravca Tivta, prešao na lijevu stranu kolovoza i lijevim točkom vozila prešao preko lijevog stopala oštećenog, koji je prethodno parkirao svoj motocikl na trotoar sa lijeve strane ispred picerije "Exit" u Tivtu, usled čega je oštećeni pao na trotoar, a okrivjeni velikom brzinom nastavio kretanje u pravcu Aerodroma, kojom prilikom je oštećeni zadobio tešku tjelesnu povredu u vidu pukotinastog preloma druge kosti lijevog donožja .</span>
</p>
<p class="p3"></p>
<p class="p3">
<span>	- čime je izvršio krivično djelo teške tjelesne povrede  iz čl. 151. st. 1. Krivičnog zakonika.</span>
</p>
<p class="p3"></p>
<p class="p3">
<span>	Pa mu sud na osnovu naprijed navedene krivičnopravne odredbe  te odredbi  čl. 3, 5, 8, 13, 15, 36, 42, 52, 53, i 54. KZ-a i čl. 368. i 374. ZKP-a izriče </span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>	Kojom utvrđuje kaznu zatvora u trajanju od šest mjeseci i istovremeno određuje da se kazna neće izvršiti ukoliko okrivljeni za vrijeme od dvije godine, od dana pravosnažnosti presude ne učini novo krivično djelo. </span>
</p>
<p class="p3"></p>
<p class="p3">
<span>	Okrivljeni je dužan da na ime sudskog paušala uplati iznos od 50,00 eura, i na ime troškova krivičnog postupka iznos od  149,50 eura,  na žiro račun ovog suda broj 832-16-52 u roku od mjesec dana od dana pravosnažnosti presude i da dokaz o uplati dostavi ovom sudu s pozivom na broj K. 418/12/12.</span>
</p>
<p class="p3">
<span>	</span>
</p>
<p class="p2">
<span>O b r a z l o ž e n j e</span>
</p>
<p class="p3"></p>
<p class="p3">
<span>	ODT Kotor je optužnim aktom Kt. broj 351/12 od 05.10.2012. godine optužilo S A  iz T , zbog krivičnog djela teške tjelesne povrede iz člana 151. stav 1. Krivičnog zakonika. </span>
</p>
<p class="p3"></p>
<p class="p3">
<span>	U svojoj odbrani optuženi S A  je naveo da je kritične večeri upravljao vozilom "Toyota Corolla" reg. oznaka .......... kojim je krenuo od svoje kuće koja se nalazi u naselju Seljanovo, oko 20,00 časova, u pravcu kuće svoje djevojke koja takođe živi na Seljanovu, a čija je kuća udaljena od njegove nekih 200 metara. Naveo je da je izašao na magistralu, ali da nije prolazio pored pekare "Boka", te da nije pretekao nikakav motocikl, niti da mu je bilo ko ablendovao, niti je njega pretekao neki motocikl. Za vrijeme vožnje kočio je, ali ne naglo. Naveo je da kritične prilike nije zaustavljao kola na magistrali, te da se tek zaustavio na Verigama gdje je i pošao sa svojom djevojkom, nakon što ju je pokupio kod njene kuće. U toku puta do tamo nije sreo nikakvog motociklistu, niti je zaustavljao vozilo. Oštećenog S D  poznaje iz viđenja, ali ga toga dana nije sreo, niti je prolazio pored picerije "Exit". Negirao je da se te večeri kretao svojim vozilom velikom brzinom i lijevim točkom istog prešao preko lijevog stopala S  i da se nakon toga uputio ka aerodromu. Navodi da je sa njim u kolima bila i njegova djevojka I V , te da su se, nakon desetominutne vožnje do Lepetana, tamo zadržali nekh pola sata, nakon čega je djevojku odvezao njenoj, a on otišao svojoj kući. Od Lepetana do kuće putovao je 10 minuta i usput nije vidio nikakav motocikl, niti je vidio da je iko povrijeđen, a vozilo je parkirao ispred zgrade u kojoj živi. Negirao je da je te večeri jurio S , te navodi da je već u 21,00 čas bio kući, gdje su bili i njegovi roditelji M  i N S , te da je i oko 23,00 časa bio kod kuće tako da ne zna šta se dešavalo ispred picerije Exit". Dana 25.06.2012. godine oko 08,00 časova nazvao ga je inspektor Č i rekao mu da dođe u stanicu policije radi obavljanja razgovora istog dana, što je on i uradio i tamo je dao izjavu. Napominje da kritične prilike nije prolazio pored Dumidrana, niti je prolazio kroz to naselje.</span>
</p>
<p class="p3"></p>
<p class="p3">
<span>	U dokaznom postupku radi utvrđivanja činjeničnog stanja i krivice optuženog sud je proveo sledeće dokaze: saslušao oštećenog S D , svjedoka K Đ, na saglasnost stranaka pročitani su iskazi dati na zapisnik pred ODT-om Kotor svjedoka LJ Đ od 11.09.2012. godine, D A  od 13.09.2012.godine, te svjedoka Ilić Vere od 28.09.2012. godine, izvršen uvid u izvještaje ljekara specijaliste Specijalne bolnice "Vaso Ćuković" Risan od 19.06.2012. i 24.06.2012. godine, izvještaj ljekara specijaliste Specijalne bolnice "Vaso Ćuković" Risan br. 06-1914/2 od 15.10.2012. godine, uvid u službenu zabilješku UP PI Tivat br. 02-240/12-2770 od 01.10.2012. godine, uvid u dopis UP I Tivat br. 03-240/12-2700 od 01.10.2012. godine, uvid u nalaz i mišljenje vještaka medicinske struke- specijaliste sudske medicine Dr. K N  od 20.08.2012. godine, izvod iz KE UP PI Kotor za okrivljenog br. 245/12-4041 od 28.08.2012. godine, te izvršen uvid u kopiju saobraćajne dozvole za pmv "Toyota Corolla 2.0" reg. oznaka .......... i  salušan je vještak medicinske struke Dr. K N . </span>
</p>
<p class="p3"></p>
<p class="p3">
<span>	Nije bilo predloga za dopunu dokaznog postupka niti prigovora na izvedene dokaze. </span>
</p>
<p class="p3"></p>
<p class="p3">
<span>	Svjedok- oštećeni S D  je naveo da se ne pridružuje krivičnom gonjenju i da ne postavlja imovinsko pravni zahtjev, te da se kritične večeri oko 23,00 časa sa motociklom marke "Beverly" reg. oznaka .......... kretao ulicom Kalimanjskom prema magistrali i na izlasku kod pekare ranije "Dan i Noc", uključio se na magistralu. Pošto se uključio na magistralu, zaobišlo ga je vozilo "Toyota Corolla" sive boje reg. oznaka TV .......koje je počelo naglo da koči ispred njega, te je ablendovao vozaču. Isto je ubrzo pretekao motociklom, nakon čega su se posle 10 metara oboje zaustavili. Navodi da je prišao vozaču koga je prepoznao kao S  jer ga poznaje iz viđenja, a poznaje mu i oca i majku. Oštećeni ga je upitao zašto je kočio ispred njega, koristio sirenu i dobacivao mu iz kola. Zatim je nastala prepirka između njih, i pošto ga je optuženi mnogo vrijeđao, oštećeni je naveo da ga je ošamario, pa je došlo i do guranja između njih dvojice. Kada je S  otišao do prtljažnika svog vozila, otvorio ga, oštećeni navodi da je sjeo na svoj motocikl i uputio se prema kući koja je udaljena svega 400 metara od tog mjesta. Motocikl je parkirao na trotoar sa lijeve strane ispred picerije "Exit" u Tivtu. Nakon što je ustao sa svog motocikla, pogledao je u pravcu Tivta i ugledao vozilo kojim upravlja Saveljić koje se kretalo velikom brzinom u tom pravcu, nakon čega se on povukao unazad, a vozilo mu je lijevim točkom prešlo preko lijevog stopala. Pao je na trotoar jer je zadobio tešku tjelesnu povreduS  je nastavio da vozi u pravcu aerodroma, odnosno ka Budvi. Naveo je da je sve to vidio njegov komšija K Đ, jer se nalazio neposredno iza njega. Takođe D A  je bila prisutna kada su se prepirali, jer se ona kretala svojim vozilom iza vozila S, te da je bila prisutna i kada mu je točkom prešao preko noge, ali ne zna na kojoj je udaljenosti bila. Bio je prisutan i i LJ Đ koji ga je poveo vozilom u hitnu službu Tivtu.  </span>
</p>
<p class="p3"></p>
<p class="p3">
<span>	Svjedok L Đ je naveo je da se kritične prilike oko 23.00 časa kretao svojim vozilom marke "BMV" reg. oznaka TV AA337 i prilikom prolaska pored radnje "Arsenal elektro" u Kalimanju naišao je na dva zaustavljena vozila, te da je prvo vozilo bilo sive boje japanske prozvodnje, a iza njega bijelo vozilo "GOLF IV" ili "GOLF V". Pored prvog vozila japanske prozvodnje bio je zaustavljen i motor kojim je upravljao D S , a koga poznaje iz škole. U jednom trenutku su se oni pogurali kroz prozor od kola i Stanković je pošao u pravcu Dumidrana motocikliom, normalnom brzinom. Vozač drugog vozila, kojeg poznaje kao Sa jer isti živi na Seljanovu gdje je i svjedok odrastao, odmah je izašao iz svog vozila i pošao za motorom. Pošto nije uspio da ga sustigne, S  se vratio, otvorio prtljažnik, u kojem je nešto tražio, zatim ga je zatvorio, sjeo u vozilo i naglim startovanjem vozila krenuo u pravcu Dumidrana. Navodi da je S  prethodno odgurnuo jednu djevojku, koja je vozila "Golfa" i koja je nakon što je ovako startovao krenula iza njega u pravcu Dumidrana, a i sam svjedok iza nje u istom pravcu, da bi prilikom prolaska pored picerije "Exit" vidio S  povrijeđenog, kojeg su držala dva policajca na koje se on oslanjao jer mu je jedna noga bila povrijeđena. Navodi da je oštećenog sjeo u svoje vozilo i odvezao ga u hitnu službu u Tivtu. Na putu do iste, S ć mu se požalio da mu je S  prešao vozilom preko noge i tako ga povrijedio. Još navodi da je E S , takođe iz T  bio tada u piceriji " Exit", te da su zajedno smjestili Stankovića u kola. </span>
</p>
<p class="p3"></p>
<p class="p3">
<span>	Svjedok K Đ je naveo da je kritične večeri, oko 23,00 časa, bio u lokalu "Exit" u blizini njegove kuće, i da je vidio ispred lokala njegovog komšiju D S  koji je parkirao na trotoaru pored stuba svoj motor. S  je ušao u lokal i odmah je izašao napolje, a on je krenuo odmah za njim da bi u jednom momentu vidio sivo vozilo koje je išlo iz pravca Tivta velikom brzinom i prešlo na suprotnu stranu od pravca svog kretanja, prošao pored samog trotoara i točkom prošao preko noge S , a misli da se radilo o lijevoj nozi. Odmah su se vidjeli tragovi gume na nozi, a on je prišao S, primakao ga žardinjeri, zatim su izašli i drugi gosti iz kafane, pa ga je on zajedno sa R S  povezao u bolnicu u Risnu. Naveo je da je nakon što je prešao preko noge S , vozač sivog vozila nastavio da se kreće istom brzinom u pravcu aerodroma. Nakon pet minuta vidio je to isto vozilo koje se kretalo iz pravca Aerodroma u pravcu Tivta kako velikom brzinom pretiče čitavu kolonu, a kasnije je čuo da je tim vozilom upravljao S  </span>
</p>
<p class="p3"></p>
<p class="p3">
<span>	Svjedok D A  je navela da se kritične večeri oko 23,00 časa vraćala svojim vozilom "Golf V" iz Tivta, a ispred nje je bio S D  koji je upravljao motorom, te da nakon što su zajedno bili u Tivtu, uputili su se oboje prema piceriji "Exit" u naselju Dumidran. Prilikom izlaska iz Tivta na raskrsnici u blizini jedne pekare, Stanković nije mogao da se uključi u saobraćaj, jer mu jedno vozilo sive boje marke "Toyota Corolla", koje se kretalo glavnim putem, nije dozvolilo da se uključi na magistralu, iako je oštećeni S već krenuo da izlazi, zbog čega je on zakočio, a ovo vozilo nastavilo svoje kretanje. Navela je da se na putu koji vodi ka aerodromu, ispred prodavnice boja i lakova, ona nalazila iza Dejana, a ispred njega je bilo vozilo "Toyota Corolla" od ranije, koje vozilo je počelo da koči, pa je i S morao da uradi isto, zbog čega ga je i obišao svojim motorom. Nakon toga je vozač "Toyote" počeo da ablenduje S u, a pošto je bio otvoren prozor, čula je i da mu je nešto govorio. S je stao pored vozila "Toyota" i to sa strane vozača i pitao ga u čemu je problem i vozač ovog auta ga je povukao za ruku, na šta je S  reagovao tako što ga je udario zatvorenom šakom. Nakon ovoga, vozač "Toyote" je izašao, i ona takođe iz svog vozila je izašla i kad je prilazila, vidjela je da je vozač "Toyote" podigao majicu i da za pasom ima pištolj. Navela je da ne zna da li je istog izvadio prethodno iz gepeka, ali je vidjela da kada je izašao iz vozila da je otvorio gepek, odnosno dio gdje stoji rezervna guma, odakle je izvadio neki metalni predmet, a misli da se radilo o dizalici za auto. Optuženi je krenuo prema S  a pošto je isti bio na motoru, upalio ga je i otišao prema "Exitu", tako da je i optuženi ušao odmah u auto, kao i ona u svoje, pa su svi pošli prema "Exitu". Kada je vozač "Toyote" namjeravao da uđe u auto, ona je pokušala da ga zaustavi, ali ju je on odgurnuo i ipak ušao u kola. Takođe je navela da je djevojka od optuženog vikala da će ubiti D , a ona ju je molila da smiri svog momka i da ne idu za njim. Vozač "Toyote" je pošao prema "Exitu" i kretao se ispred njenog vozila, a kada su prilazili "Exitu" vidjela da je S  stajao ispred "Exita" pored svog motora, a vozač "Toyote" je svojim kolima prešao na suprotnu stranu i velikom brzinom krenuo da udari S , koji se izmakao tako da je jedan točak prešao preko njegove lijeve noge. Od ovog udara S  je pao na trotoar, a vozač "Toyote", za kojeg je kasnije saznala da je S  je nastavio kretanje velikom brzinom u pravcu aerodroma, da bi posle nekoliko minuta ponovo velikom brzinom prošao pored "Exita", dok su oni ukazivali pomoć Stankoviću, kojeg su vozilom prvo prebacili u DZ Tivat, a kasnije i u bolnicu u Risnu. Ona misli da su sve ovo vidjeli i gosti "Exita" i to jedan čovjek koji je odmah priskočio u pomoć S , a i preko puta je bila saobraćajna policija-patrola koja tamo stalno stoji i vrši radarsku kontrolu, i oni su odmah prišli S , mada koliko se ona sjeća tada su rekli da nijesu vidjeli povrijeđivanje S , niti su zaustavili vozača "Toyote" kada je velikom brzinom prošao pored njih posle povređivanja, iako su im ona i ostali prisutni ukazali da je upravo to lice povrijedilo Stankovića. </span>
</p>
<p class="p3"></p>
<p class="p3">
<span>	Svjedok I V  je navela da je u emotivnoj vezi sa okrivljenim S A , te da joj bliži detalji ovog događaja nijesu poznati. Pošto je, kako je navela, dobro služi pamćenje sjeća se da je kritičnog dana oko 20,00 časova sa momkom bila kolima preko Lepetana, te da su se vratili nazad u Tivat i da je kući bila oko 21,00 čas. Navela je da joj ništa nije poznato da je njen momak kasnije imao sukob sa nekim licem ili da je nekom nanijeta teška tjelesna povreda. Nije joj poznato ni gdje je te večeri otišao nakon što je nju ispratio kući. Sigurna je da tokom vožnje nijesu imali nikakvu incidentnu situaciju, niti da je njen momak imao verbalnih ili kakvih drugih sukoba sa bilo kojim drugim vozačem.</span>
</p>
<p class="p3"></p>
<p class="p3">
<span>	Uvidom u izvještaj ljekara specijaliste specijalne bolnice "Vaso Ćuković" u Risnu, od 19.06.2012. godine, utvrđeno je da je pacijent primljen zbog povrede desnog stopala, koja je zadobijena kada mu je automobil prešao preko istog, te da je pregledom konstatovan otok, a rentgenskim snimkom  desnog stopala vidjela se napukla metatorzalna kost, te da mu je stavljena gipsana longeta, a kontrola zakazana za sedam dana. </span>
</p>
<p class="p3">
<span>	Uvidom u izvještaj ljekara Specijalne bolnice "Vaso Ćuković" u Risnu, od 24.06.2012. godine utvrđeno je da je izvršena kontrola licu S D  povodom povrede nastale 18.06.2012. godine, te da mu je skinut gips.                                                                                                                                                                                             </span>
</p>
<p class="p3">
<span>	Uvidom u dopis Specijalne bolnice "Vaso Ćuković" iz Risna br. 06-1914/2 od 15.10.2012. godine utvrđeno je da je greškom u izvještaju za pacijenta Stanković Dejana, a u vezi njegove povrede od dana 19.06.2012. godine, greškom upisana desna noga kao povrijeđena umjesto lijeve.</span>
</p>
<p class="p3">
<span>	Uvidom u nalaz i mišljenje vještaka medicinske struke Dr. K N  od 20.08.2012. godine utvrđeno je da je na osnovu medicinske dokumentacije koja mu je dostavljena na uvid vještak utvrdio da je S D  zadobio pukotinasti prelom druge kosti desnog međunožja, te da navedena povreda predstavlja u vrijeme nanošenja tešku tjelesnu povredu i nastala je usled pregaženja odnosno usled prolaska protektora- gume točka od automobila preko desnog stopala S D  </span>
</p>
<p class="p3">
<span>	Uvidom u službenu zabilješku UP PI Tivat br. 02-240/12-2770 od 01.10.2012. godine utvrđeno je po prijavi S D  sastavljenoj dana 27.09.2012. godine, da mu je dana 18.06.2012, godine oko 23,00 časa pmv marke "Toyota Corolla" sive boje, reg. oznaka TV AB779 sa kojim je upravljao S A  iz Tivta, pokušalo pregaziti, tj. točkom mu je prešlo velikom brzinom preko lijevog stopala, dok se nalazio pored magistralnog puta pored picerije "Exit" u Tivtu na trotoaru. Takođe je utvrđeno da su saslušani oštećeni S D svjedoci D A  LJ Đ i K Đ, a da je o svemu obavješten i zamjenik ODT-a Kotor Žarko Pajković. Okrivljenog S A  nijesu odmah mogli pronaći, ali se on sam javio dana 28.06.2012. godine u Ispostavu Tivat, gdje je i saslušan. </span>
</p>
<p class="p3"></p>
<p class="p3">
<span>	Uvidom u dopis UP I Tivat br. 03-240/12-2700 od 01.10.2012. godine utvrđeno je da okrivljenom S A  nije izdata dozvola za držanje, niti dozvola za nošenje oružja.  </span>
</p>
<p class="p3"></p>
<p class="p3">
<span>	Uvidom u izvod iz kaznene evidencije UP PI Kotor br. 245/12-4041 od 28.08.2012. godine, na ime S A  utvrđeno je da je isti ranije osuđivan i to presudom Osnovnog suda u Kotoru, posl. br. K. 81/10/10 od 28.07.2010. godine zbog kriv.djela protiv bezbjednosti javnog saobraćaja iz čl. 348 st. 3 u vezi sa kriv. djelom ugrožavanje javnog saobraćaja iz čl. 339. st. 3. u vezi st. 1. KZ-a, osuđen na četiri / 4 / mjeseca zatvora, uslovno na jednu / 1 / godinu. </span>
</p>
<p class="p3">
<span>	 </span>
</p>
<p class="p3">
<span>	Uvidom u kopiju saobraćajne dozvole za pmv "Toyota Corolla 2.0" reg. oznaka ,.............. utvrđeno je da je isto registrovano na ime S A, a koji je otac okrivljenog A . </span>
</p>
<p class="p3"></p>
<p class="p3">
<span>	Vještak medicinske struke Dr. K N  je u svom iskazu na glavnom pretresu naveo da je osnovni nalaz i mišljenje donio na osnovu dva izvještaja ljekara specijaliste bolnice "Vaso Ćuković" u Risnu i to od 19.06.2012. godine i od 24.06.2012. godine, a u prvom navedenom izvještaju je dijagnostifikovan pukotinasti prelom druge kosti desnog donožja S D . Na glavnom pretresu mu je stavljeno na uvid dopis bolnice Risan br. 06-1914/2 od 15.10.2012. godine u kojem je navedeno da se radi o slučajnoj grešci, te da se radilo o prelomu druge kosti lijevog donožja, a ne desnog. Takođe su mu stavljena na uvid dva rentgenska snimka stopala na kojima je ispisano "S D  19.06.2012. godine". Nakon izvršenog uvida u dopis Specijalne bolnice Vaso Ćuković od 15.10.2012 godine, vještak je naveo da je S D  kritične prilike zadobio pukotinasti prelom druge kosti lijevog donožja, a što predstavlja tešku tjelesnu povredu nastalu usled pregaženja, odnosno prelaska gume točkom automobila preko lijevog stopala imenovanog. </span>
</p>
<p class="p3"></p>
<p class="p3">
<span>	Cijeneći sve provedene dokaze pojedinačno i u uzajamnoj povezanosti u skladu sa članom 370. stav 3. Zakonika o krivičnom postupku, sud je utvrdio činjenično stanje navedeno u izreci presude. Krivičnopravno ocjenjujući ovako utvrđeno činjenično stanje sud je našao da je okrivljeni S A  izvršio krivično djelo teška tjelesna povreda iz čl. 151. stav. 1. Krivičnog zakonika. </span>
</p>
<p class="p3"></p>
<p class="p3">
<span>	Krivično djelo teške tjelesne povrede čini onaj ko drugog teško tjelesno povrijedi ili mu zdravlje teško naruši, pa kako je okrivljeni dana 18.06.2012. godine oko 23,00 časa, ispred picerije "Exit" u Tivtu, teško tjelesno povrijedio oštećenog S D  iz Tivta, na način što je vozilom marke "Toyota Corolla 2.0" reg. oznake ............. krećući se velikom brzinom iz pravca Tivta, prešao na lijevu stranu kolovoza i lijevim točkom vozila prešao preko lijevog stopala oštećenog, kojom prilikom je oštećeni zadobio tešku tjelesnu povredu u vidu pukotinastog preloma druge kosti lijevog donožja, time su se njegovim radnjama ostvarili svi bitni elementi bića navedenog krivičnog djela. </span>
</p>
<p class="p3">
<span>	Ovakvo činjenično stanje sud je utvrdio na osnovu svih provedenih dokaza, a prije svega na osnovu iskaza oštećenog i nalaza i mišljenja vještaka medicinske struke i njegovog iskaza sa glavnog pretresa, a koje dokaze je sud prihvatio. U svom iskazu oštećeni, koji je na detaljan način opisao događaj, naveo je da je kritične večeri, nakon kraće prepirke sa okrivljenim na putu ka piceriji "Exit", parkirao motocikl na trotoar sa lijeve strane ispred picerije "Exit" u Tivtu, te nakon što je ustao sa svog motocikla, pogledao je u pravcu Tivta i ugledao vozilo kojim upravlja Saveljić koje se kretalo velikom brzinom u tom pravcu, nakon čega se on povukao unazad, a vozilo mu je lijevim točkom prešlo preko lijevog stopala, zbog čega je on pao na trotoar. </span>
</p>
<p class="p3"></p>
<p class="p3">
<span>	Iskaz oštećenog je sud prihvatio obzirom da je isti potvrđen iskazom svjedoka D A , koja je navela da se kritične večeri oko 23,00 časa vraćala svojim vozilom "Golf V" iz Tivta, te da kada je prilazila "Exitu" vidjela da je Stanković stajao ispred "Exita" pored svog motora, a vozač "Toyote" je svojim kolima prešao na suprotnu stranu i velikom brzinom krenuo da udari S  koji se izmakao tako da je jedan točak prešao preko njegove lijeve noge. Od ovog udara S  je pao na trotoar, a vozač "Toyote" je nastavio kretanje velikom brzinom u pravcu aerodroma,a koji iskaz je sud prihvatio.</span>
</p>
<p class="p3">
<span> 	Iskaz oštećenog je takođe potvrđen i medicinskom dokumentacijom, te nalazom i mišljenjem vještaka medicinske struke i iskazom istog, na osnovu kojeg je utvrđeno da je oštećeni kritične prilike zadobio povrede bliže opisane u izreci, a koje povrede predstavljaju tešku tjelesnu povredu, a koji nalaz je sud prihvatio budući da je isti dat na osnovu pravila struke, te da na isti niko nije imao primjedbi ni prigovora. Sud je pozvao vještaka da na glavnom pretresu iznese svoje mišljenje, u kojem je naveo da je prethodni nalaz i mišljenje dao na osnovu medicinske dokumentacije koja mu je bila dostavljena, a da je dopisom Specijalne bolnice "Vaso Ćuković" u Risnu od 15.10.2012. godine utvrđeno, da je došlo do slučajne greške, te da se ne radi o desnoj, nego o lijevoj nozi, sa čim je uskladio svoje mišljenje na glavnom pretresu.</span>
</p>
<p class="p3">
<span>	Takođe, sud je prihvatio iskaz svjedoka K Đ u kojem je naveo da je kritične prilike, oko 23,00 časa, S D an došao u piceriju "Exit" i odmah izašao ispred, a on za njim da bi u jednom momentu vidio sivo vozilo koje je išlo iz pravca Tivta velikom brzinom i prešlo na suprotnu stranu od pravca svog kretanja, prošao pored samog trotoara i točkom prošao preko noge S  a misli da se radilo o lijevoj nozi.</span>
</p>
<p class="p3">
<span>	Sud je prihvatio iskaz svjedoka LJ Đ koji je naveo da je kritične večeri prošao pored picerije "Exit" gdje je vidio povrijeđenog S a koji se oslanjao na dva policijska službenika, jer mu je noga bila povrijeđena. </span>
</p>
<p class="p3">
<span>	Sud nije prihvatio odbranu okrivljenog S A , u kojoj je naveo da je kritične večeri oko 20,00 časova pošao sa svojom djevojkom do Lepetana, te da se nakon pola sata vratio i otišao kući, gdje je bio već u 21,00 čas, te da nije sreo nijedan motocikl, niti se sa kim svađao, niti je vozio velikom brzinom i prešao preko noge oštećenog, niti da je uopšte bio u naselju Dumidran kritične večeri, jer je ocijenio da je ista data u cilju izbjegavanja krivične  odgovornosti, a ista je u suprotnosti sa iskazom oštećenog, te svjedoka D A, K Đ i LJ Đ čije iskaze je sud prihvatio.</span>
</p>
<p class="p3">
<span>	Sud nije prihvatio izjavu svjedoka Ilić Vere u kojoj je navela da je kritične večeri sa svojim momkom, ovdje okrivljenim S A , oko 20,00 časova bila kolima preko Lepetana, te da su se vratili nazad u Tivat i da je kući bila oko 21,00 čas i da joj ništa nije poznato da je njen momak kasnije imao sukob sa nekim licem ili da je nekom nanijeta teška tjelesna povreda, te da je sigurna je da tokom vožnje nijesu imali nikakvu incidentnu situaciju, niti da je njen momak imao verbalnih ili kakvih drugih sukoba sa bilo kojim drugim vozačem, jer je ocijenio da je ista data u cilju olakšavanja krivičnopravnog položaja okrivljenog, a s obzirom da je i sama navela da je u emotivnoj vezi sa istim.</span>
</p>
<p class="p3">
<span>	</span>
</p>
<p class="p3">
<span>	Cijeneći subjektivni odnos okrivljenog prema učinjenom djelu, to je sud našao da je isti djelovao umišljajno, svjestan svoga djela i želeći njegovo izvršenje. Naime, njegova svijest je obuhvatala saznanje da tako što je svojim vozilom krećući se velikom brzinom, prešao na lijevu stranu kolovoza i lijevim točkom vozila prešao preko lijevog stopala oštećenog, isti može zadobiti povrede, a to je i htio. </span>
</p>
<p class="p3">
<span>          </span>
</p>
<p class="p1">
<span>	</span><span class="s1">Prilikom odluke o vrsti i visini krivične sankcije u odnosu na okrivljenog S A  sud je imao i vidu da je za predmetno krivično djelo propisana kazna zatvora od šest mjeseci do pet godina. U smislu čl. 42. KZ-a na strani okrivljenog sud je kao olakšavajuću okolnost cijenio njegovu mladost i da se oštećeni nije pridružio krivičnom gonjenju, dok je kao otežavajuću okolnost sud cijenio to što je ranije osuđivan. Međutim sud je imao u vidu da je okrivljeni ranije osuđivan i to Presudom Osnovnog suda u Kotoru K. 81/10/10 od 28.07.2010. godine, zbog krivičnog djela teško djelo protiv bezbjednosti javnog saobraćaja iz čl. 348. st. 3. u vezi sa krivičnim djelom ugrožavanje javnog saobraćaja iz čl. 339. st. 3. u vezi st. 1. KZ-a na kaznu zatvora u trajanju od četiri mjeseca uslovno na jednu godinu, dakle za djelo učinjeno iz nehata, pa je smatrao da su se u konkretnom slučaju ispunili uslovi za izricanje uslovne osude. Imajući u vidu sve naprijed navedeno, sud smatra da će se upozorenjem uz prijetnju kaznom ostvariti svrha izricanja krivične sankcije, pa mu je shodno tome izrekao uslovnu osudu kojom je utvrdio kaznu zatvora od šest / 6 / mjeseci zatvora i istovremeno se određuje da se kazna neće izvršiti ukoliko okrivljeni za vrijeme od dvije godine, od dana pravosnažnosti presude ne učini novo krivično djelo. Sud smatra da je izrečena krivična sankcija adekvatna težini krivičnog djela, stepenu krivice i okolnostima pod kojima je ovo djelo učinjeno, te da će se istom u dovoljnoj mjeri uticati na okrivljenog da ubuduće ne vrše ova i druga krivična djela. </span>
</p>
<p class="p3"></p>
<p class="p3">
<span>	Imajući u vidu naprijed navedeno te primjenom odredbi čl. 3, 5, 8, 13, 15, 36, 42, 52, 53, i 54. KZ-a i čl. 368. i 374. ZKP-a  riješio je kao u izreci. </span>
</p>
<p class="p3"></p>
<p class="p3">
<span>	Sud je obavezao okrivljenog S A  da na ime sudskog paušala uplati iznos od 50,00 eura i na ime troškova krivičnog postupka iznos od 149,50 eura, a koji troškovi obuhvataju troškove vještačenja po vještaku medicinske struke, na žiro račun ovog suda broj 832-16-52 u roku od mjesec dana od dana pravosnažnosti presude i da dokaz o uplati dostavi ovom sudu s pozivom na broj K. 418/12/12.</span>
</p>
<p class="p3">
<span>	Na prednjim razlozima sud je zasnovao svoju odluku. </span>
</p>
<p class="p3"></p>
<p class="p2">
<span>Osnovni sud u Kotoru</span>
</p>
<p class="p2">
<span>Dana 28.12.2012. godine</span>
</p>
<p class="p3">
<span>      Zapisničar 								        Sudija </span>
</p>
<p class="p3">
<span>Ana-Marija Petković							Momirka Marović</span>
</p>
<p class="p3"></p>
<p class="p4">
<span>PRAVNA POUKA: Protiv ove presude ima se pravo žalbe u roku od osam dana od dana prijema iste, Višem sudu u Podgorici, a preko ovog suda.</span>
</p>
<p class="p5"></p>
<p class="p5"></p>
<p class="p5"></p>


</body>
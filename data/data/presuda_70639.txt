<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
</style>
<meta content="slavica.jestrovic" name="author">
</head>
<body class="b1 b2">
<p class="p1">
<span>   											</span><span class="s1">K.br.259/10</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA </span>
</p>
<p class="p1"></p>
<p class="p3">
<span>Osnovni susd u Pljevljima kao prvostepeni krivični sud po sudiji Branku Pejoviću uz sudjelovanje zapisničara Djondović Milenka u krivičnom predmetu protiv okrivljenog K. D. iz P.  zbog krivičnog djela ugrožavanje sigurnosti iz čl.168 st.1 KZ CG po optužnom predmetu ODT Pljevlja Kt.br.253/10 od 25.10.2010. godine nakon održanog glavnog i javnog pretresa u prisustvu zamjenika ODT Pljevlja Golubović Sanje, okrivljenog i oštećenog J. Ž. iz P. dana 08.12.2010. godine donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P  R  E  S  U  D  U  </span>
</p>
<p class="p1"></p>
<p class="p4"></p>
<p class="p3">
<span>Okrivljeni </span><span class="s1">K. D. </span><span> JMBG .... od oca M. i mjke S. rodjena Ž., rodjen dana .... godine u P. gdje i živi, selo O., državljanin CG, privatnik, oženjen, otac četvoro djece, pismen, završio strednju saobraćajnu tehničku školu, vojsku služio 1989/90 u Kovinu, ne vodi se u VE, srednjeg imovnog stanja, ranije osudjen presudom ovog suda K.br.210/86 zbog krivičnog djela iz čl.46 st.2 KZ CG, izrečena mu uslovna osuda, presudom ovog suda K.br.60/87 zbog krivičnog djela iz čl.45 st.1 KZR CG, izrečena mu uslovna osuda, presudom ovog suda K.br.89/98 zbog krivičnog djela iz čl.37 st.2 KZR CG, izrečena mu uslovna osda i presudom ovog suda K.br.196/07 zbog krivičnog djela iz čl.381 st.1 KZ CG izrečena mu sudska opomena.</span>
</p>
<p class="p1"></p>
<p class="p1"></p>
<p class="p2">
<span class="s1">K  r  i  v    j  e  </span>
</p>
<p class="p1"></p>
<p class="p1"></p>
<p class="p3">
<span>Što je:</span>
</p>
<p class="p3">
<span>Dana 29.07.2010. godine oko 10 h u selu O.,opština P., ispred svoje stolarske radionice ugrozio sigurnost oštećenom J. Ž. prijetnjom da će napasti na život i tijelo oštećenog, na način što je oštećenom uputio prijetnju: ,,Marš odavde, razbiću ti glavu, nemoj da mi se primičeš, jebaću ti sto majki, marš odavde, dosta je meni vas policajaca, razbiću ti glavu“, a nakon čega je ušao u stolarsku radionicu, uzeo metalnu šipku i krenuo prema oštećenom, držeći metalnu šipku u ruci, pa je nakon toga izmedju njih stao S. N., govoreći: ,,Nemoj D. šta ti je“, da bi okrivljeni i dalje nastavio upućivati oštećenom riječi prijetnje: ,,Jebaću ti majku, jebaću ti sto majki, polomiću ti glavu“</span>
</p>
<p class="p3">
<span>Čime je izvršio krivično djelo ugrožavanje sigurnosti iz čl.168 st.1 KZ CG</span>
</p>
<p class="p3">
<span>Pa ga sud na osnovu već citiranog zakonskog propisa a primjenom čl.4,5,13,15,32,33,39 i 42 KZ CG te čl.199 i 202 ZKP CG</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">O  S  U  DJ  U  J  E  </span>
</p>
<p class="p1"></p>
<p class="p3">
<span>Na novčanu kaznu u iznosu od 600,00 eura (šest stotina eura) koju će okrivljeni platiti u roku od 6 mjeseci u 6 jednakih mjesečnih rata.</span>
</p>
<p class="p3">
<span>Ako okrivljeni u odredjenom roku ne plati novčanu kaznu sud će istu zamijeniti kazbnom zatvora tako što će mu za svakih započetih 25,00 eura novčane kazne odrediti po 1 dan kazne zatvora.</span>
</p>
<p class="p3">
<span>Okrivljeni se obavezuje da na ime paušala plati ovom sudu iznos od 50,00 eura a ovo u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p1"></p>
<p class="p2">
<span class="s1">O  b  r  a  z  l  o ž  e  nj  e  </span>
</p>
<p class="p1"></p>
<p class="p1"></p>
<p class="p3">
<span>Osnovno državno tužilaštvo u Pljevljima optužnim predlogom Kt.br.253/10 od 25.10.2010. godine optužilo je K. D. iz  P.  zbog krivičnog djela ugrožavanje sigurnosti iz čl.168 st.1 KZ CG navodeći da je okrivljeni krivično djelo izvršio na način, mjesto i vrijeme kako je to bliže opisano u izreci ove presude. U završnoj riječi zamjenik ODT je u cjelosti ostao pri podnesenom optužnom predlogu  i predložio da sud okrivljenog oglasi krivim i osudi po zakonu.</span>
</p>
<p class="p3">
<span>Svjedok oštećeni u završnoj riječi je istakao da se pridružuje krivičnom gonjenju protiv okrivljenog.</span>
</p>
<p class="p3">
<span>Okrivljeni K. D. u svoju odbranu iz predmeta istažnih radnji je istakao da je vlasnik stolarske radiionice u selu Odžak pa je prije 7-8 god izradio jedan bračni krevet oštećenom. Poslije od prilike 2 godine sreo je na ulici oštećenog koji je bio u uniformi pa je oštećeni pošto je bio u uniformi prišao okrivljenom i rekao mu: ,,Onaj krevet mi je veliki, hoću manji“ a to je rekao povišenim tonom, naredjivački. Dodao je i to da će navodno okrivljeni imati posla sa njim. Nakon toga oštećeni je više puta kao policajac zaustavljao okrivljenog, kontrolisao ga je i drsko se ponašao prema njemu.</span>
</p>
<p class="p3">
<span>Dana 29.07.2010. godine oko 10 h nalazio se iza stolarske radionice a sa njim su bili K. R. i S. N. i utovarali su krevete na kamion K. R. U jednom momentu je došao oštećeni i parkirao se vozilom ispred radionice, izašao iz vozila i obratio se okrivljenom riječima: ,,Treba nešto da mi radiš“. Okrivljeni mu je rekao da ne zna razlog zbog koga je došao posle svega što se desilo i rekao mu da neće za njega da radi i zamolio ga da ide ili će ga prijaviti policiji. Tada su pored njega i oštećenog bili oba svjedoka, i S. i K. Tada mu je oštećeni rekao: ,,Jebaću ti sto majki, platićeš mi“ sa uperenim kažiprstom desne ruke prema njemu i onda je pošao na njega, a Svrkota N. je stao izmedju njih. Dalje ističe da je oštećenom govorio da se udalji ispred njegove radionice i da će ga prijaviti policiji a onda je otišao do svog vozila,sjeo u vozilo, neko vrijeme se zadržao u vozilu a zatim je otišao. Napomenuo je da mu je više puta oštećeni izgovorio naprijed navedene riječi prijetnje, kretao prema njemu a izmedju njih je stajao S. Kada je oštećeni otišao u svoje vozilo okrivljeni je uzeo telefon i pozvao policiju a nakon nekog vremena došla je interventna grupa i privela ga u službene prostorije PJ Pljevlja. Odgovorno tvrdi da kritične prilike nije oštećenom izgovarao nikakve riječi prijetnje niti je govorio ,,Razbiću ti glavu ako mi pridješ, polomiću ti glavu“ niti je uzimao metalnu šipku, niti  je kretao prema oštećenom već oštećeni prema njemu. Na pretresu je objasnio da nije kretao na oštećenog sa metalnom šipkom niti je u radnji imao metalnu šipku, niti je ulazio u radionicu već se sve dešavalo ispred radionice. Istakao je takodje da ne zna sa kim je oštećeni došao a uglavnom oštećeni je sam izašao iz vozila. Takodje je istakao da je oštećeni malo zaklonio auto iza njegove radnje  sa bočne strane i da nije vidio oštećenog sve dok se nije pojavio ispred njega. Dodao je i to da čim je oštećeni došao na lice mjesta da mu je okrivljeni rekao sledeće: ,,Za tebe ovde nema rada, mići mi se odavde, zvaću ti policiju“. U završnoj riječi je istakao da se ne osjeća krivim i da ne priznaje krivicu pa je na kraju predložio da sud umjesto njega oštećenog oglasi krivim što je i ispravno.</span>
</p>
<p class="p3">
<span>U dokaznom postupku sud je saslušao svjedoka oštećenog kao i svjedoke S. N., K. R. i J. I. i pročitao izvještaj iz KE za okrivljenu.</span>
</p>
<p class="p3">
<span>Nakon provedenog dokaznog postupka i nakon  ocjene svih navedenih dokaza kako skupa tako i u medjusobnoj povezanosti, a imajući u vidu i odbranu okrivljenog, sud je utvrdio da je okrivljeni K. D. iz P. izvršio krivično djelo koje mu je opzužnim predlogom ODT stavljeno na teret a na način, mjesto i vrijeme kako je  to bliže opisano u izreci ove presude. Ovakvu svoju odluku sud je donio imajući u vidu činjenice koje slijede iz svih izvedenih dokaza.</span>
</p>
<p class="p3">
<span>Naime, svjedok oštećeni J. Ž.  je u predmetu istražnih radnji istakao da je dana 29.07.2010. god oko 10 h sa svojim vozilom u kome su se nalazili njegova supruga i dvoje djece je došao u selo O. ispred stolarske radionice okrivljenog. Parkirao je vozilo, izašao iz istog i okrivljenog je zatekao ispred radionice. Okrivljenom je rekao: ,,Dobar dan D., šta radiš, imao sam namjeru da mi napraviš trpezarijski sto. “Na to mu je okrivljeni odgovorio: ,,Marš odavde, razbiću ti glavu, nemoj da mi se primičeš, jebaću ti sto majki“ Oštećeni ga je pitao zašto mu to govori pa mu se ponovo obratio riječima: ,,Marš odavde, dosta je meni vas policajaca, razbiću ti glavu“ U tom momentu okrivljeni je ušao u radionicu, uzeo je metalnu šipku i 3 puta se zalijetao prema njemu držeći metalnu šipku u ruci sa kojom je zamahivao prema njemu ali je izmedju njih stao S. N.  koji ga je sprečavao u tome. Svrkota je govorio okrivljenom: ,,Nemoj D.,šta ti je“ a okrivljeni je i dalje prijetio oštećenom govoreći:,,Jebaću ti majku,jebaću ti sto majki,polomiću ti glavu“. Dalje ističe da se okrenuo, otišao u vozilo i mobilnim telefonom o svemu što se desilo obavijestio policiju. Objasnio je da je prije 7-8 god njemu okrivljeni naptravio francuski ležaj a nakon nekog vremena drvo na ležaju je ispucalo pa je jedne prilike sreo okrivljenog i pitao da li može to da popravi pa mu je okrivljeni rekao kad bude imao vremena. Nikad mu nije to popravio niti je više kakve svadje bilo medju njima. Napomenuo je da je kritične prilike na licu mjesta pored S. N. bio i Klačar R., K. je bio sa strane i u kombi je utovarao namještaj a N. je stajao izmedju okrivljenog i oštećenog.</span>
</p>
<p class="p3">
<span>Na glavnom pretresu je istakao da je došao sa suprugom i sa dvoje djece,da je stao svojim vozilom ispred radnje okrivljenog a ne bočno kako okrivljeni ističe, da je tu bio kombi okrivljenog te da je supruga okrivljenog sve čula i vidjela šta se dešavalo pa je čak i izašla iz vozila pa je govorila oštećenom sledeće riječi: ,,Bježi ovamo“. Istakao je da nije uopšte smatrao da je u negovoru sa okrivljenim jer nikada se ništa nisu svadjali, a da je bio u negovoru sa okrivljenim ne bi kod njega došao sa cjelokupnom familijom.</span>
</p>
<p class="p3">
<span>Svjedok S.  N. je istakao da je kritičnog dana oko 10 h se nalazio u radionici svog šure-okrivujenog K. D. u selu O., i utovarali su namještaj u kombi K. R. a onda je došao oštećeni sa svojim vozilom i parkirao se nedaleko od kombija, izašao iz vozila i obratio se okrivljenom riječima: ,,Dje si, šta ima, došao sam da mi radiš sto“ dok mu je okrivljeni na to odgovorio: ,,Joševiću ja za tebe raditi neću, napusti moje imanje“ a oštećeni ga je pitao: ,,Zašto da napustim imanje“ a okrivljeni mu je odgovorio: ,,Ne uznemiravaj me, zvaću policiju“. Svjedok je stao izmedju njih da ne bi došlo do fizičkog kontakta i bilo je trzanja sa obje strane ali nije bilo nikakvih prijetnji. Okrivljeni nije izgovarao riječi: ,,Polomiću ti glavu, razbiću ti glavu“ već je govorio oštećenom da napusti imanje, a u jednom momentu oštećeni je otišao u svoje vozilo i vidio je da je sa nekim razgovarao telefonom. Dalje ističe da je svo vrijeme bio sa okrivljenim i oštećenim i nije vidio nikakvu metalnu šipku da je okrivljeni uzimao, a rasprava izmedju njih dvojice je trajala možda minut i sve se brzo završilo.Poznato mu je da su okrivljeni i oštećeni od ranije imali neki nesporazum oko nekih kreveta i da od tada ne govore.Ističe da nije čuo da je okrivljeni izgovarao bilo kakve riječi prijetnje oštećenom niti je vidio da je uzimao metalnu šipku u ruke a bio je tu svo vrijeme. Istakao je takodje na pretresu da je okrivljeni parkirao svoje vozilo sa bočne steane radnje i da se isto samo djelimično vidjelo a takodje ističe da nije vidio da je iko bio u vozilu oštećenog niti je ko izlazio iz istog. Objasnio je i to da je svo vrijeme na licu mjesta bio i svedok K. R. koji je od njih bio daleko 1-2 metra.</span>
</p>
<p class="p3">
<span>Svjedok K. R. je u predmetu istražnih radnji istakao da je kritičnog dana bio ispred stolarske radionice okrivljenog te da je bio u kombiju i čekao da okrivljeni i S. N. iz radionice iznesu namještaj koji je utovarao u kombi koji je trebao da vozi za P. Okrivljeni i S. su bili u radionici kada je sa vozilom došao oštećeni koga od ranije poznaje. Pozdravio se sa oštećenim a u tom momentu iz radionice je izašao S.  pa ga je oštećeni pitao: ,,Je li D. tu“, a u tom momentu okrivljeni je izašao iz radionice, obratio se oštećenom: ,,Ja sam to tebi jednom pravio, neću više da pravim, rekao sam ti to, gubi mi se odavde, zvaću ti policiju“. Dalje ističe da je čuo galamu te da su jedan drugome izgovarali psovke ali nije zapamtio ko je kome šta govorio. Nije čuo da su jedan drugom izgovarali prijetnje. Istakao je da se nalazio u kombiju a kombi se nalazio 5-6 metara od mjesta gdje su se nalazili okrivljeni i oštećeni pa je govorio okrivljenom da prestane sa svadjom i da utovaraju namještaj. Ističe da nije vidio da je okrivljeni u rukama imao metalnu šipku niti bilo koji drugi predmet. Takodje metalnu šipku nije vidio ni u radionici. Svo vrijeme okrivljeni je iznosio namještaj iz radionice i uz put se svadjao sa oštećenim ali nije vidio da su kretali jedan put drugog a cijelo vrijeme nije ni gledao u njih obzirom da je utovarao namještaj. Nije čuo nikakve riječi prijetnje da je okrivljeni izgovarao oštećenom. U jednom momentu oštećeni je otišao u pravcu svog vozila a vidio je da okrivljeni drži mobilni telefon u ruci i govori da će zvati policiju. Na pretresu je istakao da nije vidio da je neko bio sa oštećenim u vozilu niti je vidio da je ko iz vozila izlazio osim oštećenog jer na to nije obraćao pažnju a da je obraćao pažnju možda je mogao vidjeti a dodaje da je tu bila parkirana jedna manja prikolica od putničkog vozila.Istakao je takodje da je čuo sve šta su okrivljeni i oštećeni jedan drugom govorili i da ni jednog momenta iz njihove prepirke nije shvatio opasnost da mogu da se potuku a da je to shvatio izašao bi iz kombija i razvadio ih. Objasnio je takodje da su okrivljeni i S. N. ulazili u radnju i izlazili iz radnje stalno te da su donosili namještaj, ulazili u kombi i unosili namještaj u isti. Posebno je istakao da je stajao na vratima kombija te da je govorio okrivljenom: ,,Ajde D. pusti svadju,ajde da ovo utovarimo“ i to je ponavljao nekoliko puta.</span>
</p>
<p class="p3">
<span>Svjedokinja J. I. je istakla da je kritičnog dana oko 10 h sa suprugom-oštećenim i dvoje maloljetno djece vozilom došla u O. ispred stolarske radionice okrivljenog. Oštećeni je parkirao svoje vozilo par metara od radionice i izašao iz vozila. Pošto je bilo veoma toplo prozor i vrata od vozila su bili otvoreni. Okrivljeni je bio ispred radionice a ispred radionice je bio parkiran i jedan kombi a tu su bila i još dva njoj nepoznata čovjeka. Kada je iz vozila izašao oštećeni obratio se okrivljenom riječima: ,,Dobar dan D.,imam namjeru da mi radiš trpezarijski sto“ na šta mu je okrivljeni govorio: ,,Marš odavde, jebaću ti majku, polomiću ti glavu“ nakon čega je ušao u radionicu i vratio se sa metalnom šipkom u ruci i kretao u pravcu oštećenog i zamahivao prema oštećenom. Izmedju njih je stao jedan čovjek i govorio: ,,Šta ti je D.,nemoj D.“. Tada se oštećeni vratio u vozilo, pomjerio je vozilo naprijed, izašao iz imanja okrivljenog, zaustavio vozilo i obavijestio policiju o tome. Ističe da je cijelo vrijeme bila u vozilu i nije izlazila iz vozila ali su vrata i prozori od vozila bili otvoreni a vozilo se nalazilo na udaljenosti 2-3 metra od mjesta gdje su se nalazili okrivljeni i oštećeni. Takodje je istakla da je iz auta sve mogla da vidi i da čuje. Dalje je objasnila da dok je okrivljeni zamahivao šipkom u pravcu oštećenog govoreći mu riječi prijetnje: ,,Jebaću ti majku, razbiću ti glavu“ njihova djeca u vozilu su počela da plaču pa je ona izašla iz vozila, stala pored istog kako bi zovnula oštećenog da dodje i nije se približavala okrivljenom i oštećenom jer se plašila sebi da je okrivljeni ne udari metalnom šipkom. Nije joj poznat slučaj da su okrivljeni i oštećeni ranije imali neke nesuglasice a takodje objašnjava da drugi čovjek koji se nalazio u kombi vozilo nije prilazio okrivljenom i oštećenom a kombi je bio udaljen na 3-4 metra od okrivljenog i oštećenog.</span>
</p>
<p class="p3">
<span>Sud je u cjelosti prihvatio iskaz svjedoka oštećenog kao i svjedokinje J. I. jer su oboje po mišljenju suda svjedočili objektivno a njihovi iskazi se u cjelosti poklapaju, dok je sud u cjelosti odbacio odbranu okrivljenog koja je obezvrijedjena iskazima oštećenog i svjedokinje Jošović Ivane. Sud je takodje odbacio i iskaze svjedoka S. N. i K. R. smatrajući da su ovi svjedoci nagovoreni da ovako svjedoče kako bi pomogli okrivljenom, a za ovakvoi svjedočenje su imali interesa jer je svjedok S. zet okrivljenog i često pomaže okrivljenom dok je svjedok K. očigledno prijatelj sa okrivljenim, dobro se poznaju i poslovno saradjuju što je očigledno.</span>
</p>
<p class="p3">
<span>Sud posebno ističe da je iskaz kako oštećenog tako i svjedokinje J. I. logičan od početka do kraja dok su iskazi svjedoka K. i S. sudu nelogični i isti su dati tendenciozno u cilju izbjegavanja krivične odgovornosti okrivljenog.</span>
</p>
<p class="p3">
<span>Iz izvještaja iz KE za okrivljenog sud je zaključio da je okrivljeni ranije osudjivan 4 puta i u 3 navrata mu je izrečena uslovna osuda a jedan put sudska opomena a pored ostalih djela okrivljeni je izvršio i krivično djelo laka tjelesna povreda iz čl.37 st.2 KZR CG gdje mu je izrečena uslovna osuda što dovoljno govori o ličnosti okrivljenog.</span>
</p>
<p class="p3">
<span>Na kraju sud zaključuje da je apsolutno siguran da je okrivljeni izvršio krivično djelo koje mu se stavlja na teret te da su kako oštećeni tako i njegova supruga J. I. u potpunosti istinito svjedočili dok su svjedoci K. i S. prećutali najveći dio dogadjaja pokušavajući da time okrivljenom obezbijede povoljniji položaj u postupku.</span>
</p>
<p class="p3">
<span>Dakle, sud je na kraju zaključio da je okrivljeni kritičnog dana izgovorio riječi prijetnje oštećenom govoreći mu: ,,Razbiću ti glavu, jebaću ti sto majki i polomiću ti glavu“ i krenuo nekoliko puta prema oštećenom držeći metalnu šipku u ruci čime su se u radnjama okrivljenog steklji svi bitni elementi bića krivičnog djela koje se okrivljenom stavlja na teret.</span>
</p>
<p class="p3">
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je sud mišljenja da je ova kazna prema okrivljenom adekvatna i primjerena s tepenu društvene opasnosti konkretno učinjenog djela, samog učinioca kao i nastalim posledicama te da će se istom kaznom prema okrivljenom u cjelosti ostvariti svrha kažnjavanja koja je predvidjena u čl.32 KZ CG.</span>
</p>
<p class="p3">
<span>U smislu čl.199 i 202 ZKP CG sud je obavezao okrivljenog da na ime paušala plati ovom sudu iznos od 50,00 eura a isti iznos sud je odredio imjući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p4"></p>
<p class="p4">
<span>                          Sa iznijetih razloga odlučeno je kao i u izreci presude.</span>
</p>
<p class="p4">
<span> </span>
</p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p1">
<span>		Dana: 08.12.2010.godine </span>
</p>
<p class="p1"></p>
<p class="p1">
<span class="s1">Zapisničar                                                                                                                    Sudija  </span>
</p>
<p class="p1">
<span>Djondović Milenka                                                                                                Pejović Branko      </span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span>
</p>
<p class="p1">
<span>	Protiv ove presude dozvoljena je žalba u roku od 8 dana </span>
</p>
<p class="p1">
<span>	Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1"> </span>
</p>
<p class="p1">
<span> </span>
</p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span class="s1">		                                                                                               K.br.75/12</span>
</p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p2"></p>
<p class="p1"></p>
<p class="p1">
<span>		Osnovni sud u Pljevljima, kao prvostepeni krivični sud,po sudiji Ljiljani Popović uz sudjelovanje zapisničara Leković Zore u krivičnom predmetu protiv optuženog K.A. iz P. koga brani G.M.advokat iz P.,zbog krivičnog djela ugrožavanje sigurnosti iz čl.168 st.1 Krivičnog zakonika po optužnom predlogu ODT Pljevlja Kt.br.111/12 od 25.05.2012.godine,nakon održanog glavnog i javnog pretresa u prisustvu zamjenika ODT Pljevlja Tomčić Milivoja,oštećenog C.I.,optuženog K. A. i branioca optuženog advokata G. M.,dana 17.12.2012.godine, donio je i javno objavio </span>
</p>
<p class="p1"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p1"></p>
<p class="p1">
<span>		</span><span class="s1">Optuženi   K. A.,JMBG ...,</span><span>od oca Ž. i majke Z.rodjene V., rodjen u P.dana ....godine, sa prebivalitšem u P. Ul.1 D.,državljanin CG,neoženjen,bez djece, nezaposlen, pismen, završio gimnaziju,student , govori crnogorskim jezikom, lošeg imovnog stanja, osudjivan presudom  Osnovnog suda u Pljevljima K.br.125/08  od 26.08.2008.godine zbog krivičnog djela  teško djelo protiv  bezbjednosti javnog saobraćaja iz čl.348 st.1  u vezi čl.339 st.1 KZ CG  kažnjen jednu godinu zatvora  uslovno  dvije godine.   </span>
</p>
<p class="p1"></p>
<p class="p1"></p>
<p class="p2">
<span class="s1">K R I V    J E</span>
</p>
<p class="p2"></p>
<p class="p1"></p>
<p class="p1">
<span>	</span><span class="s1">	 Što je:</span>
</p>
<p class="p1">
<span>		Dana  23.04.2012.godine u 15,53 časa  na putnom pravcu P.-B.  na izlazu iz P. ugrozio sigurnost oštećenom C.I. prijetnjom da će napasti na njegov život i tijelo na način  što je tokom telefonskog razgovora sa oštećenim oštećenom uputio sledeće prijetnje:"ti C. kad se vidimo  izvadi pištolj i pucaj u mene, moraćeš da pucaš da bi se odbranio od mene a kad završim sa tobom nastaviću sa tvojim načelnikom kao i sa tvojim šefom ali ipak  kad bolje razmislim  ja ću negdje da  sjedim i pijem kafu a drugi će  ljudi  završiti ovo što sam naumio; pičko jedna  ja sam na putu za primorje pa iz tog razloga nemogu sad da dodjem ali ću doći sjutra da završimo sve ovo",- </span>
</p>
<p class="p1"></p>
<p class="p1">
<span>		</span><span class="s1">čime je izvršio krivično djelo ugrožavanje sigurnosti  iz čl.168 st.1  Krivičnog Zakonika,</span>
</p>
<p class="p1">
<span class="s1">	</span><span>	pa ga sud na osnovu već citiranog zakonskog propisa te primjenom čl.4,5,13,15, 32,33,39 i 42 Krivičnog Zakonika  te čl. 226, 229   i 374  Zakonika o krivičnom postupku   </span>
</p>
<p class="p1"></p>
<p class="p1">
<span>								</span>
</p>
<p class="p2">
<span class="s1">O S U DJ U J E</span>
</p>
<p class="p2"></p>
<p class="p2"></p>
<p class="p1">
<span class="s1">		Na novčanu kaznu u iznosu od 600,00 (šeststotina) € koja će se u slučaju nenaplativosti  zamijeniti kaznom zatvora  tako što će se za svakih započetih 25,00 € novčane kazne odrediti jedan dan zatvora.</span>
</p>
<p class="p1"></p>
<p class="p1">
<span class="s1">		Izrečenu novčanu kaznu  optuženi je dužan platiti u roku od 6 (šest) mjeseca po pravosnažnosti presude pod prijetnjom prinudnog izvršenja. 		</span>
</p>
<p class="p1"></p>
<p class="p1">
<span>		Optuženi je dužan platiti ovom sudu na ime  paušala  iznos od 27,50 eura,</span>
</p>
<p class="p1"></p>
<p class="p1">
<span>		a ovo u roku od 15.dana po pravosnažnosti presude pod  prijetnjom prinudnog izvršenja. </span>
</p>
<p class="p1"></p>
<p class="p1">
<span>		 Imovinsko pravnog zahtjeva nije bilo.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p1"></p>
<p class="p1">
<span class="s1">		 </span><span>Osnovno državno tužilaštvo u Pljevljima optužnim predlogom Kt.br.111/12 od 25.05.2012.godine optužilo je K. A. iz P. da je izvršio krivično djelo ugrožavanje sigurnosti iz čl.168 st.1 Krivičnog zakonika a na način,mjesto i vrijeme bliže opisano izrekom ove presude i u završnoj riječi zamjenik ODT Pljevlja  predložio je da ga sud oglasi krivim i osudi po zakonu ističući da je izvedenim dokazima nesumnjivo utvrđeno da je optuženi počinio krivično djelo koje mu je stavljeno na teret.</span>
</p>
<p class="p1"></p>
<p class="p1">
<span>		 Oštećeni C.I.se pridružio krivičnom gonjenju ističući da  ne postavlja imovinsko pravni  zahtjev  prema  optuženom. </span>
</p>
<p class="p1"></p>
<p class="p1">
<span>		Optuženi K. A. u svojoj odbrani datoj u tužilaštvu navodi  da je dana 23.04.2012.godine  oko 16,00 časova krenuo iz P. prema B.  sa svojim vozilom marke"BMW"i  dok je bio na izlazu iz P. na svoj broj telefona ..... primio poziv  sa nepoznatnog broja, javio se  a sa druge strane linije  predstavila mu se muška osoba da je I.C. i da radi u policiji te da je čuo da se on-optuženi raspituje za njegov broj  telefona i  pitao da mu objasni o čemu se radi pa je C. potvrdio da je tražio njegov broj telefona i da je želio da razgovara sa njim  u vezi privodjenja G.R. kad dodje u P..Optuženi je dalje tvrdio da nikakvog daljeg razgovora  izmedju njih nije bilo  niti je bilo kakve prijetnje uputio C.niti bilo kome pošto smatra da će mu to biti nekad kolege jer i on studira fakultet bezbjednosti.Objasnio je da je tog jutra primio poziv  na mobilni telefon od svog druga G. R. koji mu je rekao da je prethodne noći imao probleme  sa inspektorom C. I. i sa još nekim iz policije  pa je R. rekao da kad dodje u P.  pozvaće C. I.i pitati ga u čemu je problem i zbog čega ga je privodio a kasnije,nakon sat-dva pozvao je  inspektora D. D. koji mu je komšija  i zamolio ga da mu pribavi  broj C.I.  kako bi  ga pozvao  kad dodje u P. i sa njim razgovarao  i D. mu je poslao broj putem poruke  i nijednaput nije pokušao  da pozove C. već da sačuva broj kako bi ga pozvao kad se vrati za P.. Smatrao je da ima slobodu da ga pozove  jer je on  brat  od tetke  najboljeg druga optuženog, poznaju se izvidjenja a i imaju zajedničke prijatelje  sa policijske akademije. Tvrdio je  da ni jednu riječ prijetnje  nije  izgovorio kritične prilike. Na glavnom pretresu  ne priznajući izvršenje  krivičnog djela i krivicu  i ostajući pri odbrani  datoj tužilaštvu dodao je da su kritične prilike  sa njim u autu bili  njegovi drugovi T. M., P.N.i L.D.  koji mogu da potvrde njegovu odbranu  te da L. nije  želio da pominje  jer je pripadnik policije  i da nebi imao problema zbog toga. Ove drugve nije pomenuo niti predložio  prilikom davanja odbrane u tužilaštvu  jer ga to  nije ni pitao  samo su ga pitali da se izjasni  da li je to rekao  i po pitanju krivice. Kritične prilike razgovor sa oštećenim  je trajao nekih dva do tri minuta od prilike i dodao da nikad nije imao problem sa oštećenim, zna ga sa ulice, oštećeni je generacija iza njega u policijskog akademiji  i imaju  zajedničke prijatelje. </span>
</p>
<p class="p1"></p>
<p class="p1">
<span>		Branilac optuženog u završnoj riječi nakon analize izvedenih dokaza  predložio je da sud optuženog oslobodi od optužbe  jer u postupku nije dokazano da je optuženi izvršio  krivično djelo koje mu je stavljeno na teret te da se po pravosnažnosti presude  optuženom naknade troškovi postupka  ako ga budu pripadali. </span>
</p>
<p class="p1"></p>
<p class="p1">
<span>		Optuženi K. A. u završnoj riječi usvojio je u potpunosti  odbranu svog branioca.     </span>
</p>
<p class="p1"></p>
<p class="p1">
<span>		U dokaznom postupku sud je saslušao svjedoka-oštećenog C. I., saslušao svjedoke B. S., K. N.,L. D. i T. M. i pročitao izvod iz   KE  za  okrivljenog.</span>
</p>
<p class="p1"></p>
<p class="p1">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu optuženog K. A. ovaj sud je utvrdio da je optuženi K. A. izvršio krivično djelo  ugrožavanje sigurnosti iz čl.168 st.1 Kz kako mu je to  stavljeno na teret javnom optužbom  pa ga je sud oglasio krivim i osudio po zakonu kako je to  bliže opisano izrekom ove presude. 								</span>
</p>
<p class="p1">
<span>		Naime,  javna optužba  stavlja na teret  optuženom K.A. da je izvršio  krivično djelo ugrožavanje sigurnosti iz čl.168 st.1 Krivičnog Zakonika na štetu oštećenog C.I. tako što je dana 23.04.2012.godine u 15,53 časova ugrozio sigurnost oštećenom  prijetnjom da će napasti na život i tijelo oštećenog tako što je dok se  nalazio na izlazu iz P. oštećenom putem mobilnog telefona uputio riječi prijetnje"ti C. kad se vidimo izvadi pištolj i pucaj u mene,moraćeš da pucaš da bi se odbranio od mene a kad završim sa tobom nastaviću sa tvojim načelnikom kao i sa tvojim šefom, ali ipak kad bolje razmislim ja ću negdje da sjedim i pijem kafu a drugi će ljudi završiti  ovo što sam naumio; pičko jedna  ja sam na putu za primorje  pa iz tog razloga nemogu sad da dodjem ali ću doći sjutra  da završimo sve ovo"koje prijetnje su izazvale osjećaj straha  kod oštećenog C.. Optuženi K.negira izvršenje krivičnog djela i svoju krivicu tvrdeći da je tačno  da je  od komšije  inspektora D. D.  tražio i dobio broj mobilnog  telefona oštećenog kako bi kad dodje u P.porazgovarao  sa oštećenim, da je kritične prilike bio u svom vozilu  i sa svojim drugovima P.N.,T.M.i L.D., da su bili na izlazu iz P. ka B. te da je  njega na mobilni telefon pozvao oštećeni C.a ne  on oštećenog  kao i da   nije ove riječi prijetnje uputio oštećenom.</span>
</p>
<p class="p1"></p>
<p class="p1">
<span>		Radi utvrdjivanja  činjenica  od značaja  za donošenje odluke  u ovoj krivično pravnoj stvari  sud je izveo  naprijed navedene dokaze. </span>
</p>
<p class="p1"></p>
<p class="p1">
<span>		Oštećeni C. I. je kazao  da  je zaposlen u UP PJ Pljevlja  kao operativni radnik  u grupi za suzbijanje droga  i dana 23.04.2012.godine  oko 16,00 časova  vršeći redovne radne zadatke  od strane više operativnih izvora  saznao je da se K. A.raspituje za njegov broj telefona  i da mu nešto navodno treba  pa je onda on operativnim saznanjem  pronašao broj  mobilnog telefona  K.  i nakon toga  dok je upravljao  sa PMV  zajedno sa kolegom B.S. pozvao je K.A. sa svog mobilnog telefona  kako bi ga pitao  šta mu je potreban. Znajući da je u toku 2011.godine  jedanput kad ga je zaustavila i legitimisala saobraćajna patrola  i sankcionisala zbog  neregistrovanog auta K. tražio  da prvo njega sankcionišu jer navodno vozi neregistrovano auto  i da će mu baciti bombu u auto  uključio je spikerfon na telfonu  tako da je cio razgovor sa K.  čuo i njegov kolega B.. Kad je dobio K. na telefon prestavio se  i  pitao o čemu treba da razgovaraju  a K.mu rekao  da treba da razgovaraju o privodjenju  njegovog druga G.R. ističući  da to policija sve radi  kako bi njemu došla glave. Kazao je K. da sa tim privodjenjem nema veze  i tada mu je K. rekao"a ti C.kad se vidimo  izvadi pištolj i pucaj u mene"a on mu rekao  da nema potrebe da to radi  a K. njemu  da mora pucati unjega kad se vide jer neće biti drugog načina  da se odbrani od njega  a zatim dodao da kad završi sa njim  da će nastaviti sa načelnikom kao i sa njegovim prvim pretpostavljenim, da se ne boji ni jednog policajca  kao i da se on oštećeni  nemože kriti  iza službene legitimacije i pištolja  a rekao mu je i "pičko jedna  ja sam na putu za primorje  a iz tog razloga  nemogu  sad da dodjem ali ću doći sjutra da završimo sve ovo".Cijeli razgovor je čuo B.S..Osjetio je strah i ugroženost  i u tom trenutku  navedene prijetnje su mu djelovale ozbiljno zbog čega je odmah obavijestio svoje predpostalvjene.Nikad ranije  optuženi K. nije bio njegova stranka  i prema K. nikad nije imao policijsko postupanje.Od navedenih prijetnji optuženog se prepao za svoj život i život svoje porodice iako optuženi  nije pominjao njegovu porodicu. Osjetio se ugroženim i zbog toga što mu je kolega K.N. rekao da je optuženi govorio  da će njumu oštećenom baciti bombu u vozilo. Kolega D. D. mu je rekao  da se optuženi raspituje za njegov broj telefona  i D. mu je dao broj telefona  optuženog. Spikerfon je  uključio prvo iz razloga što se nalazio u vozilu  i upravljao vozilom  a drugo što je znao  profil optuženog  i očekivao je da može da dodje do prijetnji pa da te prijetnje čuje i njegov kolega. Svjedok B. S. je kazao  da je zaposlen u Upravi policije  u grupi za suzbijanje droga za  Opštine B. P., B. i P., optuženog  je prvi put vidio na sudjenju  a oštećeni mu je kolega odnosno  on je oštećenom predpostavljeni  a njemi obojici  K.M.. Dalje je kazao da su kritičnog dana on i oštećeni  bili u vozilu  i oštećenom je stigla poruka na telefon  i tada mu je oštećeni rekao  da se neki K. A. raspituje za njegov broj telefona  pa je rekao da će on da pozove K.  i vidi  o čemu se radi. Tada je oštećeni  uključio spikerfon u autu  i pitao jeli K.A.. Svjedok B. ističe  da nije  puno obraćao pažnju na taj  razgovor, čuo je da je problem  privodjenje   nekog G.R. i oštećeni je K. objašnjavao da privodjenje G. nema nikakve veze sa K.. Počeo je da obraća pažnju na njihov razgovor  tek kad je  čuo glas  tog K.  da govori oštećenom da će mu  trebati pištolj da se odbrani od njega  a kad završi  sa oštećenim  na redu je načelnik  a onda  debelo B. krme  ne navodeći ime  za koju je govorio da je debelo B.krme. Razgovor  izmedju oštećenog  i K. je trajao dva do tri minuta  i nakon razgovora  vidio je  da se I.  unervozio. Iskritikovao je  oštećenog zbog toga što je zvao K. i naložio mu  da se javi predpostavljenom  i dogadjaj prijavi u dežurnu službu jer je  vidio da se oštećeni prepao. Ton kojim je K. razgovarao sa  oštećenim  je bio blago  povišen ton. Sjeća se i da je K. tada rekao oštećenom "pa možda bih ja mogao da sjedim u kafiću  i pijem  kafu a da neko drugi to odradi" ali on nije mogao shvatiti  da li se to  odnosi na oštećenog  ili na  načelnika   ili  K.M.. Nemože  da se sjeti da li je tada optuženi  rekao  oštećenom "pičko jedna, ja sam  na putu za primorje pa sad nemogu da dodjem ali ću sjutra doći da završimo sve ovo". Još u kolima  oštećeni mu je rekao da mu je K. zaprijetio  da će mu baciti bombu u kola ali nezna kad.   </span>
</p>
<p class="p1"></p>
<p class="p1">
<span>		Cijeneći iskaz  svjedoka-oštećenog C. I.  sud je stekao ubjedjenje da je  oštećeni  bio jasan, ubjedljiv  i nedvosmislen u svom kazivanju  pa  njegov iskaz kao takav i prihvata. Sud je  prihvatio i iskaz  svjedoka B. S. smatrajući da je ovaj svjedok  bez obzira na činjenicu  da je  starješina  oštećenog  bio  i istinit  i nepristrasan u svom kazivanju.</span>
</p>
<p class="p1"></p>
<p class="p1">
<span>		Svjedok K.  N.policajac UP PJ Pljevlja  je izjavio  da  je sa  oštećenim  i  kolega i da se znaju sa policijske akademije  kao i da je optuženi  bio na policijskoj  akademiji  prije njega  i C.. Kazao je da je više  puta imao  službeno postupanje u saobraćaju  prema optuženom K.a zadnji  put, prije  oko godinu dana  mu pisao  prijavu  zato što je  vozio neregistrovano auto  i K. je tada govorio  da  C. I. vozi neregistrovano auto  pa kad može I.može i on, govorio je da ga I. prati kao i da ostali policajci voze neregistrovano auto ali ga ne prate.K.  je tada  govorio da će  da baci   bombu pod službeni "G." a službeni  "G." vozi  oštećeni C.. Pošto je znao da  K.misli na I.  javio je I. o tom dogadjaju.  Vjerovatno je da sa oštećenim  još par kolega  duži službeni "G."  a oštećeni nema svoje privatno auto. </span>
</p>
<p class="p1"></p>
<p class="p1">
<span>		 Sud prihvata iskaz  svjedoka K. N. kao istinit i nepristrasan. </span>
</p>
<p class="p1">
<span> </span>
</p>
<p class="p1">
<span>		Optuženi tvrdi da prilikom telefonskog razgovora  sa oštećenim  sa njim u autu su bili  njegovi drugovi P. N., T.M. i L. D.  i da oni mogu potvrditi  da nije prijetio  odnosno upućivao riječi prijetnje oštećenom pa je sud u dokaznom  postupku  saslušao  svjedoke T. M. i L. D.  koji su potvrdili da su kritične prilike  bili  u vozilu  sa optuženim,  da su pošli  u P. i krenuli "G."  koji je vozio optuženi, da je sa njima bio i P. N.  i da je  negdje  u Z.  A. zazvonio  mobilni telefon  i da je A.  sa nekim pričao telefonom. Svjedok L.D. je  kazao da kada je A.završio razgovor  bio je uznemiren  i rekao je da ga je zvao policajac iz P. i da nemože  da vjeruje šta mu rade. Ovaj svjedok je kazao da je  taj telefonski razgovor trajao par minuta  kao i da u toku trajanja razgovora  nije čuo  da je optuženi A. bilo kakave  riječi prijetnje  upućivao  osobi sa kojom je razgovarao telefonom a sigurno bi čuo  da je bilo prijetnji povišenog tona. U toku vožnje  A.je rekao da ga je zvao C.i da je bio neki nesporazum oko nekog druga. Kazao je i to da C.I. zna sa policijske akademije. Svjedok T. M.  je  takodje kazao  da nije čuo kad je u toku vožnje A. zazvonio telefon  ali da je A.  normalno pričao na telefon i bez povišenog tona  da bi u jednom momentu rekao "ovo je strašno, počeli su i da me zovu" pa je pitao A.  ko ga je zvao a  on rekao policajac  ne navodeći ime i prezime  policajca.Dok su A.i ta osoba razgovarali telefonom  nije čuo  niti je bilo prijetnji  niti pominjanja pištolja  od strane  K. A.jer  da je to bilo  neba šanse  da on to nebi čuo. </span>
</p>
<p class="p1"></p>
<p class="p1">
<span>		 Cijeneći  iskaz svjedoka L. D. i T.M.  sud je stekao ubedjenje  da su svjedoci L.i T., kao drugovi optuženog, bili  pristrasni u svom kazivanju  te  da su ovakvim svojim iskazom htjeli da   pomognu optuženom  kako bi optuženi  izbjegao odgovornost za počinjeno krivično djelo.Iz ovih razloga sud nije prihvatio iskaze  svjedoka  L. D. i T. M.. </span>
</p>
<p class="p1"></p>
<p class="p1">
<span>                         Dakle,jasnim,ubjedljivim i kategoričnim iskazom oštećenog C. I.,   nepristrasnim iskazom svjedoka B. S. na nesumnjiv način je utvrdjeno da je optuženi K. A.  dana 23.04.2012.godine u15,53 časova  dok se kretao  na putnom pravcu P.-B., na izlazu iz Podgorice ugrozio sigurnost oštećenom C.I. prijetnjom da će napasti  na njegov život i tijelo tako što je  u telefonskom razgovoru uputio riječi prijetnje oštećenogm "ti C. kad se vidimo izvadi pištolj  i pucaj u mene, moraćeš da pucaš da bi se odbranio od mene  a kad završim sa tobom  nastaviću sa tvojim  načelnikom kao i sa tvojim šefom ali  ipak kad bolje razmislim  ja ću negdje da sjedim i pijem kafu a drugi će ljudi završiti  ovo što sam naumio; pičko jedna ja sam na putu za primorje pa iz tog razloga  nemogu sad da dodjem ali ću doći sjutra  da završim sve ovo" a oštećeni je zbog  ovih prijetnji koje je shvatio ozbiljno imao osjećaj  straha  i ugroženosti zbog čega  je dogadjaj prijavio policiji. Optuženi K. je bio svjestan  da navedenim riječima  prijetnje  ugrožava sigurnost  oštećenog, ali je u prkos tome navedene riječi prijetnje uputio oštećenom,bio svjestan djela i posledice istog, dakle djelovao je sa direktnim umišljajem i u ovim radnjama optuženog K. A. stoje  svi bitni elementi bića krivičnog djela ugrožavanje sigurnosti iz čl.168 st.1 Krivičnog zakonika  pa ga je sud  kao umišljajnog učinioca obzirom da je bio svjestan da na ovaj način  ugrožava  sigurnost oštećenog oglasio krivim  i osudio po  zakonu.</span>
</p>
<p class="p1">
<span> </span>
</p>
<p class="p1">
<span>		Kako je sud u postupku utvrdio da je optuženi K.A. izvršio krivično djelo  ugrožavanje sigurnosti iz čl.168 st.1 Kz na štetu oštećenog C. I. kako je to optuženom i stavljeno na teret javnom optužbom  to ga je sud oglasio krivim i osudio po zakonu a prilikom odlučivanja  o vrsti i visini kazne sud je u smislu čl. 42 KZ cijenio sve okolnosti  koje utiču  kako na vrstu tako i na visinu kazne. Optuženi je mlad čovjek, nezaposlen, student i ove okolnosti sud je uzeo kao olakšavajuće okolnosti na strani optuženog. Kao otežavajuću okolnost  sud je optuženom uzeo činjenicu da je  osudjivan i to jedanput što je utvrdjeno  iz izvoda iz KE.     Obzirom da je optuženi osudjivan za krivično djelo teško djelo  protiv bezbjednosti javnog saobraćaja  ovaj sud je mišljenja  da radi krivično pravne zaštite  prema ovom optuženom nije nužno izricati efektivnu kaznu zatvora  već  da se  i novčanom kaznom  koja je predvidjena za krivično djelo za ugrožavanje  sigurnosti iz čl.168 st.1 Kz može postići svrha kažnjavanja i dovoljno uticati na optuženog da više ne vrši krivična djela pa je sa ovih razloga sud  optuženom   izrekao novčanu kaznu  u iznosu  od 600,00 € koja predstavlja minimum  novčane kazne  predvidjene  za ovo krivično djelo  smatrajući  da će se  ovim iznosom novčane kazne koji je iznos visok i za zaposlene ljude a ne  za nezaposlene kao što je optuženi u cjelosti postići svrha kažnjavanja.U smislu čl.39 Krivičnog Zakonika sud je odredio  da optuženi  izrečenu novčanu kaznu  plati  u roku od 6.mjeseca  po pravosnažnosti presude a ovo obzirom da je nezaposlen i da izdržava troje maloljetno djece.  </span>
</p>
<p class="p1"></p>
<p class="p1">
<span> 		Shodno čl.226 i 229 ZKP-a  sud je  obavezao optuženog da na ime paušala  plati  iznos od 27,50 € koji iznos je odmjeren obzirom na dužinu trajanja  i složenost krivičnog postupka  te imovno stanje  optuženog.</span>
</p>
<p class="p1"></p>
<p class="p1">
<span>		 Imovinsko pravnog zahtjeva nije bilo.</span>
</p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA ,</span>
</p>
<p class="p2">
<span class="s1">Dana 17.12.2012.godine.</span>
</p>
<p class="p1"></p>
<p class="p1">
<span class="s1">Zapisničar, 						    			 S u d i j a, </span>
</p>
<p class="p1">
<span class="s1"> Leković Zora					    	                                Ljiljana Popović </span>
</p>
<p class="p1"></p>
<p class="p1">
<span class="s1">PRAVNA POUKA</span><span>:</span>
</p>
<p class="p1">
<span>		    Protiv ove presude  dozvoljena je žalba u roku od 8.dana po </span>
</p>
<p class="p1">
<span>		    prijemu iste Višem sudu B. Polje, a preko ovog suda.</span>
</p>
<p class="p1"></p>
<p class="p3">
<span class="s1">DOSTAVITI:</span>
</p>
<p class="p3">
<span class="s1">1 x ODT Pljevlja</span>
</p>
<p class="p3">
<span class="s1">1 x Optuženom</span>
</p>
<p class="p3">
<span class="s1">1 x Braniocu optuženog</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>


</body>
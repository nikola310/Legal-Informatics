<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	  									 K. br. 40/12</span>
</p>
<p class="p2">
<span>		                   </span>
</p>
<p class="p3">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U BIJELOM POLJU, prvostepeni krivični sudija pojedinac  Dragan Mrdak, sa nameštenikom suda Koviljkom Lješnjak, zapisničarem, u krivičnom predmetu protiv okrivljenog Š.S.a iz Bijelog Polja, zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi  čl. 339 st.3 u vezi st. 1 Krivičnog Zakonika rješavajući po optužnici, ODT-a iz B. Polja, KT.br. 685/2010 od 11.03.2011. godine, nakon održanog usmenog glavnog i javnog pretresa, u prisustvu zamjenika ODT-a iz Bijelog Polja, Zvrko Denisa, okrivljenog Š.S.a - branioca okrivljenog A.B.L.a u odsustvu oštećenog Ž.G.a, dana 28. 06. 2012. godine, donio je i javno objavio:</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni Š.S. JMBG (......), od oca M. i majke P., rodjene Lj., rodjen .... godine u Bijelom Polju, sa prebivalištem u Podgorici ul. .... br. 3, državljanin Crne Gore, po zanimanju  penzioner, oženjen, pismen, sa završenom VSS, dobrog imovnog stanja, osuđivan i to presudom Osnovnog suda u B.Polju  K.br. 73/95, od 15.03.1995. godine zbog krivičnog djela iz čl. 75 KZ RCG na sedam mjeseci zatvora uslovno za jednu godinu  in presudom Osnovnog suda u B.Polju  K.br. 195/99  od 25.05.1999. godine zbog krivičnog djela iz čl. 120 st. 2 KZ RCG na novčanu kaznu od 3.000,00 dinara,</span>
</p>
<p class="p1">
<span>	</span>
</p>
<p class="p1">
<span>	- na osnovu čl. 373 st. 1 tač. 2 Zakonika o krivičnom postupku </span>
</p>
<p class="p1">
<span> </span>
</p>
<p class="p1"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p1"></p>
<p class="p1">
<span>	Da  je:</span>
</p>
<p class="p1"></p>
<p class="p1">
<span>	-  dana 02.09.2010. godine oko 11,00 h ne pridržavajući se saobraćajnih propisa upravljao svojim Putničkim motornim vozilom marke "Lada Niva" reg.oz. BP AR 192 magistralnim  putem iz pravca Ribarevina u pravcu Bijelog Polja, te je  dolaskom u mjesto Kruševo Opština Bijelo Polje ugrozio saobraćaj i time doveo u opasnost život i tijelo ljudi na način što je protivno odrebi čl. 22 ZOBS-a na putevima, započeo radnju skretanja vozilom u lijevo da bi se isljučiko sa magistralnog puta na prilaz trgovinskom objektu sa lijeve strane kolovoza, a da se prethodno nije uvjerio da to može da učini bez opasnosti za druge učesnike u saobraćaju ili imovinu usled čega je na lijevoj kolovoznoj traci posmatrano u smjeru kretanja okrivljenog bočnom desnom prednjom stranom vozila udario u prednju stranu motocikla marke "Yamaha R 1 YZF" reg oznaka KŠ 11 991 kojim je krećući se iz suprotnog pravca svojom kolovoznom trakom  upravljao oštećeni Ž.G. kojom prilikom je isti zadobio teške tjelesne povrede u vidu preloma  lijeve podlaktice, potresa mozga i istegnjuće vratnog dijela  kičme, a na motociklu prouzrokovao je imovinsku štetu,</span>
</p>
<p class="p1"></p>
<p class="p1">
<span>	- čime bi izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi  čl. 339 st.3 u vezi st. 1 Krivičnog Zakonika.</span>
</p>
<p class="p1"></p>
<p class="p1">
<span>	- jer nije dokazano  da je izvršio krivično djelo za koje je optužen.</span>
</p>
<p class="p1"></p>
<p class="p1">
<span>	Troškovi postupka padaju na teret budžeta CG.</span>
</p>
<p class="p1"></p>
<p class="p1">
<span>	Oštećeni Ž.G. iz Ćuprije - Republika Srbija se radi ostavarivanja imovinsko - pravnog zahtjeva upućuje na parnični postupak.</span>
</p>
<p class="p1"></p>
<p class="p1">
<span>	</span>
</p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnicom ODT-a iz B.Polja, KT. br. 685/2010 od 11.03.2011 godine, optužen je Š.S. iz Bijelog Polja, zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi  čl. 339 st.3 u vezi st. 1 Krivičnog zakonika.</span>
</p>
<p class="p1"></p>
<p class="p1">
<span>	Presudom ovog suda K.br.139/11 od 14.10. 2011 godine,  optuženi Š.S. je na osnovu čl.373. st.1. tač.2. Zkp-a, oslobođen od optužbe.</span>
</p>
<p class="p1"></p>
<p class="p1">
<span>	Rješenjem Vijeća Višeg suda Kž.br.1084/11 od 21.12.2011 ukinuta je ova presuda i predmet vraćen na ponovno suđenje. </span>
</p>
<p class="p1">
<span> </span>
</p>
<p class="p1">
<span>	Glavni pretres je održan i zaključen dana 28. 06. 2012. godine u prisustvu zamjenika ODT-a iz Bijelog Polja, Zvrko Denisa okrivljenog Š.S.a branioca okrivljenog A.B.L.a u odsustvu uredno obaviještenog oštećenog Ž.G.a.</span>
</p>
<p class="p1"></p>
<p class="p1">
<span>	U završnoj riječi zamjenik ODT-a je istakao: - nakon ponovnog suđenja nijesu razjašnjene odlučne činjenice koje se tiču uzroka ove saobraćajne nezgode a na koju je ukazao drugostepeni sud ukidnim rješenjem. Obavljena je rekonstrukcija nezgode uz učešće okrivljenog i oštećenog kao aktera iste a bez prisustva svjedokinje S.V.I.i ako je drugostepeni sud ukidnim rješenjem naložio njeno prisustvo rekonstrukciji. Nalaz i mišljenje vještaka je ostao nepromijenjen i dalje postoji više mogućih varijanti nastanka ove saobraćajne nezgode a sudu se ostavlja da utvrdi koja je prava. Smatra da se bez dopunskog vještačenja i rekonstrukcije uz učešće svjedokinje S. ne može pravilno utvrditi činjenično stanje stoga je ostao pri navodima iz žalbe. Tražio je da sud okrivljenog  oglasi krivim i osudi na kaznu po zakonu.</span>
</p>
<p class="p1"></p>
<p class="p1">
<span>	Oštećeni Ž.G. nije pristupio na zaključeni glavni pretres pa je njegova završna riječ izostala. </span>
</p>
<p class="p1"></p>
<p class="p1">
<span>Okrivljeni  Š.S. je u svojoj odbrani u bitnom istakao: da je kritičnog dana  upravljao vozilom  "lada Niva" reg.oz. BP AR 192 vlasništvo njegovog brata od tetke R.V.a. Kretao se iz pravca Ribarevina u pravcu B.Polja i to desnom saobraćajnom trakom posmatrano iz  pravca njegovog kretanja. Dolaskom na kritično  mjesto u namjeri da skrene u lijevo sa magistralnog puta na parking prostor prodavnice "Ogis" pogledao je vrlo pažljivo kako bi se uvjerio da radnju skretanja može izvšiti bezbjedno i vidio je na velikoj udaljenosti da se na suprotnoj saobraćajnoj traci nalazilo u kretanju prema njemu  vozilo, procijenio da radnju skretanja može izvršiti bezbjedno bez dovodjenja bilo koga u opasnost. Iz suprotnog smjera kretanja postoji posebna zaustavna traka pa je on u skretanju stigao na zaustavnu traku  i prešao na njemu suprotnu kolovoznu traku a nakon prelaska njegovog vozila vozilo koje mu je išlo u susret prošlo je iza njega, a on je na zaustavnoj traci osjetio udar u desnu bočnu stranu vozila u dijelu   prednjeg vjetrobranskog stakla i desnog točka. Udar je bio od motocikla i u fazi kad se uvjerio da može bezbjedno skrenuti nije vidio ovaj motocikl, odnosno siguran je da je motocikl  bio iza  vozila koje mu je prvo išlo u susret, a kojim je upravljala W.I.a koja živi u Njemačkoj i koja je nakon udara motocikla u njegovo vozilo  zaustavila svoje vozilo i prošla pored njega. Dodao je da se ne smatra krivim    za kritičnu situaciju i da smatra da nijedan saobraćajni propis tog dana nije prekršio, a žali što se ovo desilo. U zapisniku o uvidjaju konstavovano je da na tom dijelu nema ograničenja brzine iako postoje vidni znaci ograničenja brzine iz pravca B.Polja na ulasku u mjesto Kruševo  i iz pravca Ribarevina i to ograničenje 50 km/h. Na glavnom pretresu dodao je, da  mu nije jasno kako je on mogao udariti u motor kad je motor udario u njegovu desnu bočnu stranu svojom prednjom stranom, da se motor kretao većom brzinom od brzine dozvoljene postavljenim saobraćajnim znakom a da je motocikl ispoštovao ograničenje brzine, do kontakta ne bi došlo pošto se on polako isključivao sa kolovoza a motocikl se kretao trakom koja je predvidjenja za isključenje u desno i koja se završava na deset metara od mjesta kontakta. Kritičnog dana  uključio se u saobraćaj od svoje porodične kuće koja se nalazi  300 m od mjesta kontakta u pravcu Ribarevina. Njemu se u susret kritičnog dogadjaja prvo kretalo vozilo kojim je upravljala svjedokinja  W. i koja se normalo mimoišla sa njim a potom se kretao motor što on predpostavlja jer motor nije vidio pošto je isti vjerovatno bio zaklonjen vozilom svjedokinje W.. Motociklista je pokušao da pretekne to vozilo i to sa desne strane zaustavnom trakom.  Nakon nezgode svjedokinja W. je zaustavila svoje vozilo prišla  ka njemu i u prisustvu  radnika iz prodavnice Š.S.a kazala  da je motociklista pokušao nju da pretekne sa desne strane. </span>
</p>
<p class="p1"></p>
<p class="p1">
<span>	U završnoj riječi branilac okrivljenog je istakao: da je izvedenim dokazima utvrdjeno činjenično stanje  da okrivljeni prilikom upravljanja PMV "Lada" nije doprinio nastanku saobraćajne nezgode niti je svojom vožnjom ugrozio vozača motocikla čija vožnja bi predstavljala osnovni uzrok saobraćajne nezgode. Ovo činjenično stanje  se utvrdjuje  iz izjave neposrednog očevidca S. W.I.e i pojašnjenje nalaza i mišljenja vještaka saobraćajne struke sa glavnog pretresa od 14.10.2011. godine. Nakon izvršene rekonstrukcije iz nalaza i mišljenja vještaka saobraćajne struke, proizilazi da na strani okrivljenog u njegovim radnjama nema elemenata bića krivičnog djela koje mu se stavlja na teret. Po  pokazivanju i opisu oštećenog i svjedokinje S. u konkretnoj saobraćajnoj situaciji glavni uzrok nastanka saobraćajne nezgode je u radnjama oštećenog koji je postupao suprotno saobraćajnim propisima i izazvao nezgodu. Predložio je da sud okrivljenog oslobodi krivice i tražio je troškove postupka po AT-u.</span>
</p>
<p class="p1"></p>
<p class="p1">
<span>	Okrivljeni je u završnoj riječi prihvatio završnu riječ svog branioca i  tražio da ga sud oslobodi. </span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke,sud je u dokaznom postupku na glavnom pretresu izveo sledeće dokaze: saslušao u svojstvu svjedoka oštećenog Ž.G.a pročitao iskaze svjedoka Š.S.a sa zapisnika o glavnom pretresu od 03. 06. 2011 godine, i S. W.I.e sa zapisnika sa glavnog pretresa od 10.08.2011 godine, pročitao zapisnik o uvidjaju saobraćajne nezgode Osnovnog suda u B.Polju Kr. br. 92/2010 od 02.09.2010. godine, pročitao zapisnik o tehničkom pregledu D. "L.A." iz Podgorice za PMV "Lada Niva" reg.ozn BP AR 192 izdat na ime R.V.a dana 02.09.2010. godine, pročitao zapisnik o tehničkom pregledu D. "L.A." iz Podgorice za motocikl marke "Yamaha" R1YZF reg.br. KŠ 11-991 izdat na ime Đ.B.a 02.09.2010. godine. Pročitao izvještaj KC CG  o analizi prisustva alkohola u krvi za vozača Ž.G.a A br.1380 od 08.09.2010. godine, Pročitao izvještaj KC CG  o analizi prisustva alkohola u krvi za vozača  Š.S.a A br.1381 od 08.09.2010. godine. Pročitao medicinsku dokumentaciju na ime oštećenog Ž.G.a. Pročitao nalaz i mišljenje vještaka med.struke dr. A.P.a sa zapisnika Ki.br. 143/10 od 11.02.2011. godine, pročitao nalaz i mišljenje vještaka saobraćajne struke Č.M.a od 22.02.2011. godine, pročitao dopunu nalaza vještaka saobraćajne struke Č.M.a od 01.03.2011. godine, pročitao pojašnjenje nalaza istog vještaka sa glavnog pretresa od 03.06.2011. godine pročitao pojašnjenje nalaza istog vještaka sa glavnog pretresa od 14.10.2011. godine, pročitao nalaz i mišljenje vještaka med.struke Ginovski Cana sa glavnog pretresa od 03.06.2011 godine, izvršio uvid u fototehničku dokumentaciju sa skicom lica mjesta saobraćajne nezgode UP PJ B.Polje br. 380 od 15.09.2010. godine, pročitao zapisnik sa rekonstrukcije saobraćajne nezgode od 24. 05. 2012 godine, pročitao dopunu nalaza i mišljenja vještaka saobraćajne struke Č.M.a od 23. 06.2012 godine,  saslušao na glavnom pretresu od  28. 06. 2012 godine, vještaka saobraćajne struke Č.M.a izvršio uvid u fotodokumentaciju UP PJ Bijelo Polje br. 178-12 od 25.05.2012 godine, izvršio uvid u izvod iz KE za okrivljenog izdat od strane UP PJ B.Polje pod brojem 2565 dana 12.11.2010. godine. </span>
</p>
<p class="p1"></p>
<p class="p1">
<span>	Sud je odbio predlog ODT-a da se u dokaznom postupku obavi nova rekonstrukcija saobraćajne nezgode uz učešće svjedokinje S. W.I.e iz razloga: što je ova svjedokinja nakon što je preko poziva uredno pozvana na glavni pretres od 03. 06. 2011 godine, pisanim podneskom obavijestila sud da živi i radi u Njemačkoj i da se nalazi na adresi  Neckarstr 5  95445 Bayreuth, na koju adresu je ista urdno pozvana za glavni pretres od 03.06.2011 godine, te je potom ista pristupila na glavni pretres od 10.08.2011 godine, kojom prilikom je upozorena da o svakoj promjeni adrese obavijesti sud. Međutim,  poziv za glavni pretres od 26. 03. 2012 godine, ova svjedokinja nije primila na adresu koju je dala sudu, poziv je vraćen uz konstataciju  ''Inconnu'' iz čega proizilazi da je svjedokinja promijenila adresu. Kako svjedokinja S. W.I.a nije obavijestila sud o promjeni adrese, a ista živi u inostranstvu Njemačka to sud nije bio u mogućnosti da istu pozove na rekonstrukciju saobraćajne nezgode zakazanu za 24. 05. 2012 godine, sud takođe nije bio u mogućnosti da mjerema za obezbeđenja prisustva svjedoka iz čl. 119 Zkp-a, obezbijedi njeno prisustvo na rekonstrukciji. Sa navedenih razloga sud nije mogao postupiti po ukidnim nalozima te je predmetna rekonstrukcija sprovedena u odsustvu svjedokinje S. W.I.e. Po ocjeni suda kod ovakvog stanja stvari u potpunosti je neizvjesno da li bi se i kad moglo obezbijediti prisustvo svjedokinje S. W.I.e na rekonstrukciji te je sa navedenih razloga odbio ovaj predlog ODT-a za novu rekonstrukciju sa svjedokinjom S. W.I.om.</span>
</p>
<p class="p1">
<span>	</span>
</p>
<p class="p1">
<span>	Sud je odbio predlog ODT-a da se u dokaznom postupku izvrši dopunsko vještačenje sa drugim vještakom saobraćajne struke ili sa saobraćajno tehničkim fakultetom u Podgorici iz razloga što je po ocjeni suda vještak Č.M.o jasno, detaljno i u potpunosti razmatrao predmet vještačenja u svim fazama postupka i to po osnovu raspoložive činjenične građe koja je u predmetu dopunjana i u skladu sa subjektivnim kazivanjima i pokazivanjima na rekonstrukciji davao nalaze i mišljenja, pojašnjenja nalaza,dopunske nalaze, te u njegovim  kako osnovnom nalazu i mišljenju tako i u dopunskim nalazima i mišljenjima i pojašnjenjima nalaza nema nepotpunosti nejasnoća i protivrječnosti već isti korenspodiraju sa činjeničnim stanjem kojim  su spisi raspolagali u trenutku davanja kako osnovnog nalaza i mišljenja tako i dopunskih nalaza i mišljenja i pojašnjenja nalaza.	</span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi shodno čl. 370 st. 3 Zakonika o krivičnom postupku, sud je utvrdio činjenično stanje  i na osnovu tako utvrdjenog činjeničnog stanja zaključio da nije dokazano da je okrivljeni izvršio krivično djelo stavljeno mu na teret.</span>
</p>
<p class="p1"></p>
<p class="p1">
<span>	Odbranu okrivljenog da na njegovoj strani  nema propusta koji su prouzrokovali predmetnu saobraćajnu nezgodu, sud je prihvatio jer je ovakva njegova odbrana potvrdjena izvedenim dokazima tokom postupka. Naime, iz iskaza svjedokinje S. W.I.e utvrdjuje se da je kritičnog dana  upravljala vozilom svog muža "Škoda Fabija" iz pravca B.Polja u pravcu Ribarevine i kretala se brzinom od oko  50 km/h. Prije dolaska u mjestu Kruševo njih je preticao jedan nepoznati motociklista koji je u toku preticanja udario u jedno vozilo koje se kretalo iz suprotnog smjera i isključivalo se u lijevo gledano iz pravca njegovog kretanja. Na tom  mjestu u Kruševu bile su dvije saobraćajne strake, a motociklista ih je preticao sa njihove lijeve kolovozne strane na način kako se pretiče. Radnju preticanja motociklista je završio  prije nego što je ona  svojim vozilom stigla na mjesto kontakta izmedju motocikliste i vozila koje je iz suprotne kolovozne trake vršilo radnju skretanja u lijevo. Poslije mjesta primarnog kontakta ona je zaustavila svoje vozilo jer je u vozilu bila njena ćerka koju nije htjela da izlaže pogledu na motociklistu sa koga nije znala da li je živ ili je mrtav.  Po izlasku iz vozila vratila se na mjesto kontakta izmedju motociklise i vozila, primijetila da je vozač motora živ i povrijedjen i da je zvao pomoć, a iz vozila je izašao i vozač putničkog vozila koje je vršilo skretanje u lijevo. Nakon ovoga na mjestu nezgode stigla je policija, prišla ka vozaču motocikla koji je imao kacigu na glavi, a nije imao vidnih povreda. Ona je potom napustila lice mjesta i ne zna šta se dalje dešavalo.  Prije mjesta kontakta primijetila je jedno bijelo vozilo koje se isključivalo ulijevo, ne zna koje marke je bilo to vozilo pošto na to ne obraća u vožnji pažnju, i u momentu kada  je primijetila ovo bijelo vozilo od njega je bila udaljena nekih 100 do 150 metara koje vozilo je istovremeno dalo pokazivač pravca skretanja u lijevo  i započelo radnju skretanja u lijevo, a u jednoj fazi preticanja motociklisa se vratio u njihovu kolovoznu traku došao ispred njenog vozila, ali je vrlo brzo ostvario kontakt sa bijelom vozilom koje se isljučivalo. Ovaj kontakt je ostvaren možda nekih 20-set metara ispred njenog vozila, stim što nije sigurna, a sigurna je da je kontakt ostvaren u njenoj kolovoznoj traci, a možda čak i mimo kolovoza sa njene desne strane. Kritičnog dogadjaja sa njom u vozilu bili su muž, ćerka i unuka koja je imala 11 godina. Po njenoj procjeni bijelo vozilo  koje se isključivalo iz suprotnog smjera lijevim skretanjem imalo je dovoljno prostora da se isključi  u odnosu na  njeno vozilo kritičnog dogadjaja kretala se brzinom od 50 km/h i logično je da se motociklista brže kretao od nje pošto je preticao, a nije se mogla izjasniti koliko se brzo kretao motociklista. Posle nezgode prišla je na lice mjesta i kazala okrivljenom koga prije ovog dogadjaja nije poznavala da je nju preticao motociklista. Po njenoj procjeni zbog isključivanja bijelog vozila iz suprotnog smjera lijevim skretanjem nije morala da koči, odnosno mogla je da nastavi  kretanje brzinom kojom se kretala prije njegovog isključivanja. Nakon kontakta izmedju motocikliste i bijelog vozila koji se dogodio na njenoj kolovoznoj traci morala je da ih obidje sa svoje lijeve strane zauzimajući prostor suprotnne lijeve trake, a potom je  zaustavila svoje vozilo i vratila se da vidi šta se desilo sa vozačima  motocikla i bijelog vozila i da im eventualno ukaže pomoć. Smatra da motociklisti u saobraćaju mnogo brzo voze  i prilikom svakog preticanja ima osjećaj  da će oni napraviti udes nakon preticanja koja iskustva ima sa drumova širom Evrope. Po njenom sjećanju kontakt izmedju motocikla i bijelog vozila bio je ispred njenog vozila  i to malo udesno gledano u smjeru njenog kretanja. Iskaz ove svjedokinje sud je u potpunosti prihvatio kao jasan, logičan i uvjerljiv ničim doveden u sumnju, nesračunat na otežavanje ili pak olakšavanje krivičnopravnog položaja okrivljenog a u bitnom potvrđen navodima iz odbrane okrivljenog, uvidjajnom dokumentacijom, pojašnjenjem nalaz i mišljenja vještaka saobraćajne struke sa glavnog pretresa od 14.10.2011. godine, pokazivanjima oštećenog Ž.a sa rekonstrukcije te dopunom nalaza i mišljenja vještaka saobraćajne struke Č.M.a od 23. 06. 2012 godine,a prilikom ocjene iskaza ove svjedokinje sud je imao u vidu i to da oštećeni nije prigovorio njenom iskazu.</span>
</p>
<p class="p1"></p>
<p class="p1">
<span>	Iz iskaza svjedoka Ž.G.a proizilazi, da se kritičnog dana kretao iz pravca B.Polja u pravcu Mojkovca motociklom marke "Ymaha" reg.oz. KŠ 11-991 i to desnom kolovoznom trakom nije brzo vozio s tim što se ne sjeća kojom brzinom, na glavi je imao zaštitnu kacigu, bio je obučen u zaštitno odijelo i putovao je na Crnogorsko primorje, na motociklu je bio sam. U mjestu Kruševo došlo je do saobraćajne nezgode na način što je jedno vozilo marke "Lada - Niva" koje je dolazilo iz suprotnog smjera u jednom momentu za njega neočekivano prešlo  na kolovoznu traku kojom se on kretao, a kada je ovo vozilo prešlo na njegovu kolovoznu traku udaljenost izmedju vozila i motocikla bilo je 15-tak metara, mada nije siguran pošto su i vozilo i motocikl bili u pokretu. On je reagovao tako što je krenuo na lijevu stranu da obidje ovo vozilo i izbjegne direktni sudar, pošto je procijenio da je vozilo suviše prešlo na desnu kolovoznu traku kojom se on kretao i da će izbjeći sudar ako ga obidje sa lijeve strane. Istovremeno je neintenzivno kočio, medjutim nije mogao da izbjegne kontakt do kojeg je došlo na desnoj kolovoznoj traci gledano iz smera njegovog kretanja.  Ne zna iz kojeg razloga je vozač vozila "Lada Niva" prešao na desnu kolovoznu traku, da li je njegova namjera bila da se eventualno isključi sa kolovoza po lijevoj strani, s obzirom da je pored kolovoza  bila neka radnja sa desne strane gledano iz njegovog pravca ili je eventualno iz nekog drugog razloga ovo vozilo prešlo na desnu kolovoznu traku. Ispred njega na izvjesnoj udaljenosti bilo je jedno vozilo koje se kretalo istom kolovoznom trakom kao i on i u istom smjeru, medjutim to vozilo mu nije bilo smetnja da  s obzirom na rastojanje primijeti vozilo "Lada Niva", a smatra da to vozilo  nije moglo biti smetnja ni vozaču vozila "Lade Nive" da njega primijeti. U nezgodi je zadobio povrede, pomoć mu je ukazana u bolnicu u B.Polje, liječenje je nastavio u Ćupriji gdje mu je izvršena operacija zbog preloma lijeve podlaktice. Motocikl nije njegovo vlasništvo i sa istim je upravljao po ovlašćenju vlasnika Đ.B.a. Šteta na motociklu bila je oko 5.800,00 €. Na glavnom pretresu dodao je da je okrivljeni radnju skretanja u lijevo započeo nakon što ga je mimoišlo vozilo koje se kretalo  ispred njega  njegovom kolovoznom trakom, nije se mogao sjetiti koliko je vozilo ispred njega  bilo udaljeno od njegovog motocikla, a on se držao svoje kolovozne trake, nije skretao na traku za isključivanje koja se prostire u pravcu trgovine.  Do momenta kontakta kretao se svojom kolovoznom trakom, a ne zna da li je posle kontakta motor odletio sa njegove kolovozne trake na neku drugu kolovoznu traku, s tim što je udes bio na njegovoj kolovoznoj traci. </span>
</p>
<p class="p1">
<span>	</span>
</p>
<p class="p1">
<span>	Suprotno od ovog kazivanja ošećeni je na rekonstrukciji saobraćajne nezgode demonstrirao preticanje PMV ''Škoda'' koje je kritičnog događaja on izvršio sa svojim motociklom u situaciji kada je iz suprotnog smjera dolazilo PMV ''Lada''. Sa navedenih razloga prihvatajući u potpunosti iskaz svjedokinje S. W.I.e neutralnog očevica kritičnog dogadjaja, pisane dokaze, pojašnjenje nalaza vještaka saobraćajne struke sa glavnog pretresa od 14.10.2011. godine, te dopunu nalaza i mišljenja vještaka saobraćajne struke od 23. 06. 2012 godine, kao i pokazivanje ovog svjedoka sa rekonstrukcije saobraćajne nezgode od 24. 05. 2012 godine, sud nije prihvatio navode iz iskaz ovog svjedoka iz istražnog postupka i sa glavnog pretresa '' da je kritičnog događaja vozilo ''Lada'' koje je dolazilo iz suprotnog smjera neočekivano prešlo na kolovoznu traku kojom se on kretao u momentu kada je udaljenost između tog vozila i njegovog motocikla bila oko 15 metara, da je on ovo vozilo pokušao da obiđe sa lijeve strane, da je neintezivno kočio, da je okrivljeni vozilom ''Lada'' započeo radnju skretanja ulijevo, nakon što ga je mimoišlo vozilo koje se kretalo ispred njegovog motocikla njegovom kolovoznom trakom, da se do momenta kontakta kretao svojom kolovoznom trakom'' i iste je cijenio kao isključivo dat u cilju izbjegavanja odgovornosti za predmetnu saobraćajnu nezgodu i otežavanja krivičnopravnog položaja okrivljenog.</span>
</p>
<p class="p1"></p>
<p class="p1">
<span>	Iz iskaza svjedoka Š.S.a, proizilazi da se on kritičnog dogadjaja  nalazio u mjestu Kruševo iza marketa koji drži Ć.M.. U jednom momentu začuo je udar, pa je prošao ispred marketa i primijetio čovjeka koji je ležao na ulici i kojem je komšija Š.S. ukazivao pomoć. Pritrčao je do ovog čovjeka, a potom su do njih došli  muškarac i žena, ovaj muškarac je govorio Njemački i bio je medicinski osposobljen i pomogao im da čovjeku skinu kacigu, pa su potom angažovali K.D.a koji je kod Ć.a radio keramiku i koji je vozilom prevezao ovo lice do bolnice. Žena koja je bila sa čovjekom koji je govorio Njemačkim jezikom je kazala "da je čovjek sa motorom prošao pored njih sa desne strane", a ovo se dešavalo prije nego što je oštećeni prevezen ka bolnici. Š. je htio da ode sa oštećenim ka bolnici, ali ga je on zbog priče ove žene zadržao na lice mjesta. Ova žena je kazala da je spremna da svjedoči, a patrola policije koja je potom došla na lice mjesta nije htjela da sasluša ovu ženu niti njenog muža. Prihvatajući u potpunosti iskaz svjedokinje W. S. Ifete i pokazivanja oštećenog sa rekonstrukcije saobraćajne nezgode, sud nije prihvatio navode iz iskaza ovog svjedoka da je nakon nezgode W.I.a kazala da je motociklista prošao pored nje sa desne strane dok je ostale navode iz iskaza ovog svjedoka sud prihvatio kao jasne, logične i ubjedljive, nesračunate na otežavanje ili pak olakšavanje krivično-pravnog položaja okrivljenog, a u bitnom potvrdjene navodima iz odbrane okrivljenog, te navodima iz iskaza svjedokinje W.I.e i sadržinom pisanih dokaza. </span>
</p>
<p class="p1"></p>
<p class="p1">
<span>	Iz nalaza i mišljenja vještaka saobraćajne struke Č.M.a od 22.02.2011. godine proizilazi da danju pri sunčanom vremenu i suvom asfaltnom kolovozu na  magistralnom putu u naselju na potezu gdje je put na pravcu ispred koga je desna blaga pregledna krivina, tako da je  put pregledan na dužini od oko  300 m na mjestu gdje se sa lijeve strane  priključuje prilaz trgovinskom objektu, gdje se desna kolovozna traka sastoji od jedne saobraćajne trake širine 2,95 a lijeva kolovozna traka od  dvije saobraćajne trake: desne namijenjene za isključivanje sa magistralnog puta desnim skretanjem širine 3,06 m i dužine do skretanja ka trgovinskom objektu 148,60 m  i lijeve namijenjena je za smjer pravo širine 2,75 m u uslovima saobraćajnim znakom ograničene brzine kretanja vozila na magistralnom putu na 50 km/h i po kolovozu obilježene uzdužne razdjelne isprekidane linije u saobraćajnoj situaciji predstojećeg mimoilaženja putničkog vozila i motocikla, vozač putničkog vozila preduzeo je isključivanje putničkog vozila sa magistralnog puta lijevim skretanjem ka prilazu  trgovinskom objektu čime je presjekao putanju kretanja motocikla zbog čega je došlo do čeono bočnog sudara bočnom desnom prednjom stranom putničkog vozila i prednjom stranom motocikla. Na saobraćajnoj traci za isključivanje sa magistrlnog puta desnim skretanjem lijeve kolovozne trake. Neustupanjem prvenstva prolaza motociklu vozač putničkog vozila učinio je propust koji se smatra razlogom za nastanak ove nezgode. U datim uslovima i opisanoj saobraćajnoj situaciji vozač motocikla upravljao je motociklom kolovoznom trakom koja je namijenjena za njegov smjer kretanja brzinom od 57,5 do 61,3 km/h, a na nastalu opasnost reagovao je neintenzivnim kočenjem dolazeći u sudarni položaj  putanjom bočnog izmicanja u desno po saobraćajnoj traci za isključivanje sa magistralnog puta desnim skretanjem, ali pri takvom reagovanju nezgodu nije mogao izbjeći.  Na zaustavnom putu motocikla jednakom putu opasnosti koji je prešao motocikl za vrijeme isključivanja putničkog vozila lijevim skretanjem do kontakta sa motociklom, motocikl se mogao zaustaviti intenzivnim kočenjem pri brzini kretanja manjoj od  48,7 km.  Upravljanje motociklom brzinom većom od dozvoljene značajno je doprinijelo da posledice nezgode budu teže. Ako je u datoj saobraćajnoj situaciji  postojalo vozilo  koje se kretalo ispred motocikla i koje je motocikl preticao  sa desne strane kako je to istakao vozač putničkog vozila, tada je vozač motocikla u opisanom kretanju saobraćajnom trakom za isključivanje sa magistralnog puta  desnim skretanjem mogao stvoriti iznenadnu blisku  pokretnu prepreku na putanji isključivanja lijevim skretanjem putničkog vozila.  U ovom slučaju vozač motocikla stvaranjem opasne situacije  vozaču putničkog vozila učinio je propust koji se smatra osnovnim razlogom za nastanak nezgode, a vozač putničkog vozila neustupanjem prvenstva prolaza vozilu koje se kretalo ispred motocikla iz suprotnog smjera učinio je propust koji se smatra jednim od razloga za nastanak nezgode. U dopuni svog nalaza i mišljenja od 01.03.2011. godine vještak je istakao da se putničko vozilo isključivalo sa magistralnog puta lijevim skretanjem ka prilazu  trgovinskom objektu brzinom od oko  23 km/h u momentu započetog isključivanja, a na putu opasnosti do kontakta sa motociklom  nije bilo intenzivno kočeno  i nije ocrtalo nikakve tragove kočenja od točkova po suvom asfaltnom kolovozu već je usporavano otporima vožnje pri oštrom zakrivljenom skretanju u lijevo  i oduzimanjem pogona  do brzine oko  10,8 km/h koju je imalo u momentu  ostvarenog kontakta sa motociklom. Što znači da utvrdjena nedovoljna efikasnost kočenja i utvrdjena neravnomjernost u efikasnosti kočenja točkova zadnje osovine putničkog vozila u datoj saobraćajnoj situaciji nije imala negativan uticaj na nastanak i tok ove nezgode. Pojašnjavajući svoj nalaz na glavnom pretresu od 03.06.2011. godine vještak je istakao da je mjesto kontakta vozila u odnosu na širinu kolovoza magistralnog puta utvrdjeno na osnovu egzaktnih podataka o materijalnim tagovima koji su ostali nakon nezgode, a koji jednoznačno omogućavaju pozicioniranje mjesta kontakta u odnosu na širinu kolovoza.  Subjektivni pokazatelji dati u iskazu vozača motocikla su izraz subjektivnog doživljavanja značajan za dogadjanje nezgode i ne moruju uvijek biti podudarni sa egzaktnim pokazateljima i u konkretnom slučaju  odstupanje u pozicioniranju mjesta kontakta iz iskaza vozača motocikla je u domenu  uobičajene greške. Kolovozna traka kojom je vožen motocikl sastoji se od dvije saobraćajne trake i za smjer kretanja motocikla svaka saobraćajna traka je dozvoljena za kretanje pri čemu  lijeva saobraćajna traka označenim oznakama  po kolovozu i ponavljanjem tih oznaka na tri pozicije je bila namijenjena za smjer pravo, a desna saobraćajna traka za smjer desno gdje na mjestu nezgode postoji isključenje  u desno ka trgovinskom poslovnom objektu i ka skladišnom poslovnom objektu. Saobraćajno tehničkim vještačenjem nije moguće utvrditi da li je ili nije postojalo PMV koje se opisuje u subjektivnim pokazateljima a sa putanjom kretanja u smjeru motocikla ispred motocikla jer o postojanju ovog vozila na mjestu nezgode nema nikakvih materijalnih tragova niti  je ovo vozilo učestvovalo u kontaktu sa motociklom ili PMV  "Lada" a nije ni zatečeno tokom vršenja uvidjaja.  U predpostavljenoj saobraćajnon situaciji da nije postojalo to vozilo tada bi vozač PMV "Lada" propuštanjem da ustupi prvenstvo prolaza motociklu učinio propust zbog kog je  došlo do nezgode. U drugoj predpostavljenoj saobraćajnoj situaciji kako je ona opisana u subjektivnim pokazateljima da je motocikl preticao PMV sa desne strane, tada bi takvom radnjom vozač motocikla stvorio prepreku na putanji isključivanja PMV "Lada" lijevim skretanjem u koridoru saobraćane trake namijenjene za desne skretače pa bi u tom slučaju taj propust bio osnovni razlog za nastanak nezgode, a vozač PMV "Lada" bi neustupanjem prvenstva prolaza opisanom nepoznatom PMV učinio propust koji bi bio jedan od razloga za nastanak nezgode. Preticanjem PMV sa desne strane bila bi stvorena incidentna situacija koju vozač PMV  "Lada" nije mogao očekivati jer je na datom potezu puta put pregledan ne manje od 200 m, pa bi  u slučaju slijedjenja motocikla iza  PMV čije se postojanje opisuje, vozač PMV "Lada" uspijevanjem da se isključi bez kontakta sa opisanim PMV  bio izvan fizičkog domašaja sa motociklom pa do nezgode nebi došlo. Za razmatranu varjantu ne postojanja trećeg vozila  saobraćajna situacija je pojednostavljena i za nju važi institut poštovanja povjerenja da će se učesnici pridržavati saobraćajnih propisa koji za konkretnu situaciju znači uvjerenje vozača motocikla da će vozač PMV "Lada" prije zalaska vozilom u lijevu kolovoznu traku zastati do momenta dok kroz presjek puta ne prodje motocikl i to je mogao biti razlog da vozač motocikla za opisanu situaciju održi izračunatu brzinu kretanja. Eventualnom rekonstrukcijom može se demonstrirati pozicija vozila koje se opisuje u subjektivnim pokazateljima, a o kome u materijalnim tragovima nema nikakvih podataka. A ako sud ne prihvati da je postojalo treće vozilo rekonstrukcija je nepotrebna. Pojašnjavajući svoj nalaz na glavnom pretresu od  14.10.2011. godine a nakon što mu je pročitana izjava svjedokinje S. W.I.e vještak se izjasnio: da ako je predmetnu saobraćajnu situaciju determinisalo kretanje motocikla na način kako je to  opisao vozač putničkog vozila "Škoda", tada se zaključuje  da je opisanim preticanjem u saobraćajnoj situaciji predstojećeg mimoilaženja putničkih vozila "Lada" i "Škoda" stvorena iznenadna opasna saobraćajna situacija započetim preticanjem motocikla putničkog vozila "Škoda" sa njegove lijeve strane kojim je motocikl zašao u koridor putanje kojim je iz suprotnog smjera sustizalo putničko vozilo "Lada". U daljem kretanju motocikla vraćanjem na desnu kolovoznu traku ponovo je promijenjena saobraćajna situacija na način što je stvorena nova prepreka  na putanji isključenja vozila "Lada" sa kolovoza lijevim skretanjem, pa se vožnja motocikla kako je istu opisao vozač putničkog vozila "Škoda" smatra osnovnim razlogom za stvaranje opasne situacije koja je završena udarom motocikla u putničko vozilo "Lada". Ovakva vožnja motocikla nije se mogla predpostaviti a na uočavanje započetog preticanja vozila "Škoda"motociklom, vozač vozila "Lada" u očekivanju  predstojećeg kontakta sa motociklom zbog preklapanja njihovih pozicija na kolovoznoj traci vozila "Lada" mogao je reagovati ubrzavanjem radnje isključenja lijevim skretanjem sa kolovoza iz dva razloga i to: prvi zbog procjene o bezbjednoj udaljenosti vozila "Škoda" i drugi  zbog procjene da će ostajanjem  na poziciji svoje kolovozne trake zadržati sudarni položaj sa motociklom. Subjektivni pokazatelji dešavanja nezgode po kazivanju  svjedoka - vozača putničkog  vozila "Škoda" u tehničkom smislu  ne mogu se isključiti  i podudarni su sa utvrdjenom dinamikom dolaska motocikla u sudarni položaj sa vozilom "Lada" kako je to objašnjeno u poglavlju "mjesto i način nezgode" na strani sedam osnovnog nalaza. Mišljenje u osnovnom nalazu odnosilo se na tada raspoloživi sadržaj spisa u kome je po subjektivnim pokazateljima opisivano preticanjem vozila "Škoda" motociklom sa desne strane. U slučaju opisane saobraćajne situacije po kazivanju vozača vozila "Škoda" svjedokinje S. na strani vozača vozila "Lada" nema propusta koji bi bili u uzročnoj vezi sa nastankom ove nezgode a analiza ove nezgode  izvršena na osnovu materijalnih tragova podudarna je sa subjektivnim pokazateljima datim od vozača vozila "Škoda" svjedokinje S.. </span>
</p>
<p class="p1"></p>
<p class="p1">
<span>	Iz dopune nalaza i mišljenja vještaka saobraćajne struke Č.M.a od 23.06.2012 godine, proizilazi da je vještak nakon što je prisustvovao rekonstrukciji predmetne saobraćajne nezgode, na kojoj simulirana radnja preticanja u kojoj je motocikl preticao vozilo ''Škoda'' u saobraćajnoj situaciju kada je iz suprotnog smjera dolazilo vozilo ''Lada''. Po pokazivanju vozača putničkog vozila ''Lada'' u pokazanom uzajamnom odnosu motocikl i putničko vozilo ''Škoda'' kretali su se istom saobraćajnom trakom za smjer pravo desne kolovozne trake, tako da se motocikl kretao iza  PMV ''Škoda'' na odstojanju 7,65 m. U ovom uzajamnom odnosu motocikla i PMV ''Škoda'', vozač PMV ''Lada'' nije imao inpute o namjeri vozača motocikla da izvrši preticanje PMV ''Škoda'' pa je preduzimanjem preticanja PMV ''Škoda'', vozač motocikla iznenada nepovoljno promijenio saobraćajnu situaciju izazivajući opasnost kretanjem sudarnom putanjom sa putanjom dolaska iz suprotnog smjera PMV ''Lada''. Na ovako stvorenu opasnu situaciju, vozač PMV ''Lada'', mogao se odazvat preduzimanjem ubrzavanja radnje isključenja sa kolovoza lijevim skretanjem zbog procjene o bezbjednoj udaljenosti PMV ''Škoda'' i zbog potrebe  sklanjanja sa  sudarnog položaja sa motociklom koji je motocikl imao u preticanju PMV ''Lada''. A u daljoj fazi preticanja pri vraćanju motocikla na poziciju ispred PMV ''Škoda'', ponovo je uspostavljen sudarni položaj motocikla i PMV ''Lada'', te je ovakvo promjenljivo kretanje motocikla reaktiviralo sudarni položaj sa PMV ''Lada'', pa je sudar bio neizbježan. U ovoj saobraćajnoj situaciji opisanim preticanjem, vozač motocikla učinio je propuste koji si u vezi sa izazivanjem opasne situacije i nastanku nezgode. Položaj motocikla prije započinjanja i završavanja preticanja PMV ''Škoda'' po pokazivanju vozača motocikla i u pokazanom preticanju motocikl je od započinjanja do završetka preticanja PMV ''Škoda'' prešao put od 18,75 m. Na ovom putu motocikl je iz pozicije na lijevoj kolovoznoj traci neposredno uz razdjelnu liniju izvršio promjenu kolovozne trake bočnim izmicanjem u desno za širinu od 2,30 m. Ovom promjenom položaja na kolovozu u odnosu na širinu kolovoza motocikl je slijedio promjenu položaja na kolovozu koji je vršilo PMV ''Lada'', preduzetim isključivanjem sa kolovoza lijevim skretanjem, čime je  održavao sudarni položaj sa PMV ''Lada'' od momenta započinjanja do završetka preticanja PMV ''Škoda''. U tehničkom smislu simulacija preticanja koju je demonstrirao vozač motocikla u kojem je motocikl preticao PMV ''Škoda'' u saobraćajnoj situaciji kada je iz suprotnog smjera dolazilo PMV ''Lada'', podudarna je sa preticanjem koje je opisao vozač PMV vozila ''Škoda''. Iz tog razloga tehnička analiza okolnosti nastanka opasne situacije i uzročnost učinjenih propusta sa nastankom ove nezgode ostaje neizmijenjena u odnosu na objašnjenje nalaza i mišljenja istog vještaka sa zapisnika sa glavnog pretresa od 14.10.2011 godine u predmetu K.br.  139/11 a koja se odnosi na saobraćajnu situaciju koju je opisao vozač PMV ''Škoda''.Pojašnjavajući dopunu nalaza i mišljenja od 23.06.2012 godine, vještak je na glavnom pretresu istakao: da podudarnost simulacije preticanja po pokazivanju vozača motocikla sa opisanim preticanjem datim na zapisniku sa glavnog pretresa u iskazu svjedoka vozača vozila Škoda S. proističe iz saglasnosti da je preticanje izvršeno sa lijeve strane i da je završeno bočnim izmicanjem motocikla u saobraćajnu traku kojom se kretalo vozilo ''Škoda. Ova podudarnost ne znači komparaciju numeričkih podataka jer za takvu komparaciju nema numeričkih podataka u kazivanju vozača vozila ''Škoda'', osim podatka da je preticanje završeno oko 20 m, iza mjesta kontakta, a što je podudarno sa demonstracijom izvršenog preticanja kako je to pokazao vozač motocikla. Ako sud prihvati da se nezgoda dogodila na način kako je to opisao vozač vozila škoda i kako je to tokom rekonstrukcije demonstrirao vozač motocikla tada je preduzetim preticanjem vozila ''Škoda'' sa njegove lijeve strane, vozač motocikla stupio u koridor lijeve kolovozne trake, stvarajući prepreku na putanji vozila  ''Lada'' koje se kretalo lijevom kolovoznom trakom, a u kasnijem nastavku preticanja završetkom i stupanjem na desnu kolovoznu traku, vozač motocikla je ponovo promijenio saobraćajnu situaciju i slijedio putanju pri lijevom skretanju vozila '' Lada'', čime je održavao sudarni položaj sa vozilom '' Lada'', pa je takvim kretanjem izazvao i održao opasnu saobraćajnu situaciju koja je rezultirala nezgodu, čime je učinio osnovni propust za nastanak ove saobraćajne nezgode.  Ako sud ne prihvati ovo kazivanje a prihvati prvi iskaz okrivljenog kakav je sadržaj iz spisa bio u vrijeme kad je rađen osnovni nalaz u tom slučaju, vještak ostaje u svemu kao i u tada datom osnovnom nalazu. Po vještaku u varijanti nezgode kako je isto opisao vozač PMV '' Škoda'' i kako je pokazao na rekonstrukciji vozač motocikla, na strani vozača PMV ''Lada'' nema propusta na stvaranje opasne situacije jer u takvoj situaciji obzirom na pojavu motocikla na putanji kretanja vozila ''Lada'' i obzirom na udaljenost vozila '' Škoda'' od vozila ''Lada'', preduzimanjem radnje isključivanjem sa magistralnog puta lijevim skretanjem mogao je biti odziv vozača vozila ''Lada'', na naglo promijenjenu saobraćajnu situaciju izazvanu i stupanjem motocikla na njegovu kolovoznu traku. Čime je vozač vozila  ''Lada'' ubrzao namjeravanu radnju isključivanjem lijevim skretanjem za koju radnju je bilo vremena i prostora što potvrđuje okolnost da u ovoj nezgodi nije bilo kontakta između vozila  ''Lada'' i vozila ''Škoda''. Da je u datoj situaciji  vozač motocikla odustao od započetog preticanja zašta je bilo razloga jer je mogao vidjeti nailazak vozila ''Lada'', tada do nezgode ne bi došlo. S obzirom na utvrđeno mjesto kontakta vozila ''Lada'' i motocikla i s obzirom na volumen motocikla kao fizičkog tijela u prostoru a uzimajući u obzir širinu saobraćajne trake za smjer pravo u desnoj kolovoznoj traci postojale su prostorne mogućnosti da se pri upravljanju motociklom u koridoru lijeve polovine saobraćajne trake za smjer pravo izbjegne događanje ove nezgode. Ali za takvo upravljanje, obzirom na promjenljivost i karakteristika a naročito ukošenosti i brzini te teškoću održavanja dvotočkaša možda nijesu postojali tehnički uslovi, imajući u vidu i psihološki faktor izvjesnosti prestojećeg kontakta sa PMV ''Lada''. </span>
</p>
<p class="p1"></p>
<p class="p1">
<span>	Prilikom ocjene osnovnog nalaza i mišljenja vještaka saobraćajne struke Č.M.a od 22.02.2011.godine, te dopuna nalaza i mišljenja istog vještaka sa glavnih pretresa od: 03.06.2011. godine i od 14.10.2011. godine, te dopune nalaza i mišljenja od 23. 06. 2012 godine, i pojašnjenje nalaza sa glavnog pretresa od 28.06.2012 godine, sud je imao u vidu da je vještak osnovni nalaz i mišljenje od 22.02.2011. godine, te dopunu nalaza sa glavnog pretresa od 03.06.2011. godine dao osim materijalnih tragova i po osnovu tada raspoloživih subjektivnih pokazatelja - kazivanja vozača okrivljenog Š.a i kazivanja svjedoka  oštećenog Ž.a, a da je  dopunu  nalaza sa glavnog pretresa od 14.10.2011. godine vještak dao nakon što mu je u potpunosti  pročitano i kazivanje svjedoka S. W.I.e neutralnog očevidca kritičnog dogadjaja, a da je vještak dopunu nalaza i mišljenja od 23. 06. 2012 godine, dao nakon obavljene rekonstrukcije po pokazivanjima vozača okrivljenog i vozača oštećenog pa kod činjenice da je sud u potpunosti prihvatio iskaz svjedokinje S. W.I.e neutralnog očevica kritičnog dogadjaja i da je po vještaku njeno kazivanje podudarno sa materijalnim tragovima i sa pokazivanjima oštećenog Ž.a sa rekonstrukcije, sud je prihvatajući da je kritičnog događaja na kritičnom mjestu i u kritično vrijeme osim vozila okrivljenog i motocikla oštećenog koji su učestvovali u predmetnoj saobraćajnoj nezgodi bilo i vozilo ''Škoda'' kojim je upravljala  svjedokinja S. W.I.a iz tih razloga u potpunosti prihvatio dopunu nalaza i mišljenja vještaka saobraćajne struke Č.M.a sa glavnog pretresa od 14.10.2011. godine, kao i dopunu nalaza i mišljenja istog vještaka od 23. 06. 2012 godine, te pojašnjenje nalaza ovog vještaka sa glavnog pretresa od 28.06.2012 godine,  kao realne i objektivne  date po osnovu, zapisnika o uvidjaju lica mjesta, fotoelaborata, skice lica mjesta, zapisnika o rekonstrukciji, fotodokumentacije sa rekonstrukcije koji predstavljaju objektivne pokazatelje činjenica konstatovanih neposredno nakon saobraćajne nezgode, kao i činjenica pokazanih na rekonstrukciji po pravilima struke i nauke kao i po osnovu ukupnih subjektivnih pokazatelja: navoda iz odbrane okrivljenog, navoda iz iskaza svjedokinje S. W.I.e, pokazivanja oštećenog Ž.a sa rekonstrukcije</span>
</p>
<p class="p1"></p>
<p class="p1">
<span>	Okrivljeni je u svojoj odbrani, oštećeni u svom iskazu i svjedokinja S. W.I.a takodje u svom iskazu su različito opisali svoja subjektivna zapažanja o nastanku i toku nezgode, s tim što niko nije sporio  postojanje  trećeg vozila - vozila svjedokinje S. W.I.e, pa je sud uzeo za utvrdjeno da je svjedokinja S. W.I.a bila neposredni očevidac kritičnog dogadjaja i učesnik u saobraćaju prilikom predmetne nezgode.</span>
</p>
<p class="p1"></p>
<p class="p1">
<span>	 Navodi iz odbrane okrivljenog da predpostavlja da je vozilo "Škoda" kojim je kritičnog dogadjaja upravljala u saobraćaju svjedokinja S., motociklista oštećeni Ž. preticao sa desne strane vozila "Škoda", kojeg motociklistu on nije vidio do momenta kontakta su suprotni od navoda iz iskaza svjedokinje S. W.I.e, da je njeno vozilo motociklista preticao onako  kako se pretiče sa lijeve strane. Te prihvatajući u potpunosti iskaz svjedokinje S. W.I.e sud nije prihvatio ove predpostavke iz odbrane okrivljenog o kretanju motocikliste prije momenta primarnog kontakta.</span>
</p>
<p class="p1"></p>
<p class="p1">
<span>	Svjedok Ž. nije sporio da se ispred njega kretalo PMV u istom smeru ističući, da je okrivljeni radnju skretanja u lijevo započeo nakon mimoilaženja sa ovim vozilom da je motociklom cijelo vrijeme upravljao svojom kolovoznom trakom, da nije vršio preticanje vozila koje se ispred njega kretalo u istom smjeru i da nije vršio promjenu saobraćajnih traka koji navodi su u potpunoj suprotnosti sa njegovim pokazivanjima sa rekonstrukcije kao i sa kazivanjima svjedokinje S. W. čije kazivanje zbog činjenice da je od svih subjektivnih kazivanja njeno u potpunosti podudarno sa materijalnim tragovima i da je u potpunosti saglasno sa pokazivanjem oštećenog sa rekonstrukcije sud u potpunosti prihvatio, imajući takodje u vidu da je ova svjedokinja neutralni očevidac kritičnog dogadjaja i da je zbog podužne preglednosti puta na mjestu nezgode od oko 300 m imala dobre prostorno vremenske mogućnosti da prati nastanak i tok predmetne saobraćajne nezgode pri čemu je ista vozač sa iskustvom vožnje Njemačkim putevima. </span>
</p>
<p class="p1">
<span>	</span>
</p>
<p class="p1">
<span>	Iz zapisnika o tehničkom pregledu  "Lovćen auta" D. Podgorica za PMV "Lada Niva" reg.ozn.BP AR 192 kojim je kritičnog dogadjaja upravljao okrivljeni Š.S. i motocikl marke "Yamaha R1YZF" reg. oznaka KŠ 11-991 kojim je kritičnog dogadjaja upravljao oštećeni Ž. utvrdjuje se da je motocikl u momentu nezgode bio u ispravnom stanju, a da je  kod PMV "Lada" bilo neispravnosti pomoćne kočnice. Medjutim, po mišljenju vještaka saobraćajne struke od 01.03.2011. godine neispravnost pomoćne kočnice na putničkom vozilu "Lada" nije imala uticaj na nastak i tok ove nezgode.</span>
</p>
<p class="p1"></p>
<p class="p1">
<span>	Iz izveštaja o prisustvu alkohola u krivi za okrivljenog - vozača  Š.S.a br. A1381/08 KC CG Podgorica od 08.09.2010. godine i iz izveštaja o prisustvu alkohola u krivi za oštećenog - vozača  Ž.G.a br. A1380/08 KC CG Podgorica od 08.09.2010. godine utvrdjuje se da su oba vozača u momentu nezgode bili u trijeznom stanju.</span>
</p>
<p class="p1"></p>
<p class="p1">
<span>	Iz nalaza i mišljenja vještaka medicinske struke ortopeda - traumatologa dr. A.P.a od 11.02.2011. godine utvrdjuje se da je kritičnog dogadjaja oštećeni Ž.G. zadobio povrede glave lijeve podlaktice i vrata, prelom lijeve podlaktice istegnuća vratnog dijela kičme a da je zadobio potres mozga.  Po vještaku  ove povrede pojedinačno i zbirno su teške tjelesne povrede. Zbog činjenice da vještak A.  nije vještak neuropsihijatar, te istom  predmet vještačenja nije povreda - povreda u vidu potresa mozga i da se isti  u ovom dijelu nalaza i mišljenja izjašnjavao mimo zadatka vještačenja, sud nije prihvatio nalaz i mišljenje  u dijelu nalaza i mišljenja gdje se  ovaj vještak izjasnio da je oštećeni kritičnog dogadjaja  zadobio izmedju ostalih povreda i povredu u vidu potresa mozga. U ostalom dijelu sud je nalaz i mišljenje ovog vještaka u potpunosti prihvatio  kao realan i objektivan dat po osnovu činjenica konstatovanih u medicinskoj dokumentaciji za oštećenog Ž.G.a po pravilima struke i nauke.</span>
</p>
<p class="p1"></p>
<p class="p1">
<span>	Iz nalaza i mišljenja vještaka medicinske struke Ginovski Cana sa glavnog pretresa od 03.06.2011. godine proizilazi da je u izveštaju ljekara jedinice za HMP opisano da je Ž.G. dana 03.09.2010. godine zadobio prelom lijeve podlaktice a u anamnestičkim  podacima pstoji  povreda pri padu sa motorom i deformitet lijeve podlaktice i nepiše da li je doveden u besvjesnom stanju i nema  nikakvih drugih medicinskih parametara. Iz optusne liste sa epikrizom br. 494 izdate na ime Ž.G.a dana 17.09.2010. godine u Opštoj bolnici Ćuprija stoji da je zadobio prelom lijeve podlaktice otvorenog tipa i da je liječen na odelenju zbog povrede lijeve  podlaktice koju je zadobio pri padu sa motora. U spisima je i nalaz kompjuterizovane tomografije mozga od 02.09.2010. godine uradjen  u Opštoj bolnici B.Polje, koji nalaz  je uredan a u spisima psotoji CT vratnog dijela kičmenog stuba gdje stoji da je kolabiralo tijelo 4 i 5 vratnog pršljena usled moguće nagnječne fakture.  Po vještaku iz medicinske dokumentacije ne može se zaključiti da li je Ž.  imao potres mozga a ako je isti imao potres mozga kako je to on kazao, to je moglo trajati kratak vremenski period i nije ostavio nikakve posledice po psihičko i tjelesno zdravlje oštećenog. Po vještaku oštećeni kritičnog dogadjaja nije zadobio povrede u vidu potresa mozga, već se vjerovatno radilo o kratkotrajnoj ošamućenosti zbog udara. Nalaz i mišljenje ovog vještaka sud je u potpunosti prihvatio kao realan i objektivan dat po osnovu činjenica  konstatovanih u medicinskoj dokumentaciji za oštećenog Ž.a po pravilima struke i nauke.</span>
</p>
<p class="p1"></p>
<p class="p1">
<span>	Iz iskaza svjedokinje S. W.I.e u potpunosti potvrdjenog  pokazivanjima oštećenog sa rekonstrukcije saobraćajne nezgode, uvidjajnom dokumentacijom, fotodokumentacijom sa rekonstrukcije, te dopunom nalaza i mišljenja vještaka saobraćajne struke Č.M.a sa zapisnika o glavnom pretresu od 14.10.2011. godine, te dopunom nalaza i mišljenja istog vještaka od 23. 06.2012 godine, i s njima u vezi pojašnjenjem nalaza i mišljenja istog vještaka sa glavnog prtresa od 28.06.2012 godine, sud je utvrdio da na strani okrivljenog nema razloga niti propusta koji su prouzrokovali odnosno doprinijeli nastanku predmetne saobraćajne nezgode.</span>
</p>
<p class="p1"></p>
<p class="p1">
<span>	Po ocjeni suda okrivljeni Š.S. je u konkretnoj saobraćajnoj situaciji postupajući po načelu povjerenja započeo radnju  isključivanja sa kolovoza lijevim skretanjem, u situaciji kada su prostorno-vremenske mogućnosti dozvoljavale da tu radnju dovrši  bez opasnosti za druge učesnike u saobraćaju, te njegova vožnja  nije u uzročno posledičnoj vezi sa nastankom predmetne saobraćajne nezgode.</span>
</p>
<p class="p1"></p>
<p class="p1">
<span>	Pošto 	iz izvedenih dokaza nije dokazano da je okrivljeni Š.S. opsianom vožnjom prouzrokovao saobraćajnu nezgodu, to je sud imajući u vidu načelo "in dubio pro reo" po kome činjenice koje idu na teret okrivljenom moraju biti na nesumljiv način dokazane a što tokom postupka nije učinjeno istog usled nedostatka dokaza shodno čl. 373 st. 1 tač. 2 Zakonika o krivičnom postupku oslobodio od optužbe.   </span>
</p>
<p class="p1"></p>
<p class="p1">
<span>	Odluka o troškovima postupka zasnovana je na čl. 230 ZKP-a.</span>
</p>
<p class="p1"></p>
<p class="p1">
<span>	Oštećeni Ž.G. je shodno čl. 239 Zkp-a upućen na parnični postupak.</span>
</p>
<p class="p1">
<span> </span>
</p>
<p class="p1">
<span>	Iz iznijetih razloga shodno čl. 373 st.1 tač.2 Zakonika o krivičnom postupku odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana  28. 06. 2012. godine</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>ZAPISNIČAR						       	 S u d i j a</span>
</p>
<p class="p1">
<span>Koviljka Lješnjak s.r			     			       Dragan Mrdak s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>ZAPISNIČAR,			 		         		  S U D I J A,  </span>
</p>
<p class="p1">
<span>Koviljka Lješnjak							Dragan Mrdak</span>
</p>
<p class="p1"></p>
<p class="p1"></p>
<p class="p1">
<span>DN-a: prepis presude, s pravnom poukom, dostaviti:</span>
</p>
<p class="p1">
<span>1.ODT-u u Bijelom Polju,</span>
</p>
<p class="p1">
<span>2.okrivljenom: Š.S.u ul. IV Jula br. 3 Podgorica</span>
</p>
<p class="p1">
<span>3. braniocu okrivljenog: adv. Brajković Luki</span>
</p>
<p class="p1">
<span>4.oštećenom:  Ž.G.u ul. Braće Nešića br. 14 Ćuprija</span>
</p>
<p class="p1"></p>
<p class="p1"></p>
<p class="p1">
<span>					                       		         S u d i j a,</span>
</p>
<p class="p1"></p>
<p class="p1">
<span> </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p4"></p>


</body>
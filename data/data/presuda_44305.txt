<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-style:italic;}
.p1{text-indent:0.375in;text-align:end;hyphenate:auto;font-family:Arial;font-size:12pt;}
.p2{text-indent:0.375in;text-align:center;hyphenate:auto;font-family:Arial;font-size:12pt;}
.p3{text-indent:0.375in;text-align:justify;hyphenate:auto;font-family:Arial;font-size:12pt;}
.p4{text-indent:0.375in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p5{text-indent:0.25in;text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:start;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Arial;font-size:12pt;}
.p11{text-indent:0.49166667in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;margin-left:-0.125in;text-align:start;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="sudnica3" name="author">
</head>
<body class="b1 b2">
<p class="p1">
<span class="s1">K.br.26/12</span>
</p>
<p class="p1"></p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore"  INCLUDEPICTURE  "http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/100px-Coat_of_arms_of_Montenegro.svg.png" \* MERGEFORMATINET </span>
</p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p3">
<span class="s1">OSNOVNI SUD U ULCINJU</span><span>,sudija S. M., uz učešće zapisničara B. D., u krivičnom predmetu protiv okrivljene D. R. iz B. P., čiji je branilac po službenoj dužnosti M. L.advokat iz U., zbog krivičnog djela laka tjelesna povreda iz čl.152 st.2 u vezi st.1 Krivičnog zakonika, odlučujući po optužnom predlogu Osnovnog državnog tužioca u Ulcinju Kt.br.271/09 od 21.09.2010.godine, nakon održanog glavnog i javnog pretresa dana 30.03.2012.godine u prisustvu zastupnika optužbe, savjetnika Osnovnog državnog tužioca u U. R. F. i branioca okrivljene,donio je i istog dana javno objavio</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>Okrivljena </span><span class="s1">D.R.,</span><span>JMBG ....,od oca M. i majke N., rođene B., rođena 1987.godine u B. P., sa prebivalištem u mjestu rođenja-selo K., državljanka C. G., radnica,sa završenom Osnovnom školom,lošeg imovnog stanja</span>
</p>
<p class="p2"></p>
<p class="p4">
<span class="s1">K r i v a   j e</span>
</p>
<p class="p3"></p>
<p class="p3">
<span>Zato što je dana 30.10.2009.godine oko 14.00 časova u U., u naselju D. Š. u porodičnoj kući Š. A.,sredstvom pšodobnim da tijelo teško povrijedi ili zdravlje teško naruši, lako tjelesno povrijedila oštećenog D. E. iz Ulcinja, na način što je nakon kraće prepirke sa oštećenim, kuhinjskim nožem zamahnula prema ruci oštećenog  nanaoseći mu laku tjelsenu povredu u vidu nekoliko ogrebotina u predjelu desne šake, dužine 0,5cm </span>
</p>
<p class="p3"></p>
<p class="p3">
<span class="s1">- čime je izvršila krivično djelo-laka tjelesna povreda iz čl.152 st.2 u vezi st.1 Krivičnog zakonika, </span>
</p>
<p class="p3"></p>
<p class="p5">
<span>pa joj sud primjenom citiranih zakonskih propisa i čl.4 st.2,32,42,52,53 i 54 Krivičnog zakonika, te čl.226, 229,239 i 374 Zakonika o krivičnom postupku Crne Gore, </span><span class="s2">i z r i č e</span>
</p>
<p class="p6">
<span> </span>
</p>
<p class="p7">
<span class="s1">USLOVNU OSUDU</span>
</p>
<p class="p7"></p>
<p class="p8">
<span>Kojom joj utvrdjuje kaznu zatvora u trajanju od 2 (dva) mjeseca i istovremeno odredjuje da se utvrdjena kazna neće izvršiti ukoliko okrivljena u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p class="p6"></p>
<p class="p9">
<span>Dužna je okrivljena da ovom sudu na ime troškova krivičnog postupka uplati novčani iznos od 82,50 eura kao i 30,00 eura na ime paušala, u roku od 15 dana po pravosnažnosti presude. </span>
</p>
<p class="p3">
<span>Oštećeni D. E. se upućuje da imovinsko pravni zahtjev ostvari u parničnom postupku.</span>
</p>
<p class="p3"></p>
<p class="p2">
<span class="s1">O b r a z l o ž e n j e</span>
</p>
<p class="p2"></p>
<p class="p3">
<span>Optužnim predlogom Osnovnog državnog tužilaštva u U. Kt.br.271/09 od 21.09.2010.godine, stavljeno je na teret okrivljenoj D.R. izvršenje krivičnog djela laka tjelesna povreda iz čl.152 st.2 u vezi st.1 Krivičnog zakonika, na način činjenično bliže opisan u izreci presude.Zastupnik optužbe je do kraja pretresa ostao pri optužnom aktu i predložio da se okrivljena oglasi krivom i osudi po zakonu. </span>
</p>
<p class="p3"></p>
<p class="p3">
<span>Okrivljenoj D. R. je suđeno u odsustvu na osnovu rješenja krivičnog vanraspravnog vijeća ovog suda Kv.br.83/11 od 16.06.2011.godine.</span>
</p>
<p class="p3"></p>
<p class="p3">
<span>Okrivljena pred ovlašćenim službenicima policije nije htjela da iznese odbranu već se branila ćutanjem,dok na pretresu nije mogla biti saslušana jer sud nije mogao obezbijediti njeno prisustvo jer se ista nalazi u F. na nepoznatoj aderesi.</span>
</p>
<p class="p3"></p>
<p class="p3">
<span>U dokaznom postupku sud je saslušao svjedoka B. F.,pročitao nalaz i mišljenje vještaka Dr N. K. od 20.12.2009.godine i izvještaj ljekara HMP U. br.10503 od 30.10.2009.god.,službenu zabilješku Uprave policije od 30.10.2009.god. i izvod iz kaznene evidencije za okrivljenu. </span>
</p>
<p class="p3"></p>
<p class="p3">
<span>Sud u dokaznom postupku nije mogao saslušati oštećenog D.E. i svjedoka D. E. iako je više puta izdavao naredbu za njihovo prinudno dovođenje Upravi policije po kojoj isti nijesu mogli postupiti obzirom da se navedena lica ne nalaze na datim adresama,kako to proizilazi iz njihovih dopisa.D. E. nalazi se na nepoznatoj adresi u Š.a D. E.ne nalazi se ni u B. P.ni u U.,kako to proizilazi iz dopisa Uprave policije.D.E. je saslušana u postupku istražnih radnji zamolbenim putem pred istražnim sudijom Osnovnog suda u B. P. ali se koristila pravom da ne svjedoči s obzirom da spada u krug lica koja su oslobođena dužnosti svjedočenja.  </span>
</p>
<p class="p3"></p>
<p class="p10">
<span>        Svjedok B. F.je izjavila da su u kući Š. A. u D.Š. kao podstanarke živijele njene sestre od tetke D. R. i E.. Dana 30.10.2009.god. u spavaćoj sobi su se nalazili D. E. i D. R. a njena sestra E. i F.su bile u predsoblju.Oni su se počeli svadjati oko neke pjesme, tačnije to je bila neka prepirka da bi se kasnije počeli žestoko svadjati i zatvorili vrata spavaće sobe a one nijesu htijele da se u  to mješaju. Vidjela je da je E. imao povredu na ruci koja mu je u Hitnoj službi previjena,dok R. nije imala nikakvu povredu.Moguće je da je na kuhinjskom stolu bio nož s obzirom da je bilo i voća ali da li su njime nanešene povrede ostećenom nije se mogla izjansiti. D. E. je ušla da razdvoji E. i R.  onda je došla i policija ali ne zna ko je policiju pozvao. </span>
</p>
<p class="p10"></p>
<p class="p3">
<span>Iz nalaza i mišljenja vještaka Dr N. K. od 20.12.2009.godine proizilazi da je predmetnog dana oštećeni D. E. zadobio nekoliko ogrebotina (crtastih oguljotina) kože u predjelu desne šake dužine do 0,5 cm, te navedene povrde u vrijeme nanošenja, procijenjene kako pojedinačno,tako i u svom ukupnom djelovanju, predstavljaju laku tjelesnu povredu i nanesene su nožem, prilikom otimanja noža iz ruku napadača.  </span>
</p>
<p class="p10"></p>
<p class="p10">
<span>	Iz izvještaja ljekara HMP U.proizilazi da je D. E.oko 15 h došao u pratnji službenika MUP-a zbog povreda zadobijenih nožem od strane poznate osobe,svjestan,orjentisan,sjeća se događaja. Konstatovane su i povrede u vidu ogrebotine desne šake do 0,5 cm na desnoj ruci.</span>
</p>
<p class="p10"></p>
<p class="p10">
<span>	  Iz službene zabilješke od 30.10.2009.god. proizilazi da su službenici Uprave policije Ispostave U.ispred porodične kuće Š. A. u D. Š. u dvorištu pronašli dio noža koji je na jednom dijelu imao tragove krvi,a u korpi za otpatke u kuhinji su pronašli dršku noža.</span>
</p>
<p class="p10"></p>
<p class="p10">
<span>	Iz izvoda iz kaznene evidencije Uprave policije Ekspoziture B. P. utvrđeno je da okrivljena D.R. ne prolazi kroz kaznenu evidenciju.  </span>
</p>
<p class="p10"></p>
<p class="p10">
<span>          Ocjenom izvedenih dokaza i dovođenjem istih u vezu sa navodima optužbe sud je utvrdio činjenično stanje kao u izreci ove presude i našao da je okrivljena D. R. počinila krivično djelo na način, u vrijeme i na mjestu bliže predstavljenom u izreci ove presude. </span>
</p>
<p class="p10">
<span>	</span>
</p>
<p class="p10">
<span>	Na osnovu nalaza vještaka medicinske struke koji je sud cijenio kao jasan,argumentovan i zasnovan na pravilima struke sud je utvrdio vrstu i težinu tjelesne povrede oštećenog te mehanizam njenog nastanka. Dovodeći ovaj nalaz u kojem se vještak izjasnio da je povreda kod oštećenog nastala dejstvom noža, sa iskazom svjedoka B. F.,te službenom zabilješkom iz koje je utvrđeno da su službenici Uprave policije nakon ovog događaja ispred kuće pronašli dio noža koji je na jednom dijelu imao tragove krvi,a u korpi za otpatke u kuhinji su pronašli dršku noža,a koje dokaze je sud cijenio kao vjerdostojne,sud je izveo zaključak da je oštećenom nanijeta povreda upravo na način opisan optužnim aktom. Nadalje,prednji zaključak suda učvršćen je i činjenicom da se vještak medicinske struke u svom nalazu o vrsti i težini povrede,te mehanizmu njenog nanošenja izjasnio na osnovu medicinske dokumentacije oštećenog koja je izdata od strane zdravstvene ustanove u kojoj je odmah nakon kritičnog događaja i zbrinut,koja dokumentacija je naslovljena upravo na datum i vrijeme kada je oštećenom nanijeta povreda, u šta se sud uvjerio i neposrednim uvidom u pomenuti izvještaj,te kako se svjedok B. F.izjasnila da su se okrivljena i oštećeni žestoko prepirali u sobi,te da je D.E. ušla u sobu i razdvojila ih,izvodi se zaključak da su oštećenom povrede i nanešene upravo tada od strane okrivljene,a u blizini lica mjesta je od strane službenika Uprave policije i pronađeno sredstvo izvršenja krivičnog djela. </span>
</p>
<p class="p10"></p>
<p class="p11">
<span>Branilac okrivljene je istakao da je okrivljena djelovala u samoodbrani,koja tvrdnja nije podkrijepljena niti jednim dokazom jer bi ona da se to zaista i desilo u predmetnom događaju morala zadobiti tjelesne povrede,međutim ona se nakon predmetnog događaja nije obraćala zdravstvenim ustanovama u cilju ukazivanja medicinske pomoći,a i svjedok B. F. potvrdila je da je povredu na ruci imao oštećeni a da nije uočila povrede kod okrivljene.</span>
</p>
<p class="p8">
<span>Naprijed navedenim radnjama okrivljena je ostvarila sva bitna obilježja bića krivičnog djela laka tjelesna povreda, a činjenica da je dijelo izvršeno nožem koji predstavlja sredstvo podobno da se tijelo teško povrijedi ili zdravlje teško naruši, predstavlja kvalifikatornu oklonost osnovnog krivičnog dijela. </span>
</p>
<p class="p10"></p>
<p class="p10">
<span>        Odlučujući o krivičnoj sankciji sud je cijenio sve okolnosti u smislu čl.42 Krivičnog zakonika od kojih zavisi da kazna bude manja ili veća, pa je kao olakšavajuću okolnost cijenio raniju neosuđivanost okrivljene koju činjenicu je utvrdio iz izvoda iz kaznene evidencije,dok otežavajućih okolnosti nije bilo.Imajući prednje u vidu sud je stao na stanovištu da nije nužno prema okrivljenoj primjeniti efektivnu kaznu zatvora jer bi se istom isuviše represivno djelovalo na okrivljenu, već je okrivljenoj izrekao kaznu zatvora u trajanju od 2 mjeseca i istovremeno odredio da se utvrđena kazna neće izvršiti ukoliko okrivljena u roku od 1 godine od dana pravosnažnosti presude ne izvrši novo krivično djelo. Sud je mišljenja i uvjerenja da će se navedenom uslovnom osudom kao mjerom upozorenja u dovoljnoj mjeri uticati na okrivljenu da ubuduće ne vrši ovakva i slična djela čime će se po mišljenju suda u potpunosti ostvariti svrha izricanja uslovne osude iz čl.52, 53 i 54 Krivičnog zakonika u okviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p class="p10"></p>
<p class="p10">
<span>          Kako je sud okrivljenu oglasio krivom, na osnovu čl.226 i 229 Zakona o krivičnom postupku obavezao je na plaćanje troškova krivičnog postupka koji se odnose na vještačenje po vještaku medicinske struke (82,50 eura) kao i paušala u iznosu od 30,00 eura imajući u vidu dužinu trajanja postupka, složenost predmeta i imovno stanje okrivljene.</span>
</p>
<p class="p3">
<span>   </span>
</p>
<p class="p3">
<span>  Na osnovu čl.239 Zakonika o krivičnom postupku oštećeni D.E. se radi ostvarivanja imovinsko pravnog zahtjeva upućuje na parnični postupak s obzirom da isti nije mogao biti saslušan u ovom postupku.</span>
</p>
<p class="p10"></p>
<p class="p10">
<span>         Shodno navedenom odlučeno je kao u izreci na osnovu čl.374 Zakonika u krivičnom postupku.</span>
</p>
<p class="p10"></p>
<p class="p10"></p>
<p class="p10"></p>
<p class="p3"></p>
<p class="p2">
<span class="s1">OSNOVNI SUD U ULCINJU</span>
</p>
<p class="p2">
<span class="s1">Dana 30.03.2012.godine</span>
</p>
<p class="p2"></p>
<p class="p3"></p>
<p class="p3">
<span class="s1">                                                                                                    S U D I J A</span>
</p>
<p class="p3">
<span>                                                                                                           S. M.</span>
</p>
<p class="p3"></p>
<p class="p3"></p>
<p class="p12">
<span class="s1">PRAVNA POUKA: </span><span>Protiv ove presude dozvoljena je žalba u roku od 8 dana od dana </span>
</p>
<p class="p12">
<span class="s1">                                </span><span>prijema</span><span class="s1"> </span><span>pismena. Žalba se podnosi preko ovog suda  a izjavljuje </span>
</p>
<p class="p12">
<span>                                Višem sudu u Podgorici.</span>
</p>
<p class="p3"></p>
<p class="p13"></p>


</body>
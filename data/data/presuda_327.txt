<div style="text-align: right">
	<strong>K.br.1603/09</strong><br>
	&nbsp;</div>
<div style="text-align: center">
	<strong>U IME NARODA</strong><br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PODGORICI, </strong>kao prvostepeni, krivični, u vijeću sastavljenom od sudije Jelene Perović Kovačević, kao predsjednika vijeća i sudija porotnika&nbsp; Ćetković Radomana i Milene Dulović, kao članova vijeća, uz učešće Sladjane Vlahović, kao zapisničara u krivičnom predmetu protiv optuženog <strong>P.V.</strong>, zbog produženog krivičnog djela teška kradja iz čl. 240. st.1. tačka 1. u vezi čl. 49. i krivičnog djela teška kradja u pokušaju iz čl. 240. st.1. tačka 1. u vezi čl. 20. st.1. Krivičnog zakonika, odlučujući po optužnici ODT-a Podgorica Kt.br.1683/03 od 25.10.2007. godine, koju je na glavnom pretresu zastupala Danka Ivanović Djerić, zamjenik ODT-a Podgorica, nakon održanog glavnog i javnog pretresa dana 03.03.2010. godine, u prisustvu stranaka, nakon tajnog vijećanja i glasanja donio je i istog dana javno objavio<br>
&nbsp;
<div style="text-align: center">
	<strong>P R E S U D U</strong><br>
	&nbsp;</div>
<strong>OPTUŽENI:</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P.V., </strong>od oca ... i majke ..., rodjene ..., rodjenog .... godine u N., sa prebivalištem u mjestu rodjenja ul. ..., Crnogorac, pismen, završio srednju ekonomsku školu, po zanimanju ekonomski tehničar, zaposlen, oženjen, otac troje djece, vojsku nije služio, lošeg imovnog stanja, osudjivan i to: presudom Okružnog suda u Cirihu od 21.11.2001. godine, zbog kriv. djela iz čl. 19/1 Zakona o opojnim drogama iz čl. 286. suprostavljanje aktima vlasi po KZ-u, 90 dana zatvora na 2 godine, protjerivanja na 3 godine i presudom Okružnog suda u Cirihu DG 20300 od 10.09.2002. godine, za kriv. djelo iz čl. 19/1 i čl. 19 a čl. 23. st.1. , 12 mjeseci zatvora uslovno na 3 godine preventni pritvor 113 dana.<br>
&nbsp;<br>
&nbsp;<br>
<strong>K R I V&nbsp;&nbsp; J E</strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zato što je:</strong><br>
&nbsp;<br>
<strong>1. </strong>Dana 02. oktobra 2003. godine u ul. ... u P., provaljivanjem, tudju pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150 €, na način što je podesnim sredstvom-ključem otključao prednja vrata putničkog vozila marke "Golf II" reg. br. PG ... vlasništvo oštećenog M.V., ušao u unutrašnjost vozila u namjeri da oduzme sve vrednije stvari, kojom prilikom je iz istog oduzeo i prisvojio auto radio kasetofon marke "Pionir" vrijednosti od 70,00 € i lična dokumenta na ime oštećenog, nakon čega je isti prodao M.S.,<br>
&nbsp;<br>
<strong>2. </strong>Dana 06. oktobra 2003. godine, u ... u P., provaljivanjem, tudju pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150 €, na način što je podesnim sredstvom-ključem otključao vrata putničkog vozila marke "Džeta" reg. br. PG ... vlasništvo oštećenog M.B., ušao u unutrašnjost vozila i ivzršio premetačinu u namjeri da oduzme sve vrednije stvari, kojom prilikom je iz istog oduzeo i prisvojio auto radio kasetofon marke "Kenvud" vrijednosti od 70,00 €,<br>
&nbsp;<br>
<strong>3. </strong>Dana 09. oktobra 2003. godine u ... u P., provaljivanjem, tudju pokretnu stvar oduzeo drugom u namjri da njenim prisvajanjem sebi pribavi protivpravnu imovinsku korist u vrijednosti preko 150 €, na način što je podesnim sredstvom-ključem otključao prednja lijeva vrata putničkog vozila marke "Golf II" reg. br. PG ... vlasništvo oštećene A.U.C.G., ušao u unutrašnjost vozila u namjeri da oduzme sve vrednije stvari, kojom prilikom je iz istog oduzeo i prisvojio auto radio kasetofon marke "Iva" vrijednosti od 50,00 € i kutiju u kojoj se nalazio kožni kaiš,<br>
&nbsp;<br>
<strong>4. </strong>Dana 12. oktobra 2003. godine, kod stadiona "B." u ul. ... u P. provaljivanjem, tudju pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 €, na način što je podesnim sredstvom-ključem otključao prednja desna vrata putničkog vozila marke "Golf" bez reg. oznaka.. vl. oštećenog S.S., ušao u unutrašnjost vozila u namjeri da oduzme sve vrednije stvari, kojom prilikom je iz istog oduzeo i prisvojio službenu legitimaciju i POB karticu na ime oštećenog S.S., auto radio kasetofon marke "Kenvud" i mobilni telefon marke "T-65" sve u ukupnoj vrijednosti od 120,00 €, nakon čega je predmetni telefon prodao P.Đ,<br>
&nbsp;<br>
<strong>5. </strong>Dana 13. oktobra 2003 godine, u ul. ... u P., obijanjem, tudju pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150 €, na način što je podesnim sredstvom otključao vrata putničkog vozila marke "Golf III" reg. br. PG ... vlasništvo oštećenog M.U.P.C.G. ušao u unutrašnjost vozila u namjeri da oduzme sve vrednije stvari, kojom prilikom je iz istog pokušao da oduzme i prisvoji auto radio kasetofon NN marke, da bi u dovršenju krivičnog djela bio spriječen aktiviranjem centralne brave na vozilu, nakon čega je slomio staklo na zadnjim vratima vozila i kroz tako napravljen otvor izašao i pobjegao sa lica mjesta i<br>
&nbsp;<br>
<strong>6. </strong>Dana 28 oktobra 2003. godine, na parking prostoru ispred "E.B." u P. provaljivanjem, tudju pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150 € na način što je podesnim sredstvom-ključem otključao vrata putničkog vozila marke "Seat ibiza" reg. br. PG ... vlasništvo oštećenog N.R., ušao u unutrašnjost vozila u namjeri da oduzme sve vrednije stvari, kojom prilikom je iz istog oduzeo i prisvojio auto radio kasetofon marke "JVC" vrijednosti od 60,00 € i punjač za mobilni telefon marke "Alkatel" nakon čega je predmetni telefon prodao A.N.,<br>
&nbsp;<br>
- čime je izvršio produženo krivično djelo teška kradja iz čl. 240. st.1. tačka 1. u vezi čl. 49. Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa ga sud primjenom citiranih zakonskih odredbi, te čl. 3,4,5,15,32,33,36,42,49,52, 53 i 54 Krivičnog zakonika i čl. 199,202,212 i 364 Zakonika o krivičnom postupku i z r i č e<br>
&nbsp;
<div style="text-align: center">
	<strong>USLOVNU OSUDU</strong><br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu prethodno utvrdjuje jedinstvenu kaznu zatvora u trajanju od 1 (jedne) godine, a koja se neće izvršiti ako optuženi u roku od 3 (tri) godine, po pravosnažnosti presude ne izvrši novo krivično djelo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dužan je optuženi da na ime troškova krivičnog postupka uplati ovom sudu iznos od 175,50 €, a na ime paušala iznos od 40,00 €, sve prednje u roku od 15 dana po pravosnažnosti presude pod prijetnjom prinudnog izvršenja.<br>
&nbsp;<br>
Obavezuje se optuženi da na ime imovinsko-pravnog zahtjeva oštećenom S.S., ispalati iznos od 120,00€, tte oštećenom A.U.C.G. iznos od 50,00€.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni M.U.P.C.G. se radi ostvarivanja imvinsko pravnog zahtjeva upućuje na redovnu građansku parnicu.&nbsp;<br>
&nbsp;
<div style="text-align: center">
	<strong>O b r a z l o ž e n j e</strong><br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnicom ODT Podgorica Kt.br.1683/03 od 25.10.2007. godine, optuženom P.V., stavljeno je na teret da je izvršio pet krivičnih djela teška kradja iz čl. 240. st.1. tačka 1. Krivičnog zakonika i krivično djelo teška kradja u pokušaju iz čl. 240. st.1. tačka 1. u vezi čl. 20. st.1. Krivičnog zakonika. Zastupnik optužbe je prije davanja završnih riječi izmijenio pravnu kvalifikaciju krivičnih djela bliže opisanim pod tačkama 1,2,3,4 i 6 dispozitiva optužnice, na način što je umjesto navedenu kvalifikaciju zamijenio produženim krivičnim djelom teška kradja iz čl. 240. st.1. tačka 1. u vezi čl. 49. Krivičnog zakonika, dok je tačka 5. optužnice ostala neizmijenjena, kao i pravna kvalifikacija. zastupnik optužbe je u zvršnoj riječi naveo da je u potpunosti ostao pri tako preciziranoj optužnici, te konačno predložio sudu da optuženog oglasi krivim i osudi po zakonu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi P.V. je u svojoj odbrani u potpunosti izrazio priznanje za izvršene radnje krivičnog djela koje mu je stavljeno na teret. Optuženi je u bitnom naveo da je tokom 2003. godine, dva i po mjeseca autobusom dolazio u P. uglavnom u popodnevnim časovima, a sve u namjeri da bi obijao automobile i iz istih krao kasetofone, koje bi kasnije prodavao. Po dolasku u P., kako je naveo najprije bi birao pogodan parking i uglavnom preduzimao radnje kradje na "Golfovima" ili "Džetama" sa spuštenim prozorima, ili eventualno otključanim vratima. Takodje je naveo da je posebnu pažnju poklanjao "Wolksvagenovim" vozilima, a iz razloga što je posjedovao svežanj ključeva kojima je mogao otključati brave tih vozila, a koji ključevi su mu ispali kada je jednom prilikom pokušao da iz vozila marke "Džeta" izvuče kasetofon. U to pomenuto vozilo je ušao jer su zadnja lijeva vrata bila otključana, kasetofon je lako izvukao iz kućišta automobila te isti poklonio svom zetu D.J. zvani B. koji je taj kasetofon vratio policiji u N. Optuženi je dalje naveo kako je tačno da je iz vozila marke "Golf II", koje je bilo parkirano kod Stadiona B. ukrao kasetofon i mobilni telefon marke "Erikson-T65", službenu legitimaciju i POB karticu. Radio kasetofon je prodao B.Đ. iz N. za 25 ili 30 €, dok je službenu legitimaciju koju je tom prilikom takodje otudjio bacio, a pomenuti mobilni telefon je takodje prodao. Dalje je naveo kako je tačno da je dana 13.10.2003. godine u dijelu grada preko M. ušao u vozilo marke "Golf III" sive metalik boje, na način što je kroz spušteno zadnje staklo provukao ruku i otvorio vozilo. Po ulasku u to vozilo aktivirala se centralna brava te se isto zaključalo. Napomenuo je da je zaboravio da iz tog vozila uzme radio kasetofon, te je nogom razbio poluspušteno staklo od istog, te na taj način izašao iz vozila, kojom prilikom mu je kako je naveo ispao mobilni telefon "Erikson", a koje je otudjio iz prethodnog vozila. Takodje je napomenuo da nije znao za postojanje kamere koja se nalazila u blizini tog vozila sve dok mu nijesu pokazali slike na kojima je prepoznao sebe. Dalje je naveo kako je tačno da je dana 02.10.2003. godine ušao u vozilo marke "Golf II", te da je iz tog vozila otudjio radio kasetofon marke "Pionir". Krajem oktobra 2003. godine, kako je optuženi naveo došao je do vozila marke "Seat ibica" koje je bilo parkirano negdje prema tehničkim fakultetima, a iz kojeg vozila je otudjio kasetofon "JVC", kao i punjač za mobilni telefon "Alkatel". Pomenuti radio kasetofon, kako je naveo prodao je A.N. za iznos od 65,00 €, dok je punjač odnio kući. Pojasnio je da je u pomenuto vozilo ušao tako što je zadnje staklo bilo spušteno dovoljno da može da provuče ruku i otvori vrata. Optuženi je dalje naveo kako je tačno da je u oktobru mjesecu 2003. godine, iz vozila marke "Golf II" bijele boje, a koje je bilo parkirano u NJ.P. u P. oduzeo jedan kasetofon nepoznate marke, ali kako je naveo nije baš siguran da li je tom prilikom iz pomenutog vozila oduzeo i kaiš za pantalone. Naglasio je da je to vozilo bilo otvoreno. Dalje je naveo da je u oktobru mjesecu 2003. godine iz vozila marke "Džeta" otudjio radio kasetofon marke "Filips" koji je prodao R.B. iz N. za iznos od 20,00 €. Pojasnio je da je to vozilo otključao ključem koji je imao kod sebe. Optuženi je na glavnom pretresu dodao i to da je u periodu kada je vršio ova krivična djela bio narkoman, da je koristio pojnu drogu heroin, kada je vršio ova krivična djela, te kako je naveo samo ga je interesovalo da dođe do novca, da bi kupio heroin, kao i to da nije birao način kako će doći do novca zbog istog, a što je bio i jedini motiv zbog kojeg je vršio ove kradje. Takodje je pojasnio da je bio upotpunosti svjesan da čini krivična djela, što je kako je naveo i htio, te još jednom ponovio da je sve to radio da bi došao do novca i da bi kupio heroin. Pojasnio je da je negdje krajem 2005. godine, prestao da se drogira, zbog čega je liječen u K., da je u medjuvremenu zasnovao svoju porodicu, tj. oženio se i dobio troje djece o kojima vodi brigu, te da se okrenuo normalnom životu. Dalje je naveo da se iskreno kaje zbog svega što je uradio, te da od trenutka kada je presao da konzumira drogu nije učnio ni jedno krivično djelo, niti bi ponovo isto i uradio, te još jednom ponovio da mu je isključivi motiv koji ga je vodio pri izvršenju krivičnih djela bilo jedino i isključivo obezbjedjenje novca za heroin.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U završnoj riječi optuženi je naveo da je priznao sve što je uradio, te da se iskreno kaje zbog svega, da je presao da se drogira, te da je zasnovao svoju porodicu, da ima troje mldb. djece, da mu supruga nije zaposlena, te da žive kao podstanari. Pojasnio je da je njegova materijalna situacija veoma loša i teška, da od trenutka kada je presao da se drogira nikad više nije izvršio ni jedno krivično djelo, niti ima namjeru da to učini, te naveo da se trudi da bude uzoran član društva i da više nikog ne povredjuje. Zbog svega navedenog zamolio je sud da ga što blaže kazni.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku na saglasan predlog stranaka pročitao iskaz svjedoka-oštećenog M.V. dat na zapisniku od 21.10.2004. godine, na saglasan predlog stranaka pročitao iskaz svjedoka-oštećenog S.S. dat na zapisniku od 26.05.2004. godine, na saglasan predlog stranaka pročitao iskaz svjedoka N.R. dat na zapisniku od 06.05.2004. godine, na saglasan predlog stranaka pročitao iskaz svjedoka P.Đ. dat na zapisniku od 26.07.2007. i 18.11.2004. godine, na saglasan predlog stranaka pročitao iskaz svjedoka M.S. dat na zapisniku od 26.02.2007 i 18.11.2004. godine, na saglasan predlog stranaka pročitao iskaz svjedoka N.A. dat na zapisniku od 20.02.2006. godine, na saglasan predlog stranaka prčitao iskaze svjdoka oštećenih - ovlašćenih predstavnika M.U.P.- G.G. dat na zapisniku pred istražnim sudijom Ki.br.03/7256&nbsp; od 20.10.2004. godine i A.U. dat na zapisniku pred istražnim sudijom Ki.br.02/2381 od 26.05.2004. godine, pročitao četiri zapisnika o uvidjaju MUP-a RCG CB Podgorica Ku.br. 1690/03 od 06.10.2003. godine, Ku.br. 1743/03 od 14.10.2003. godine, Ku.br. 1734/03 od 30.10.2003. godine i Ku.br. 1737/03 od 13.10.2003. godine, pričitao tri potvrde MUP-a RCG CB Podgorica o privremenom oduzimanju predmeta od 14.11.2003. godine od M.S., N.A. i optuženog P.V., pročitao nalaz i mišljenje vještaka ekonomsko . finansijske struke V.B. Ki.br. 7256/03 od 23.08.2007. godine i pročitao izvod iz KE na ime optuženog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok-oštećeni M.V. u svom svjedočkom iskazu naveo je da je kritičnog dana parkirao svoje vozilo marke "Golf" na parkingu kod P.C.K. i to oko 15,00 h. Kada je kretao kući primijetio je da je daska na kojoj stoje zvučnici na vozilu pomjerena, te da iz vozila nedostaje kasetofon marke "Pionir", kao i to da su papiri koji su se nalazili u pregradi razbacani po vozilu. Napomenuo je da je vozilo bilo zaključano. Takodje je naveo da mu je tom prilikom iz vozila odnesena i vozačka dozvola, saobraćajna dozvola sa polisom osiguranja i rokovnik. Naglasio je da mu je volan slomljen, tj. da ga više nije mogao zaključavati. Oštećeni je dalje naveo da se ne pridružuje krivičnom gonjenju protiv optuženog i da ne postavlja imovinsko-pravni zahtjev.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok-oštećeni S.S. u svom svjedočkom iskazu u bitnom je naveo da je kritičnog dana u popodnevnim časovima parkirao svoje vozilo "Golf" kod C.S.Đ.,t e da ga je tom prilikom zaključao. Kada se vratio zatekao je otključano vozilo, kao i to da je iz istog nedostajao audio kasetofon marke "Kenvud" i mobilni telefon "Erikson T 65", službena legitimacija, kao i POB kartica. Oštećeni je dalje naveo da se pridružuje krivičnom gonjenju protiv optuženog i da postavlja imovinsko-pravni zahtjev.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok-oštećeni N.R. u svom svjedočkom iskazu naveo je da je kritičnom prilikom parkirao svoje vozilo na velikom parkingu preko puta "E.B.". Kada je sa posla kretao kući zatekao je otključano vozilo i primijetio da iz istog nedostaje kasetofon marke "JVC" i još neke sitnice. Naglasio je da nije siguran da je auto zaključao, ali kako je pojasnio nikad mu se ranije nije dešavalo da ih ostavi nezaključanim i da tako ode na posao. Svjedok je dalje naveo da se ne pridružuje krivičnom gonjenju protiv optuženog, te da ne postavlja imovinsko-pravni zahtjev.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovlašćeni predstavnik A.U. je u svom svjdočkom iskazu navela da je u toku 2003. Godine opljačakano pmv Golf II vlasništvo A.U. C.G., kojom prilikom je otuđen radio kasetofon marke “Iva” I kaiš za pantalone. Navela je da se ne pridružuje krivičnom gonjenju optuženog, a da postavlja imovinsko&nbsp; pravni zahtjev.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovlašćeni predstavnik M.U.P. G.G. navodi da se kao ovlašćeni predstavnik oštećene pridružuje krivičnom gonjenju optuženog I postavlja imovinsko&nbsp; pravni zahtjev.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok P.Đ. u svom iskazu naveo je kako je tačno da je od optuženog P.V. kupio mobilni telefon "Erikson T 65", a kojeg poznaje od ranije iz vidjenja i znao je da drži lokal u N., te iz tih razloga nije ni sumnjao da bi taj telefon mogao biti ukraden. Pojasnio je da mu je optuženi tom prilikom rekao da želi da promijeni telefon, da je telefon njegove sestre. S obzirom da je telefon bio prašnjav, isti je dao D.S., koji se inače bavi popravkom telefona, a iz razloga da bi ga očistio. D.S. je u taj telefon stavio svoju karticu i isti koristio na putu u Srbiju par dana, te pojasnio da mu nije poznato što se dalje dešavalo sa tim telefonom.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok M.S. u svom iskazu naveo je da se sjeća da je davno kupio ksetofon od optuženog P.V. kojeg je od ranije znao iz vidjenja, ali da ne zna o kom se kasetofonu radi, niti koliko je novca dao za njega. Napomenuo je da su mu ovlašćeni policijski službenici oduzeli kasetofon i izdali potvrdu o oduzimanju istog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok N.A. u svom iskazu naveo je da optuženog P.V. uopšte ne poznaje, te da se ne može baš sjetiti kasetofona koji je kupio od istog. Pojasnio je da on inače drži servis za obezbedjenje i popravljanje kasetofona tako da mu svakodnevno puno ljudi donosi kasetofone na popravku, otkup i slično. Naveo je da je moguće da mu je i optuženi na taj način prodao kasetofon, ali se toga zaista ne može sjetiti. U svakom slučaju kako je pojasnio nije mogao da zna da li je kasetofon ukraden, već je isti kupio normalno kao i od svih drugih prodavaca. Takodje je pojasnio i to da se često dešava da ljudi kod njega donesu kasetofone na popravku, medjutim kako im poslije bude skupa cijena popravke isti mu te kasetofone ponude na otkup.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o uvidjaju MUP-a RCG CB Podgorica Ku.br. 1743/2003 od 14.10.2003. godine, sud je utvrdio da je dana 09.10.2003. godine, ovlašćeni službenik obaviješten o provalnoj kradji PMV vozila "Golf II" bijele boje reg. oznaka PG ... vlasništvo A.U. parkiranog u ulici u ... u P., od strane vozača pomenutog vozila S.Š. Policijska ekipa CB u sastavu Marinović Rajka, Medenica Miodraga prilikom obilaska lica mjesta konstatovala je sledeće da je vozilo bilo parkirano u ul. ... ispred "C.H." na parkingu u vremenskom intervalu izmedju 16,10 časova i 18,10 časvoa, podesnim sredstvom nepoznato lice otvorilo je prednja lijeva vrata na vozilu, ušao u isto i sa instrument table otudjilo radio kasetofon marke "Iva" crne boje i kaiš za pantalone koja se nalazila u kutiji na suvozačevo mjesto.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o uvidjaju Ku.br. 1737/2003 od 13.10.2003. godine, sud je utvrdio da je ovlašćeni policijski službenik 12.10.2003. godine, obaviješten od strane S.S. o provalnoj kradji putničkog vozila marke "Golf II" bijele boje, bez reg. oznaka koje je bilo parkirano u ul. ... u P. kod stadiona FK "B.". Nakon obilaska lica mjesta dežurna ekipa za uvidjaj CB Podgorica u sastavu Šaranovic Miroslava i Djurašković Predraga konstatovali su sledeće da je dana 12.10.2003. godine, podesnim sredstvom ispod brave prednjih desnih vrata vozila, koji je uspio da otključa i ušli u vozilo i tom prilikom prisvojili radio kasetofon marke "Kenvud" mobilni telefon "Erikson T 65" plave boje, pretplatniču karticu br. 067/... koji se nalazio u ladici ispod upravljača, službenu legitimaciju broj ... na ime S.S. i POB karticu PG banke, službena legitimacija i POB karica su se nalazile u ladici pored sjedišta suvozača. Provalna kradja izvršena je dana 12.10.2003. godine, u vremenskom intervalu od 16,30 do 18,30 časova.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o uvidjaju Ku.br. 1690/2003 od 06.10.2003. godine, sud je konstatovao da su ovlašćeni policijski službenici CB Podgorica, obaviješteni 02.10.2003. godine, od oštećenog M.V. o provalnoj kradji putničkog vozila "Golf II" zlatne metalik boje reg. oznaka PG ... koji je bio parkiran u ul. ... na parking prostoru preko puta P.C.K.. Ekipa za uvidjaj CB Podgorica na licu mejsta&nbsp; konstatovala je spoljnjim pregledom vozila tragove djelovanja fizičke sile, loma stakla i dr. Vrata predmetnog vozila su bila otključana a unutrašnjost vozila zatečene su razbacane stvari koje su prethodno izvadjene iz prednje ladice. Dana 02.10.2003. godine, provalna kradja dogodila se u vremenskom intervalu od 15 do 22 časa, na način što je podesnim sredstvom izvršilac uspio da otključa bravu na prednjim vratima vozila udje u unutrašnjost i otudji radio kasetofon marke "Pionir" crne boje digitalni, a iz prednje ladice uzme vozačku dozvolu na ime M.V., saobraćajnu dozvolu za navedeno vozilo zajedno sa polisom osiguranja na ime oštećenog. Izvršilac je pokušao otudjiti i zvučnike koji su se nalazili na zadnjemd ijelu vozila, ali je tom prilikom uspio otetiti samo jednog od njih.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o uvidjaju Ku.br. 1734/2003 od 13.10.2003. godine, sud je utvrdio da je Ekipa za uvidjaje CB Podgorica, obaviještena 06.10.2003. godine, od vlasnika vozila M.B. o provalnoj kradji vozila marke "Jeta" plave boje reg. oznaka PG ... koje je bilo parkirano u ... sa dvorišne strane zgrade iza O.A. Ekipa za uvidjaje izlaskom na lice mjesta konstatovala je sledeće da su lijeva prednja i zadnja vrata otključana dok je brava na zadnjim lijevim vratima oštećena-polomljena, a u unutrašnjosti vozila u prednjem dijelu zatečeni su počupani kablovi od radio kasetofona. U unutrašnjost vozila na sjedištu vozača pronadjeni su ključevi od vozila za koje je oštećeni izjavio da nijesu njegovi, Predmetna provalna kradja izvršena je 06.10.2003. godine, u vrmenskom intervalu od 8 do 15,40 časova, na način što je podesnim sredstvom izvršilac uspio da otključa bravu na prednjim lijevim vratima vozila, udje u unutrašnjost i otudji radio kasetofon marke "Kenvud" crne boje digitalni koji je imao displej pločicu koja se skida sa istog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz potvrde o privremeno oduzetim predmetima MUP-a RCG CB Podgorica od 14.11.2003. godine, sud je konstatovao da je ovlašćeno službeno lice Milošević Marija oduzela od N.A. JVS-CD crne boje.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz potvrde o privremeno oduzetim predmetima MUP-a RCG CB Podgorica od 14.11.2003. godine, sud je konstatovao da je ovlašćeno službeno lice Milošević Marijo, oduzelo od P.V. punjač za mobilni telefon marke "Alcatel"-auto punjač.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz potvrde o privremeno oduzetim predmetima MUP-a RCG CB Podgorica od 14.11.2003. godine, sud je konstatovao da je ovlašćeno službeno lice Orlandić Mario, oduzeo od M.S. radio kasetofon marke "Pionir" crne boje.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka finansijske struke V.B., sud je utvrdio da je ukupna vrijednost otudjenih stvari iz provalne kradje opisanom tačkom 4. izreke presude oštećenog S.S. iznosi 120,00 €; ukupna vrijednost otudjenih stvari iz provalne kradje opisanom tačkom 1. izreke presude oštećenog M.V. iznosi 70,00 €;ukupna vrijednost otudjenih stvari iz provalne kradje opisanom tačkom 2. izreke presude oštećenog M.B. iznosi 60,00 €; ukupna vrijednost otudjenih stvari iz provalne kradje opisanom tačkom 6 izreke presude oštećenog N.R. iznosi 60,00 € i ukupna vrijednost otudjenih stvari iz provalne kradje opisanom tačkom 3 izreke presude oštećene "A.U." C.G. iznosi 50,00 €. Vještak je prilikom davanja svog nalaza i mišljenja, te procjene otudjenih stvari uzeo u obzir i obračun amortizacije spornih artikala izvršen na osnovu Zakona o amortizaciji, kojima se vrijednost upotrebljivih artikala za koje nije poznata starost odnosno vrijeme korišćenja umanjuje za stopu amortizacije 50 % od vrijednosti novog artikla.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz KE koji glasi na ime optuženog P.V., izdatog od strane PJ Nikšić od 15.01.2008. godine, sud je utvrdio da je isti osudjivan i to: presudom Okružnog suda u Cirihu od 21.11.2001. godine, zbog kriv. djela iz čl. 19/1 Zakona o opojnim drogama iz čl. 286. suprostavljanje aktima vlasi po KZ-u, 90 dana zatvora na 2 godine, protjerivanja na 3 godine i presudom Okružnog suda u Cirihu DG 20300 od 10.09.2002. godine, za kriv. djelo iz čl. 19/1 i čl. 19 a čl. 23. st.1. ,12 mjeseci zatvora uslovno na 3 godine preventni pritvor 113 dana.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenom navoda odbrane optuženog, te provedenih dokaza, kako pojedinačno tako i u njihovoj medjusobnoj povezanosti sud je nesumnjivo utvrdio da je optuženi P.V., izvršio sve radnje krivičnog djela koje mu je stavljeno na teret.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, optuženi je tokom čitavog postupka kako pred istražnim sudijom tako i na glavnom pretresu u potpunosti izrazio priznanje za sve radnje krivičnog djela koje su mu stavljene na teret. Priznanje optuženog da je izvršio radnju navedenu u izreci presude, koje ulaze u sastav krivičnog djela teška kradja u produženom trajanju potvrdjuju i iskazi saslušanih svjedoka-oštećenih M.V., S.S. i N.R., kao lica kojima su stvari otudjene i čiji iskazi su u cjelosti saglasni sa navodima optužbe i odbrane optuženog, a kojim iskazima je sud u cjelosti poklonio punu vjeru.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Priznanje optuženog potvrdjuju i prethodno navedeni zapisnici o uvidjaju CB Podgorica, sačinjeni o pojedinim radnjama ovog krivičnog djela, a u kojim je konstatovan način, vrijeme i mjesto izvršenja, od strane optuženog i to ulaskom podesnim sredstvom u zatvorena vozila. Sa svim provedenim dokazima saglasni su i prethodno navedene potvrde o privremeno oduzetim predmetima od optuženog i od svjedoka N.A. i M.S., kao licima kojima je optuženi prodao otudjene stvari, a koje stvari po vrsti i broju u potpunosti odgovaraju stvarima otudjenih provalnim kradjama bliže opisanim pod tačkama 1 i 6 izreke presude, a gdje su svjedok N.A. i svjedok M.S. u svojim iskazima detaljno objasnili način na koji su navedene stvari kupili od optuženog i koje su od istih oduzete od strane ovlašćenih policijskih službenika, a koje iskaze je sud cijenio kao saglasne ostalim provedenim dokazima i kao takve ih u potpunosti prihvatio.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što se tiče vrijednosti oduzetih stvari, te visine protivpravno pribavljene imovinske koristi, sud je iste utvrdio na osnovu nalaza i mišljenja vještaka finansijske struke, koji je imao u vidu njihovu tržišnu cijenu u vrijeme izvršenja krivičnog djela. Naime, on je na jasn i potpun način obuhvativši cjelokupnu vrsti i količinu stvari koje su bile predmet optuženog kata, iznio vrijednost tih stvari bliže označene u izreci presude, pa kako u nalazu istog vještaka nema nedostataka koji bi doveli u pitanje stručnost i tačnost tog nalaza sud ga je u cjelosti prihvatio i te činjenice uzeo kao dokazanim.&nbsp; Iako vrijednosti oduzetih stvari iz provalnih kradja bliže opisanim tačkama 1,2,3 i 6 izreke presude, ne prelaze iznos od 150,00 €, te provalne kradje bliže opisanom tačkom 5 izreke presude, a iz koje kradje optuženi nije ništa otudjio, budući da je ista ostala u pokušaju, s obzirom da je bio spriječen na način kako je to bliže opisano pomenutom tačkom izreke presude, sud je mišljenja da je optuženi i ovim radnjama izvršio krivično djelo teška kradja, jer po ocjeni suda nije mogao znati koje se stvari nalaze u obijenim automobilima, te kolika je njihova vrijednost, već je išao za tim da protivpravno oduzme i prisvoji sve stvari koje nadje, a što je jasno konstatovano prethodno navedenim zapisnicima o uvidjaju CB Podgorica, pa se ne može prihvatiti da je njegova namjera bila usmjerena na pribavljanje male imovinske koristi i da je ovim radnjama izvršio krivično djelo sitna kradja, utaja i prevara, bez obzira na utvrdjenu vrijednost oduzetih stvari svakom od ovih pojedinačnih radnji, osim radnje bliže opisanim tačkom 5. izreke presude (s obzirom da je ista ostala u pokušaju). S toga ovo sve upućuje da je namjera optuženog kod izvršenja ovih radnji izvršenja krivičnog djela bila usmjerena na oduzimanje stvari veće vrijednosti, a ne samo one utvrdjene po vještaku finansijske struke.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno navedenom, sud izvodi zaključak, da je optuženi P.V., izvršio sve radnje krivičnog djela teška kradja u produženom trajanju iz čl. 240. st.1. tačka 1. u vezi čl. 49. Krivičnog zakonika, od kojih je jedno ostalo u pokušaju bliže opisano tačkom 5. izreke presude, u namjeri pribavljanja protivpravne imovinske koristi, pri čemu je sve radnje optuženi preduzeo u kontinuitetu, u relativno kratkom vremenskom periodu i to u oktobru mjesecu 2003. godine, čime su izgubile svoju samostalnost, dok izmedju njih postoji istovrsnost povrijedjenog pravnog dobra, s obzirom da su sve radnje usmjerene protiv imovine. Takodje, sve izvršene radnje navedenog krivičnog djela karakteriše i prostorna povezanost, jer su iste izvršene na teritoriji Opštine P. Konačno jedinstven umišljaj optuženog ogleda se u tome što su sve radnje koje je preduzeo obuhvaćene namjerom pribavljanja sebi protivpravne imovinske koristi, te s toga sve pojedine radnje treba kvalifikovati kao jedno krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izvršenja krivičnog djela sud je mišljenja da je optuženi bio u potpunosti svjestan da svojim radnjama čini zabranjenu djelatnost, čije izvršenje je i htio, a što je i sam optuženi u svojoj odbrani decidno i potpuno jasno naveo, objašnjavajući da je u periodu izvršenja krivičnog djela bio narkoman, tj. da je koristio heroin, te da ga je samo interesovalo da dodje do novca, a što potvrdjuje njegovu jasnu namjeru pribavljanja protivpravne imovinske koristi, što je bio i motiv zbog čega je i vršio ove kradje, te kako je i sam naveo čineći navedene radnje krivičnog djela sa jasnim htjenjem za izvršenje istih I sviješću da čini krivična djela, sud je mišljenja da je optuženi kritične prilike postupao sa direktnim umišljajem kao oblikom vinosti, čime su se u njegovim radnjama pored objektivnih stekli i svi subjektivni elementi bića stavljenog mu na teret.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom odlučivanja o vrsti i visini krivične sankcije sud je najprije cijenio sve okolnosti iz čl. 42 Krivičnog zakonika, koje su od uticaja da kazna bude manja ili veća, pa je od olakšavajućih okolnosti na strani optuženog uzeo u obzir činjenicu priznanja za izvršeno krivično djelo, te njegovo iskreno kajanje zbog istog, činjenicu da se oženio i zasnovao svoju porodicu, otac troje djece, lošeg imovnog stranja, da je djelo za koje je oglašen krivim izvršeno 2003. godine, dakle prije sedam godina, da se oštećeni M.V., N.R., ovlašćeni predstavnik oštećene A.U. nijesu pridružili krivičnom gonjenju. Sud je naročito imao u vidu i činjenicu da je optuženi u periodu izvršenja krivičnog djela bio zavisnik od opojne droge heroin, kome je jedini motiv za izvršenje krivičnog djela bio upravo obezbjedjenje novca za isto, dok od otežavajućih okolnosti sud nije cijenio njegovu raniju osudjivanost, a iz razloga što je i tada 2003. godine, osuđivan zbog krivičnih djela u vezi narkotika, dakle ne radi se o istorodnim niti o istovrsnim krivičnim djelima. Imajući uz navedeno u vidu i ličnost optuženog kao izvršioca krivičnog djela, te stepen njegove krivice zbog istog, a naročito njegovo ponašanje poslije izvršenog krivičnog djela, a koje se ogleda u tome da optuženi nakon izvršenja istog, nije izvršio ni jedno drugo krivično djelo sud je mišljenja da prema istom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine, na optuženog u dovoljnoj mjeri uticati da u buduće neće vršiti krivična djela, te da će se na taj način u potpunosti ostvariti svrha izricanja ove krivične sankcije iz čl.52 Krivičnog zakonika, a u okviru opšte svrhe izricanja krivičnih sankcija iz čl.4 st.2 Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 202. Zakonika o krivičnom postupku, sud je optuženog obavezao da na ime troškova krivičnog postupka uplati ovom sudu iznos od 175,50 €,a koji se odnose na nagradu vještaka finansijske struke, dok je iznos od 40,00 €, a koji se odnosi na ime paušala, odmjeren shodno dužini trajanja postupka, složenosti predmeta i imovinskim prilikama optuženog.&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako su oštećeni S.S. i ovlašćeni predstavnik oštećene A.U. postavili imovinsko pravni zahtjev, to je sud obavezuje optuženog da na ime imovinsko-pravnog zahtjeva oštećenom S.S. ispalati iznos od 120,00€, a oštećenom A.U. iznos od 50,00€, dok je oštećeni M.U.P. upućen na redovnu građansku parnicu radi ostvarivanja imovinsko pravnog zahtjeva, obzirom da je djelo u odnosu na ovog oštećenog ostalo u pokušaju i ništa od stvari oštećenog nije otuđeno.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu izloženog, odlučeno je kao u izreci presude.<br>
&nbsp;
<div style="text-align: center">
	<strong>OSNOVNI SUD U PODGORICI</strong><br>
	<strong>Dana 03.03.2010. godine</strong></div>
&nbsp;<br>
<strong>Zapisničar&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA-SUDIJA</strong><br>
<strong>Sladjana Vlahović s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Jelena Perović Kovačević s.r.</strong><br>
&nbsp;<br>
&nbsp;<br>
<strong>PRAVNA POUKA:</strong><br>
<strong>Protiv ove presude može se</strong><br>
<strong>izjaviti žalba u roku od 15 dana</strong><br>
<strong>od dana prijema iste Višem sudu</strong><br>
<strong>u Podgorici, a preko ovog suda.</strong><br>
&nbsp;<br>
<strong>ZTO:Sladjana Vlahović</strong><br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;
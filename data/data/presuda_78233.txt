<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.25in;}
.s1{font-weight:bold;}
.s2{font-size:13pt;}
.s3{font-weight:bold;color:black;}
.s4{color:black;}
.s5{font-style:italic;color:black;}
.s6{font-family:Times New Roman;}
.s7{font-family:Times New Roman;font-size:12pt;color:black;}
.s8{font-family:Times New Roman;color:black;}
.s9{font-family:Times;color:black;}
.s10{font-family:Times;}
.s11{font-weight:bold;text-decoration:underline;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{text-align:center;hyphenate:auto;font-family:Times;font-size:13pt;}
.p9{text-indent:0.5in;margin-top:0.06944445in;margin-bottom:0.06944445in;text-align:start;hyphenate:auto;font-family:Times;font-size:13pt;}
.p10{text-align:center;hyphenate:auto;font-family:Times New Roman;font-size:12pt;}
.p11{text-indent:0.5in;text-align:justify;hyphenate:auto;font-family:Times;font-size:13pt;}
.p12{text-align:start;hyphenate:auto;font-family:Times;font-size:13pt;}
.p13{text-indent:0.5in;margin-bottom:0.083333336in;text-align:start;hyphenate:auto;font-family:Times;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">      K br. 264/11</span>
</p>
<p class="p2"></p>
<p class="p3">
<span class="s2">                                                    </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">         U IME CRNE GORE</span>
</p>
<p class="p5">
<span class="s1">	</span>
</p>
<p class="p6">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu optuženih </span><span class="s1">S. M., P. M. i L. Đ.</span><span>, zbog krivičnog djela napad na službeno lice u vršenju službene dužnosti iz čl.376 st.3 u vezi st.1 u vezi čl.23 Krivičnog zakonika, po optužnici  Osnovnog državnog tužilaštva u Baru Kt.br. 9/11 od 22.08.2011. godine, nakon održanog glavnog javnog pretresa u prisustvu zastupnika optužbe Osnovnog državnog tužioca u Baru M. M., optuženih i njihovog branioca S. J., advokata iz B., dana 19.06.2012. godine donio je i javno objavio</span>
</p>
<p class="p2">
<span>   </span>
</p>
<p class="p4">
<span class="s1">PRESUDU</span>
</p>
<p class="p2">
<span>	</span>
</p>
<p class="p5"></p>
<p class="p6">
<span>Optuženi, </span>
</p>
<p class="p6"></p>
<p class="p6">
<span class="s3">l. S. M., </span><span class="s4">od oca D. i majke R., rođene J., rođen ... godine u B., gdje je i stalno nastanjen, ul. P., ..l, Crnogorac, radnik, neoženjen, pismen, završio srednju poljoprivrednu školu, lošeg imovnog stanja, osuđI. rješenjem Osnovnog suda u Baru K br. 173/10 od 03.06.2010.godine zbog krivičnog djela iz čl.339 st.3 KZ izrečena mu je sudska opomena;</span>
</p>
<p class="p5"></p>
<p class="p6">
<span class="s3">2. P. M., </span><span class="s4">od oca R. i majke M., rođene V., rođen ... godine u P., stalno nastanjen u B., ul. ., ., Crnogorac, nezaposlen, neoženjen, pismen, završio srednju ekonomsku školu, srednjeg imovnog stanja, neosuđI.;</span>
</p>
<p class="p5"></p>
<p class="p6">
<span class="s3">3. L. D., </span><span class="s4">od oca M. i majke S. rođene A., rođen ... godine u P., stalno nastanjen u B., naselje B. bb, Crnogorac. radnik, neoženjen, pismen, završio srednju školu, srednjeg imovnog stanja, neosuđI.;</span>
</p>
<p class="p5"></p>
<p class="p7">
<span class="s1">Na osnovu čl. 373 tačka 2. ZKP-a </span>
</p>
<p class="p8"></p>
<p class="p8">
<span class="s3">OSLOBAĐAJU SE OD OPTUŽBE</span>
</p>
<p class="p9">
<span class="s3">Da su:</span>
</p>
<p class="p6">
<span class="s4">Dana 01.01.2011 godine oko 01.50 časova, u ul. Makedonskoj, ispred ugostiteljskog objekta „...” u Baru, napali i prijetili ovlašćenim policijskim službenim licima PJ Uprave policie Bar i to: J. N., P. J., M. I., V. M., Đ. A. i J. R., koji su vršili poslove javne bezbjednosti povodom narušavanja javnog reda i mira, koji se dogodio u</span><span class="s5"> </span><span class="s4">navedenom objektu, na način što je okrivljeni S. M. stisnutom šakom u pesnicu udario u predjelu leđa oštećenog P. J., a okrivljeni P. M. stisnutom šakom u pesnicu pokušao udariti M. I. u predjelu glave, ali ga je spriječio V. M. hvatanjem za desnu ruku i pravljenjem poluge na istoj kojom prilikom mu je stavio lisice na ruke, nakon čega su okrivljeni S. i P. policajcima uputili prijeteće riječi : „Što nas privodite džukele jedne, jebaćemo vam majku”, a okrivljeni L. Đ. im je uputio prijeteće riječi : ,,Ajde pičke jedne, jedan po jedan”, stojeći ispred njih u stilu gard, sa podignutim šakama stisnutim u pesnice,</span>
</p>
<p class="p5"></p>
<p class="p6">
<span class="s4">- čime bi kao saizvršioci učinili krivično djelo - </span><span class="s3">napad na službeno lice u vršenju službene dužnosti iz čl.376.st.3 u vezi st.1 u vezi čl.23.Krivičnog zakonika.</span>
</p>
<p class="p10"></p>
<p class="p11">
<span>Jer nije dokazano da su učinili djelo za koje su optuženi.</span>
</p>
<p class="p11"></p>
<p class="p12">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p10"></p>
<p class="p10">
<span class="s1">O b r a z l o ž e n j e</span>
</p>
<p class="p2"></p>
<p class="p6">
<span>Optužnicom Osnovnog državnog tužilaštva u Baru Kt.br. 9/11 od 22.08.2011. godine stavljeno je na teret optuženima izvršenje krivičnog djela bliže opisanog u izreci presude. </span>
</p>
<p class="p5"></p>
<p class="p6">
<span>Okrivljeni </span><span class="s1">S. M.</span><span> je u svojoj odbrani u prethodnom postupku, pred Upravom policije PJ Bar izjavio da je dana 01.01.2011 godine, oko 01.30 h, izašao sam sa svojim drugovima Đordem i M.om iz lokala »...” i kada su izašli vidjeli su neku gužvu. Pošli su tamo i neko je zavikao »policija, policija « i svi ti momci su se razbježali, a oni su ostali jer nisu imali razloga da bježe, jer nisu  ništa  uradili. Kada je policija došla, policajac M. je uhvatio M. za vrat i vukao ga u pravcu policijskog auta. On je tada prišao da vidi zašto ga privode i policajac P. ga je udario stisnutom pesnicom u predjelu desnog uva i odmah nakon toga ga je i pendrekom udario po leđima. Nakon toga je priveden u stanicu policije gdje su ga i ostali policajci tukli da bi u jednom trenutku čuo policajca N. kako je rekao: “treba sada izvaditi kurac i popišati se na tu malu pičkicu”. Posle toga poveli su ga u bolnicu na ukazI.je ljekarske pomoći. Smatra nije nikoga napao već da je napadnut i zadržan bez ikakvog razloga.</span>
</p>
<p class="p6"></p>
<p class="p6">
<span class="s4">Pred istražnim sudijom je naveo </span><span>d</span><span class="s4">a je sa svojim drugovima Đ.m i M.om, noć uoči Nove godine bio u lokalu „...” i negdje oko 01,30 časova su vidjeli neku gužvu i izašli su ispred lokala da vide o čemu se radi i neko je povikao “policija”, zbog čega su se skoro svi razbježali, a ostali su samo njih trojica. Tada je prišao policajac M. i uhvatio M. P.a za vrat, i vukao ga u pravcu policijskog auta. On je prišao, pošto inače poznaje policajca M.a, da vidi o čemu se radi i iz kog razloga privodi njegovog druga M., i tada ga policajac P. J. udara stisnutom pesnicom u predjelu desnog uveta i vadi pendrek i udara ga u predjelu lijevog ramena i ledja. Nakon toga su njega i njegovog druga M. ubacili u policijski kombi, poveli ih do stanice, a  ne zna što se desilo sa njegovim drugom L. Đ.m, jer su njega tek kasnije doveli, i u toku privođenja odmah nakon što su ih izveli iz auta počeli su da ih  udaraju pesnicama i nogama, a tada mu je policajac N. uputio riječi :”Sad se brani pičkice”. Nakon što su ga uveli u stanicu N. mu je ponovo rekao riječi koje je citirao u svom iskazu pred ovlašćenim službenicima  i ne bi sad to ponavljao. Poslije toga su ga iz policije poveli u bolnicu i ukazali mu ljekarsku pomoć. Niti se tukao te noći, niti je nasrćao na policiju, niti je bilo kome od policajaca uputio bilo koju ružnu riječ, već je ovom prilikom napadnut od strane policije.</span>
</p>
<p class="p6"></p>
<p class="p6">
<span class="s4">Na glavnom pretresu je naveo da je od strane policajca  P.a zadobio dva udarca i to jedan sa stisnutom pesnicom u predjelu desnog uva, a nakon toga pendrekom u predjelu leđa, a da je od strane više policajaca, nakon privođenja , tačnije nakon izlaska iz službenog vozila, zadobio više udaraca po glavi i tijelu. On se ne može izjasniti ko je njega udarao, jer da bi zaštitio glavu  lice je pokrio rukama. Bio je u savijenom položaju, tako da ne može da se izjasni ko je od policajaca konkretno njega udarao. Ovom prilikom, tvrdi, da nikog od policajaca nije napao, ni ispred lokala „...”, ni u službenom vozilu, ni nakon izlaženja iz službenog vozila. On je ispred lokala „...” vidio samo M.a, P.a i J.a, a ne zna da li su i ostali oštećeni bili tu. Ovi policajci su bili  u službenom vozilu u kojem su P. i on odvedeni do policije, a siguran je da su i ovi policajci i ostali oštećeni policajci bili prisutni ispred zgrade policije kada je bio izveden. </span>
</p>
<p class="p6"></p>
<p class="p6">
<span class="s4">Okrivljeni </span><span class="s3">P. M. </span><span class="s4"> je u svojoj odbrani</span><span> u prethodnom postupku, pred Upravom policije PJ Bar izjavio da je dana 01.01.2011 godine, oko 01.30 h, izašao  sa svojim drugovima M.m S. i Đ. L. iz lokala »...« kada je u jednom momentu ispred lokala vidio neku grupu momaka kako se svađaju. U jednom trenutku mu se od jednog momka učinilo da je vidio jednog njegovog dobrog druga i prišao je vidi o čemu se radi. Kada je prišao toj grupi momaka vidio je da to nije taj drug i u jednom momentu je neko viknuo «policija, bježite«. Svi ti momci su se najvjerovatnije razbježali i policija je njemu prišla i jedan od njih mu je rekao «ajde pičkice jedna, ulazi u kombi«. On je ušao u kombi i tada su prišli njegovi drugovi S. i L. koji su ovim policajcima rekli da ga ne privode jer nije ništa uradio i onda  je jedan od tih policajaca uhvatio Đ. za vrat i počeo da ga guši nakon čega su u kombi ubacili i njih dvojicu odakle su ih sve priveli u stanicu. Dodao je da su M. tada udarali pendrekom u predjelu tijela, sve je to vidio. Kada su došli na parking policije njega su ostavili u kombi, a M. su izveli napolje i tukli su ga što je čuo iz kombija.  Nakon toga su M. poveli u bolnicu,  a njega su izveli i počeli i njega da tuku po glavi i tijelu govoreći mu pogrdne riječi i psujući mu majku i oca. Navodi da su ga policajci N. i P. tukli i kada je ušao u zgradu policije gdje su mu više puta govorili “ pičkice, gledaj u zid”, gurajući mu glavu u zid. Nije nikoga napao, niti je prijetio da ću nekog napasti već je on neosnovano napadnut.  </span>
</p>
<p class="p6"></p>
<p class="p6">
<span>Pred istražnim sudijom je naveo da su on i njegovi drugovi S. i L., negdje oko 01,30 časova htjeli da promijene lokal i u tom trenutku odmah ispred lokala ... počela je izvjesna grupa momaka neku prepirku, a on je  mislio da je u toj grupi jedan njegov drug, međutim sve se završilo na verbalnoj svađi i u jednom trenutku začuo se povik “policija” zbog čega je većina prisutnih počeli da bježi. On to nija uradio jer nije imao razloga za tim i tada mu je prišao policajac M. I. i uhvatio ga za vrat i ruku i uz pogrdne riječi ga prinudno ubacio u kombi. U trenutku dok su ga privodili i ubacali u kombi prišli su mu njegovi drugovi S. i L. riječima da ga ne privode i tada je jedan od policajaca uhvatio Đ. za vrat i počeo da ga guši, a M. je P. J. udario lijevom rukom stisnutom pesnicom u predjelu uveta i nakon toga pendrekom u predjelu lijevog ramena. Tada su policajci ubacili u kombi i M. zajedno sa njim, a Đ. je kasnije  prinudno priveden od strane policije. Iz policije su ih poveli u Hitnu pomoć gdje im je ukazana ljekarska pomoć. Od kada su privedeni policija ga je tukla i upućivala mu pogrdne i uvredljive riječi. On nije nikog napao, niti je prijetio da će nekoga napasti, niti je bilo kome uputio pogrdne riječi. Može da kaže da je te noći malo popio alkohola.</span>
</p>
<p class="p6"></p>
<p class="p6">
<span>Na glavnom pretresu je naveo da su nakon događaja ispred lokala „...” njega i S.a policajci uveli u kombi policije , ne može se sjetiti ko je od policajaca bio u tom kombiju, a L. je uveden u policijski džip i vozila su se uputila prema zgradi policije. Kada su došli na parking prostor, policajci su naredili S.u da izađe iz vozila i nakon toga počeli su da ga udaraju. On je to zaključio po zvukovima koji su dopirali spolja jer su vrata od kombija bila zatvorena, na vratima nema stakla tako da ne može da se vidi što se dešava napolju. Nakon izvjesnog vremena otvorila su e njegova vrata, policajci su mu naredili da izađe i tada je zadobio puno udaraca u predjelu glave i tijela. Ne može se  izjasniti ko ga je udarao od strane policajaca ali zna da su tu bili prisutni policajci J. , P., M., B., a zaboravio je da navede da su mu tom prilikom pokidali zlatni lančić koji je imao oko vrata, i kada je to vidio u zgradi policije, obavijestio je policajca P. J. koji je izašao i nakon izvjesnog vremena mu donio taj lančić. Ove večeri je  malo pio tako da ne postoji mogućnost da je imao 1,50 promila alkohola . Upoznat je da se u spisima predmeta nalazi zapisnik o njegovom ispitI.ju na prisustvo alkohola , pokazan mu je taj zapisnik i navodi da ga nije potpisao , i iz ovog zapisnika se vidi da  se potpisnik potpisao  sa različitim pismima jer je cijeli potpis ćiriličnim pismom a slovo P u prezimenu napisano latinicom. On je inače ove večeri i odbio da se alkotestira tako da uopšte mu nije ni utvrđI. procenat alkohola.</span>
</p>
<p class="p5"></p>
<p class="p6">
<span>Okrivljeni </span><span class="s1">L. Đ. </span><span>je u svojoj odbrani u prethodnom postupku, pred Upravom policije PJ Bar izjavio da je dana 01.01.2011.godine, oko 1,30 h, izašao sa svojim drugovima M.m i M.om iz lokala “...” gdje su bili na proslavu njegovog rođendana ,a ujedno i na doček Nove godine. Kada su izašli iz lokala, M. je pošao do jedne grupe momaka koja se svađala ispred lokala jer je mislio da mu je tamo bio jedan drug. Nedugo posle toga došla je policija i uhvatila M. jer je on u tom trenutku bio najbučniji i poveli su ga do policijskog auta. On je tada prišao da vidi o čemu se zapravo radi i jedan policajac mu je prišao sa leđa i uhvatio ga je za vrat i  počeo je da se guši. Ubacio ga je u džip i priveli su ih u stanicu policije. Na putu ka stanici su ga udarali i govorili mi pogrdne riječi. Nije nikoga napao niti je prijetio policajcima već smatra da je napadnut i da je bez razloga zadržan u policiju.</span>
</p>
<p class="p6"></p>
<p class="p6">
<span>Pred istražnim sudijom je naveo da  su oko 01,30 časova izašli  iz lokala i u tom trenutku je bila neka svađa i njegov drug M. je mislio da se u toj grupi momaka koji se prepiru nalazi i njegov drug i otišao je do te grupe momaka i nedugo zatim došla je policija, nakon čega su se svi razbježali i policija je uhvatila M. i povela ga do policijskog auta. Oko njega su bila dva tri policajca i vukla su ga do auta. On je  tada pošao do policijskog auta da vidi o čemu se radi i jedan policajac od njih mu je prišao sa leđa i uhvatio ga za vrat od čega je počeo da ostaje bez vazduha, zatim su ga  ubacili u džip i to  samo njega i priveli ga u policijsku stanicu. Na putu do stanice su ga udarali i govorili pogrdne riječi. Te noći popio je oko 10 piva Bavaria.</span>
</p>
<p class="p6"></p>
<p class="p6">
<span>Na glavnom pretresu je dodao da je, nakon  što je došla policija na lice mjesta, lica koja su učestvovala u gužvi prije toga su se razbježala, a S., P. i on su ostali na licu mjesta jer nisu imali nikakav razlog da bježe. On je nakon izvjesnog vremena uveden u policijski džip, krenuli su prema stanici policije i  tada se policajac P. okrenuo prema njemu i  počeo da ga šamara rukama u predjelu lica, 3 do 4 puta. Nakon što su stigli ispred stanice policije i nakon što je izveden iz službenog vozila, više policajaca među kojima je jasno vidio P.a i J.a počeli su da ga udaraju rukama i nogama po glavi i tijelu a nakon što  se sagnuo počeli su da ga šutiraju nogama. Ove noći popio je oko 10 piva Bavaria  i alkotestiran je u stanici policije.</span>
</p>
<p class="p6"></p>
<p class="p6">
<span>Sud je u dokaznom postupku saslušao svjedoke oštećene J. R., P. J., M. I., V. M., J. N. i Đ. A., svjedoke D. D. i  D. N., pročitao izvod iz </span><span class="s4">kaznene evidencije</span><span> na ime S. M. UP PJ Bar br.24-03/3-245/11-2314/2 od 12.04.2011.godine, izvod iz </span><span class="s4">kaznene evidencije</span><span> na ime P. M. UP PJ Podgorica br.11-245/11-1049/2-16585 od 20.04.2011.godine, izvod iz </span><span class="s4">kaznene evidencije</span><span> na ime L. Đ. UP PJ Podgorica br.11-245/2-11048/2-1684 od 20.04.2011.godine, nalaz i mišljenje sudskog vještaka medicinske struke D. Č.od 10.06.2011.godine i izvršio uvid u spise predmeta Osnovnog suda u Baru pod oznakom  K br. 228/12.</span>
</p>
<p class="p6"></p>
<p class="p6">
<span>Svjedok oštećeni </span><span class="s1">J. R. </span><span>je u svom iskazu naveo da se ne može sjetiti svih detalja ovih događaja ali će ispričati ono čega se sjeća. Zna da je to bilo u ranim jutarnjim satima Nove 2011.godine, bile su angažovane 4 grupe interventne jedinice  i svaka od njih je pokrivala svoj dio grada. U grupi u kojoj se on  nalazio u bile  su i kolege V. i Đ. i  pokrivala je Makedonsko naselje. Obilazili su grad kada su vidjeli vozilo njihovih kolega ispred lokala”...”, i ispred vozila su vidjeli da se grupa momaka gura sa kolegama J.em , P.om i M.em. Nakon izlaska i prilaska licu mjesta  vidio je da je P. M. zamahnuo prema kolegi M.u, a kada je u pitanju S. M. misli da je on pesnicom zakačio kolegu P.a. Oni su prišli ovim licima, stavili su im sredstva za vezI.je i on je konkretno ta sredstva stavio P.u, nakon čega su ova lice uvedena u službeno vozilo i to u vozilo u koje  se on nalazio uveden je P.. Siguran je da je L. bio u vozilu sa kolegom J.em, a ne može se sjetiti u kojem se vozilu nalazio S.. Siguran je da, na putu  do zgrade UP PJ Bar, odnosno u službenom vozilu, kao ni nakon izlaska iz službenog vozila na parking prostoru zgrade Uprave policije, prema ovim licima nije primjenjI. nikakva sila.</span>
</p>
<p class="p5">
<span>Ne može se sjetiti da li su ova lica, ovom prilikom, zadobila neku povredu, njemu se čini da nisu imali nikakve vidne povrede. Prilikom narušavanja javnog reda i mira ili kod ove vrste krivičnih djela redovna je procedura da se osumnjičeno lice odveze u zdravstvenu ustanovu radi ljekarskog pregleda. On je od strane Unutrašnje kontrole bio pozvan da da izjavu povodom ovog događaja i dao je izjavu ovlašćenom službeniku Peković Slavku.</span>
</p>
<p class="p5"></p>
<p class="p6">
<span>Svjedok oštećeni </span><span class="s1">P. J.</span><span> je u prethodnom postupku naveo da je dana 01.01.2011. godine, oko 01,50 časova, kada je bio doček Nove Godine i  bio  kao službeno  lice  zaposlen  u  policiji  u  Baru,  sa  kolegama J. N.m, M. I.om, V. M., Đ. A. i J. R. u dva njihova službena vozila. Obilaskom grada primijetili su pored lokala ... da se dvije grupe tuku i međusobno razmjenjuju udarce. Zaustavili su svoje vozilo, izašli na lice mjesta i jedna grupa momaka se razbježala dok je druga ostala na licu mjesta, a to su bili L. Đ., S. M. i P. M.. Ova lica su počela da se ponašaju drsko prema njima, govoreći im da nemaju oni šta njih da privode i da rade bilo šta sa njima, dok nije osjetio udarac u lea i okrenuo se i vidio da je Đ. A.,  njegov kolega napravio polugu S. M. koji je jedini bio prisutan iza njega nakon što se okrenuo od zadatog udarca. Nakon toga je vidio da je P. M. pokušao da udari stisnutom pesnicom u glavu M. I. u čemu ga je spriječio M. V., koji je takođe i kolega Đ. A. napravio istom polugu. Svi su okrivljeni prijetili, psovali, nazivali ih raznim imenima, govorili im “džukele, jebaćemo vam majku”, onda je L. izgovarao riječi “ajde pičke, jedan po jedan da se bijemo” i cijelo vrijeme stojao u gard, šakama stisnutim u pesnice. Prije ovoga su na sebi imali povrede koje su očigledno nastale od prethodne tuče. Dodaje još i to da su njihovo službeno vozilo on ,M. i J. priveli L.a, a da su ostale kolege V., Đ. i J. priveli S. M. i L. Đ..</span>
</p>
<p class="p5">
<span>	</span>
</p>
<p class="p6">
<span>Na glavnom pretresu je naveo da se zbog proteka vremena ne može sjetiti detalja predmetnog događaja ali je naveo da svu trojicu okrivljenih zna iz viđenja iz grada, a S. mu je poznat   jer je protiv njega vođen prekršajni postupak  koliko se sjeća zbog prekršaja  ometanje službenog lica u vršenju službene dužnosti, a učesnik u tom predmetnom događaju bio je i on. On je zbog prijetnji koje su upućivali okrivljeni osjećao ugroženost za svoj život. Okrivljeni su na sebi imali povrede za koje je  naveo da su očigledno nastale od prethodne tuče. Sa ove vremenske distance ne može se sjetiti svih detalja, ali kada govori o povredama, misli da se radi o crvenilu po licu. Ko je od okrivljenih imao crvenilo na licu ne može se sjetiti a misli da je crvenilo imao S. i P., a da L. nije, ali u to nije u potpunosti siguran. Ne pridružuje  se krivičnom gonjenju i ne postavlja imovinsko pravni zahtjev.</span>
</p>
<p class="p5"></p>
<p class="p6">
<span>Svjedok oštećeni </span><span class="s1">M. I.</span><span> je u prethodnom postupku naveo da je bio dežurni u noći 01.01.2011.godine kada je bio doček Nove Godine i negdje oko 01,50 časova primijetili su dvije grupe momaka ispred lokala ... kako međusobno razmjenjuju udarce. Zaustavili su njihovo vozilo, a iza njih su  nakon toga odmah došli i njihove kolege sa drugim vozilom. Izašli su iz džipa svi , a bili su prisutni on, P. J., V. M., Đ. A., J. R. i J. N.. Jedan od učesnika u tuči S. M. je nasrnuo na P. J. stisnutom pesnicom, nakon čega ga je kolega i to Đ. A. priveo. Nakon toga je lice P. M. nasrnuo na njega stisnutom pesnicom pokušavajući da ga udari, a prethodno ga je pitao što je problem zašto se tuku, a zatim ga je poslije nasrtanja i psovao, a onda mu je Đ. A. savio ruku u polugu i priveo. S. M. je za cijelo vrijeme prijetio i držao ruke u gardu i psovao“ u usta vam se popišam, ajde jedan po jedan”. L. Đ. je za vrijeme njihove intervencije prijetio “zašto nas privodite džukele jedne”. Ova lica su prethodno imala vidne povrede , jer je prethodno bila tuča između ove grupe momaka i lica koja su se razbježala prilikom njihovog dolaska.</span>
</p>
<p class="p5"></p>
<p class="p5">
<span>	Na glavnom pretresu je naveo da  se sjeća da su P. i S. bili crveni u licu, ne može se sjetiti  gdje su bili crveni i na kom mjestu, ali crvenila se sjeća, a za L.a ne može da se sjeti je li imao crvenilo na licu. Za vrijeme  odvođenja ovih lica do prostorija Uprave policije, do dolaska u zgradu Uprave policije, prema ovim licima nije primjenjI. sila, a on je u prethodnom postupku opisao da  je sila primjenjI. prilikom njihovog uvođenja u službena vozila ali samo zbog savladavanja otpora. Pridružuje se krivičnom gonjenju ali ne postavlja imovinsko pravni zahtjev.</span>
</p>
<p class="p6"></p>
<p class="p6">
<span>Svjedok oštećeni </span><span class="s1">V. M. </span><span>je u svom iskazu naveo da se u noći 31.12.2010. na 1.01.2011g. nalazio u sastavu patrole interventne jedinice sa kolegama  Đ. A. i J. R.om. Te večeri bile su angažovane tri patrole ove jedinice. U ranim jutarnjim satima Nove 2011. godine kretali su se Makedonskom ulicom prema semaforima kod Tri kule. 20 ili 30 m ispred njih se kretalo službeno vozilo sa kolegama J. N.m, P. J.em i M. I.om i oni su  tada primijetili da su oni zaustavili vozilo pored lokala „...” i da su izašli iz vozila. Bilo im je jasno da se nešto dešava pa su i oni krenuli ka tom mjestu i kada su vozilom došli, izašli su iz vozila i vidjeli su ispred lokala tuče 7 do 8 lica, a među učesnicima je prepoznao S. M., L. Đ. i  P. M.. S obzirom da se dio ovih lica razbježao oni  su zaustavili gore navedena lica i primijetio je da je S. M. zadao udarac pesnicom kolegi P. J.u u leđa, nakon čega je kolega Đ. A. S.u stavio sredstvo za vezI.je i odvezao ga u vozilo. P. M. je pokušao da udari pesnicom  M. I. na način što je zamahnuo pesnicom prema njemu ali su ga kolega M. i on uhvatili za ruke, stavili mu sredstvo za vezI.je i stavili u službeno vozilo, a vidio je da se L. Đ. nešto prepirao sa kolegom J. N.m, ali o čemu su oni razgovarali, ne sjeća se. S. i P. su se nalazili u vozilu u kojem je on bio,  a L. u vozilu sa kolegama, J.em, P.om i M.em i oni se uputili prema prostorijama UP PJ Bar, a napominje i to da u vozilu u kome su se oni nalazili postoji fizička odvojenost dijela u kojem su oni i dijela u kojem su se nalazili S. i P., a između njih se nalazila jedna debela tvrda plastika tako da kontakt sa ovim licima nije bio moguć. Ispred prostorija UP PJ Bar ova lica su izveli iz vozila. Sva lica su odvezena u dežurnu gdje su predata, a ni ispred zgrade, a ni u samoj zgradi, on nije primijetio da je neko prema ovim licima vršio neko nasilje. Ne pridružuje se krivičnom gonjenju i ne postavlja imovinsko pravni zahtjev.</span>
</p>
<p class="p6"></p>
<p class="p6">
<span>Svjedok oštećeni </span><span class="s1">J. N. </span><span>je u prethodnom postupku naveo da su u noći 01.01.201l.godine, oko 01,50 časova, ispred ugostiteljskog objekta „...” vidjeli tuču, gdje je otprilike bilo osam lica, koji su stisnutim pesnicama, šakama i nogama razmjenjivali udarce između sebe. Prilikom njihovog zaustavljanja i izlaska iz vozila jedna grupa momaka je krenula da bježi, dok su tu zatekli lica L. Đ., S. M. i P. M.. On je prišao L.u koji je stajao u gard sa stisnutim pesnicama i govorio:”Ajmo pičketine jedan na jedan”. Istog hvata za ruku, stavlja mu sredstva za vezI.je - lisice, dok se sve to dešavalo vidio je da je lice S. M. udario kolegu P.a pesnicom u leđa, te su istog P. J. i Đ. A. priveli uz upotrebu fizičke snage - poluge. Dok je lice P. M. pokušao da udari kolegu M.a stisnutom pesnicom u predjelu glave, ali ga je uhvatio kolega M. V. za ruku praveći mu polugu na ruci i stavljajući mu lisice. Na svu trojicu su bile vidljive povrede u obliku crvenila i podliva. Događaj se desilo ispred lokala i tu je prisustvovalo dosta građana i tu su se isti ponašali drsko i upućivali riječi vrijeđanja “šta ćete vi džukelčine jedne”,  “jebemo vam majku” i dr.</span>
</p>
<p class="p5">
<span>	</span>
</p>
<p class="p6">
<span>Na glavnom pretresu je  dodao da je ovom prilikom bio u vozilu sa kolegama P. J.em i M. I.om. Igrom slučaja oni su bili u blizini vozila u kojem su se nalazili kolege V. M., J. R. i Đ. A., jer je nekoliko patrola ove noći bilo angažovano vanredno. Nakon što su završili ovu intervenciju oni su L.a smjestili u vozilo u kojem se on nalazio, a S. i P. su bili u drugom vozilu. Ispred zgrade UP PJ Bar, ni u službenim prostorijama, prema ovim licima nije vršena nikakva sila, a oni su ova lica predali dežurnom starješini L. V. i vođi dežurne službe . Događaj ispred zgrade policije nije snimljen  jer ne postoji kamera, a sve što se dešava u dežurnoj unutar zgrade se snima. Ne pridružuje se krivičnom gonjenju i ne postavlja imovinsko pravni zahtjev.</span>
</p>
<p class="p5"></p>
<p class="p6">
<span>Svjedok oštećeni </span><span class="s1">Đ. A. </span><span>je u svom iskazu naveo da se predmetni događaj odigrao na prelazu između Nove 2010/2011.godine,  u jutarnjim satima i on se nalazio u službenom vozilu marke Mercedes sa kolegama V.em i J.em i kretali su se Makedonskom ulicom kada su primijetili da se ispred lokala „...” pobilo više lica koji su razmjenjivali udarce rukama i nogama. Tim licima su prvo prišle kolege J., P. i M. koji su se nalazili u drugom službenom vozilu ispred njihovog i kada je on prilazio ovim momcima vidio je da je S. udario kolegu P.a rukom u predjelu leđa. On mu je prišao, stavio mu sredstva za vezI.je i odveo u službeno vozilo. P. M. je zamahnuo da udari kolegu M.a u predjelu glave, međutim, u tome ga je spriječio kolega V. koji mu je takođe stavio sredstva za vezI.je i odveo ga u službeno vozilo, a kolega J. je odveo u službeno vozilo L. Đ.. P. i S. su se nalazili u vozilu u kojem je bio i on, a L. u drugom službenom vozilu. Prije nego što su krenuli prema službenim prostorijama privedena lica su im upućivala riječi  „što nas privodite pičke, što ne njih”.  Na putu od lokala „...” do prostorija PJ Bar nije bilo nikakvog fizičkog kontakta sa ovim licima u njihovom vozilu, a do toga nije ni moglo doći budući da između djela u kojem su se oni nalazili i djelu u kojem su se nalazili P. i S. postoji paravan i nije moguć fizički kontakt. Nakon što su došli ispred službenih prostorija PJ Bar lice su predali komandiru L., šefu smjene S. i vođi sektora Š. D.. Od momenta od kada su došli ispred službenih prostorija prema ovim licima nije primjenjI. nikakva prinuda. </span>
</p>
<p class="p5"></p>
<p class="p6">
<span>Svjedok </span><span class="s1">D. D. </span><span>je u prethodnom postupku naveo da je vlasnik lokala „...”, i kritične noći je bio unutar lokala. Čuo je i vidio da se u dvorištu lokala koji je pokriven dešava neka svađa, i između tih momaka prepoznao je S. M.. Izašao je odmah napolje u dvorište i popričao malo sa S. M.m, međutim  nije vidio da je bilo kakve tuče osim čarke i guranja između ovih momaka. U tom trenutku su se, dok je on pričao sa S. M.m, pojavili policajci i priveli S. M. i njemu još neke nepoznate momke. U tom trenutku nastala je velika gužva tako da  nije vidio šta se do detalja dešavalo u tom trenutku, ali može da kaže da niko od ovih momaka nije udarao, prijetio ili ometao policiju da radi svoj posao. Da li su ovi uhapšeni momci vrijeđali policajce, udarali ih i prijetili im, to ne može da tvrdi, jer to nije vidio. Takođe ovaj lokal je pod video nadzorom tako da bi trebalo da je  događaj snimljen, ali je svakako potrebno stručno lice koje bi izuzelo ovaj snimak i utvrdilo sadržinu tog snimka.</span>
</p>
<p class="p5"></p>
<p class="p6">
<span>Na glavnom pretresu je dodao da ne može više navesti od onoga što je naveo u prethodnom postupku, jer na mjestu na kome se odigrao predmetni događaj bilo je prisutno po njegovoj slobodnoj procjeni oko 50 lica, na malom prostoru, tako da je bilo teško vidjeti šta ko konkretno radi. Kamera u njegovom lokalu pokriva samo ulaz, ista ne pokriva ovaj prostor na kome se desio predmetni događaj, a osim toga sistem za video nadzor je tako podešen da snima period od 15 dana nakon čega dolazi do brisanja snimka. Te večeri je razgovarao sa S. M.m, ostale dvojicu okrivljenih nije vidio, a s obzirom da je pričao sa S.em, siguran je da on nije imao nikakve vidljive povrede na sebi. Siguran je da je ove večeri bio prisutan Đ. N., menadžer lokala, a gdje se on tačno nalazio u vrijeme kada se odigrao predmetni događaj ne može se izjasniti.</span>
</p>
<p class="p6"></p>
<p class="p6">
<span>Svjedok </span><span class="s1"> D. N.</span><span> je u prethodnom postupku naveo da je kritične noći 01.01.2011.godine radio u šanku lokala „...” i primijetio je da je u bašti tog lokala, negdje oko 01.00 sat došlo je do čarke između dvije grupe momaka i njihovog međusobnog guranja u kojoj su u jednoj grupi bili S. M., L. Đ. i P. M.. Odmah nakon ove čarke momak koji je bio zaposlen u obezbjeđenju njihovog lokala izveo je ove momke napolje. Vidio je i da je došla policija i da ih je napolje iz lokala privela, ali da li su ovi momci, u ovom predmetu okrivljeni, vrijeđali i psovali policiju to nije čuo. Bila je velika gužva, a udaljenost sa koje je gledao kada je policija privodila okrivljene bila je tri - četiri metra, ali on nije vidio da su okrivljeni S. M., L. Đ. i P. M. uputili bilo koju  uvrjedljivu riječ ili riječi prijetnje policiji i takođe da niko od njih nije udario nikoga od policajaca.</span>
</p>
<p class="p6"></p>
<p class="p6">
<span>Na glavnom pretresu je naveo da je, nakon što je došla policija, on izašao iz šanka, na mjesto koje se nalazi između lokala i terase. Radi se o dijelu koji nije zagrađen , na tom dijelu se ne čuje muzika, tako da muzika nije smetala da se čuje što se govori. Nije čuo da su okrivljeni upućivali uvrede ili psovke policajcima. Takođe nije vidio da su okrivljeni  fizički napadali policajce. On je u dio koji se nalazi između lokala i terase izašao kada su radnici obezbjeđenja izveli okrivljene i bio je u vrijeme kada je došla policija, a  odmah nakon toga je otišao za šank jer je morao da radi, tako da nije vidio taj dio događaja nakon dolaska policije do uvođenja u službena vozila.</span>
</p>
<p class="p5"></p>
<p class="p6">
<span class="s4">Iz  izvoda iz kaznene evidencije na ime S. M. UP PJ Bar br.24-03/3-245/11-2314/2 od 12.04.2011.godine je utvrđeno da mu je rješenjem Osnovnog suda u Baru K br. 173/10 od 03.06.2010.godine zbog krivičnog djela iz čl.339 st.3 KZ izrečena sudska opomena. </span>
</p>
<p class="p5"></p>
<p class="p6">
<span class="s4">Iz izvoda iz kaznene evidencije na ime P. M. UP PJ Podgorica br.11-245/11-1049/2-16585 od 20.04.2011.godine je utvrđeno da nije osuđI..</span>
</p>
<p class="p5"></p>
<p class="p6">
<span class="s4">Iz izvoda iz kaznene evidencije na ime L. Đ. UP PJ Podgorica br.11-245/2-11048/2-1684 od 20.04.2011.godine je utvrđeno da nije osuđI.. </span>
</p>
<p class="p6"></p>
<p class="p6">
<span class="s4">Iz nalaza i mišljenja sudskog vještaka medicinske struke D. Č. od 10.06.2011.godine je utvrđeno da je L. Đ., u predmetnom događaju, zadobio  sledeće povrede:</span><span> </span><span class="s4">otok i crvenilo u predjelu desnog obraza, promjera oko 10 x 12 cm, sa oguljotinom promjera oko 0,3cm, oguljotina u predjelu leđa sa desne strane u srednjem dijelu, promjera oko 7x8 cm.</span><span> N</span><span class="s4">avedene povrede, u vrijeme nanošenja, pojedinačno i zbirno, kvalifikuju se kao laka tjelesna povreda. </span><span>N</span><span class="s4">avedene povrede nastale su najmanje dvokratnim djelovanjem tupine mehaničkog oruđa, gdje spada i šaka stisnuta u pesnicu i druga tupa sredstva.</span>
</p>
<p class="p6"></p>
<p class="p6">
<span class="s4">P. M., u predmetnom događaju, zadobio je sledeće povrede: krvni podliv u predjelu gornjeg kapka lijevog oka</span><span>, </span><span class="s4">crvenilo ispod lijevog oka sa par sitnih oguljotina, oguljotina na prednjoj strani grudnog koša, ispod desnog rebarnog luka, promjera oko 5 x 5 cm, crvenilo u predjelu leđa, oguljotina sa unutrašnje strane   desne nadlanice (ili nadlaktice), promjera oko 4 x 5 cm, više ogrebotina u predjelu vrata sa ljeve strane, crvenilo u lijevom slabinskom predjelu, odmah iznad bedrene linije, promjera 2x3cm.</span><span> N</span><span class="s4">avedene povrede, u vrijeme nanošenja, pojedinačno i zbirno, kvalifikuju se kao laka tjelesna povreda. Navedene povrede nastale su višekratnim djelovanjem tupine mehaničkog oruđa, gdje spada i šaka stisnuta u pesnicu i druga tupa sredstva.</span>
</p>
<p class="p6"></p>
<p class="p6">
<span class="s4">S. M., u predmetnom događaju, zadobio je sledeće povrede:</span><span> </span><span class="s4">više   trakastih crvenila u predjelu leđa (lopatice i slabinske lože), dužine od 4-6cm, oguljotina u predjelu vrata sa lijeve strane, bočno, promjera 1 cm,</span><span> </span><span class="s4">više ogrebotina u predjelu obje šake, do 0,5cm, ogrebotina u predjelu lijevog lakta,  krvni  podliv u    predjelu unutrašnje strane desne nadlaktice, tamne boje, promjera oko 2 cm, oguljotina u predjelu lijevog koljena, promjera 3 x 5 cm.</span>
</p>
<p class="p6"></p>
<p class="p6">
<span class="s4">Navedene povrede, u vrijeme nanošenja, pojedinačno i zbirno, kvalifikuju se kao laka tjelesna povreda. </span><span>N</span><span class="s4">avedene povrede nastale su višekratnim djelovanjem tupine mehaničkog oruđa, gdje spada i šaka stisnuta u pesnicu i druga tupa sredstva.</span><span> K</span><span class="s4">od S. M., ustanovljeno  je klinički i stanje akutne alkoholisanosti.</span>
</p>
<p class="p5">
<span class="s4"> </span>
</p>
<p class="p6">
<span class="s4">Uvidom u spise predmeta Osnovnog suda u Baru pod oznakom  K br. 228/12 je konstatovano da je ODT u Baru aktom KT br.215/12 od 10.05.2012.godine podnio optužni predlog protiv J. N., P. J., Đ. A., M. I., J. R. i V. M. zbog krivičnog djela zlostavljanje iz čl. 166.st.2. u vezi st.1. KZ u sticaju sa krivičnim djelom laka tjelesna povreda iz čl. 152.st.2. u vezi st.1.KZ u vezi čl.23. i 48. KZ. Optužni predlog se odnosi na događaj u noći 31.12.2010. godine / 01.01.2011.godine koji se odigrao ispred lokala „...” i ispred zgrade UP PJ Bar, a oštećeni su S. M., P. M. i L. Đ..</span>
</p>
<p class="p6"></p>
<p class="p6">
<span class="s4">Optužnicom je predloženo da se u dokaznom postupku pročita službena zabilješka UP PJ Bar od 01.01.2011.godine. Kako navedena službena zabilješka može predstavljati samo obavještenje, ali ne i dokaz u krivičnom postupku sud je donio rješenje da se navedena službena zabilješka neće pročitati u dokaznom postupku. </span>
</p>
<p class="p6"></p>
<p class="p6">
<span class="s4">Takođe, branilac optuženih je predložio da se u dokaznom postupku saslušaju svjedoci S. I., S. N. i B. E., a kako je po ocjeni suda činjenično stanje u dovoljnoj mjeri utvrđeno, donijeto je rješenje da se neće saslušavati navedeni svjedoci u dokaznom postupku. </span>
</p>
<p class="p6"></p>
<p class="p11">
<span>Ocjenom izvedenih dokaza utvrđeno je kao u dispozitivu. Svi optuženi su u svojim odbranama negirali izvršenje krivičnog djela koje im je stavljeno na teret, navodeći da su te večeri oni napadnuti od strane oštećenih službenika Uprave policije PJ Bar i da su službenici policije njima nanijeli povrede. </span>
</p>
<p class="p11"></p>
<p class="p11">
<span>Iskazi oštećenih </span><span class="s6">J. R., P. J., M. I., V. M., J. N. i Đ. A. su u potpunosti saglasni i identični.</span><span class="s7"> </span><span class="s6">Svi oštećeni, koji su navedene večeri postupali u svojstvu službenih lica,  saglasno izjavljuju i u prethodnom postupku i na glavnom pretresu, da je optuženi S. M. stisnutom šakom u pesnicu udario u predjelu leđa oštećenog P. J. nakon čega mu je V.  stavio sredstva za vezI.je i odveo ga u službeno vozilo. Takođe saglasno izjavljuju da je optuženi P. M. pokušao udariti stisnutom šakom u predjelu glave oštećenog M. I., ali ga je u tome spriječio Đ. A.. Dodali su da su im optuženi S., P. i L. uputili i riječi prijetnje : „što nas privodite džukele jedne, jebaćemo vam majku”, a da je optuženi L. je stao u gard i uputio riječi : </span><span class="s8">,,Ajde pičke jedne, jedan po jedan”</span>
</p>
<p class="p6"></p>
<p class="p6">
<span class="s4">Iskaz svjedoka predstavlja cjelinu i svjedoku se može vjerovati ako u cjelini istinito predstavi događaj koji je predmet svjedočenja. Svjedoci oštećeni su u svojim iskazima negirali da su prema optuženim primjenjivali silu, a što su optuženi naveli u svojim odbranama. Odbrane optuženih u tom dijelu potvrđuje nalaz i mišljenje sudskog vještaka medicinske struke D. Č.. Vještak je kao mehanizam nanošenja tjelesnih povreda koje je zadobio L. Đ., navela najmanje dvokratno djelovanje tupine mehaničkog oruđa, gdje spada i šaka stisnuta u pesnicu i druga tupa sredstva, a kao mehanizam nanošenja povreda koje su zadobili P. M. i S. M. višekratno djelovanje tupine mehaničkog oruđa, gdje spada i šaka stisnuta u pesnicu i druga tupa sredstva.</span><span> Dakle, svi optuženi su kritične večeri na parking prostoru UP PJ Bar zadobili višestruke tjelesne povrede, a da su im te povrede nanijeli upravo oštećeni prihvata i Osnovno državno tužilaštvo koje je protiv ovdje oštećenih </span><span class="s4">J. N., P. J., Đ. A., M. I., J. R. i V. M. </span><span>podnijelo optužni predlog zbog </span><span class="s4">krivičnog djela zlostavljanje iz čl.166.st.2. u vezi st.1.KZ u sticaju sa krivičnim djelom laka tjelesna povreda iz čl.152.st.2. u vezi st.1.KZ u vezi čl.23. i 48.KZ, a povodom tjelesnih povreda koje su zadobili ovdje optuženi. Očigledno je da svjedoci oštećeni nisu istinito opisali predmetni događaj, a kako je već navedeno sud ne može prihvatiti iskaz svjedoka oštećenih u jednom dijelu za koji ne postoje materijalni dokazi, jer za drugi dio događaja u kome su optuženi zadobili tjelesne povrede, svjedoci oštećeni negiraju svoje učešće, a to njihove iskaze kao cjelinu čini neistinitim. Osim toga svjedoci oštećeni su opisali i da je optuženi </span><span>S. M. stisnutom šakom u pesnicu udario u predjelu leđa oštećenog P. J.. Oštećeni P. se nije obraćao ljekaru radi ukazI.ja medicinske pomoći, pa ni iz tih razloga nije dokazano da je oštećeni P. zadobio navedeni udarac.  </span><span class="s4"> </span>
</p>
<p class="p5"></p>
<p class="p6">
<span class="s4">Sud je kao istinite prihvatio iskaze svjedoka D. D. i D. N.. Svjedok D. je u bitnom izjavio da nije vidio da su optuženi </span><span>udarali, prijetili ili ometali policiju da radi svoj posao. Nakon guranja i čarke do koje je došlo u lokalu on je razgovarao sa S. M.m i siguran je da on nije imao nikakve vidljive povrede na sebi, a iskaz svjedoka je u tom dijelu bitan, jer je jasno da okrivljeni S., povrede koje su konstatovane nije zadobio u događaju u lokalu, već od oštećenih. I svjedok D. je vidio samo čarku i guranje između dvije grupe momaka, u kojoj su u jednoj grupi bili S. M., L. Đ. i P. M.. U lokalu je bila gužva, a on sa udaljenosti od tri - četiri metra, nije vidio da su okrivljeni S. M., L. Đ. i P. M. uputili bilo koju  uvrjedljivu riječ ili riječi prijetnje policiji i da je neko od njih udario policajca, jer po ocjeni suda optuženi nisu upućivali uvrede ili prijetnje oštećenim, niti su ih fizički napadali. </span>
</p>
<p class="p6">
<span>U postupku nije dokazano da su optuženi učinili krivično djelo koje im je stavljeno na teret na način predstavljen u dispozitivu iz kojih razloga je </span><span class="s9">donijeta presuda kojom se oslobađaju od optužbe na osnovu </span><span class="s10">čl. </span><span>373 tačka 2</span><span class="s1"> </span><span class="s10">ZKP. </span>
</p>
<p class="p11"></p>
<p class="p13">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p6"></p>
<p class="p6">
<span>Na osnovu izloženog odlučeno je kao u izreci presude.</span>
</p>
<p class="p4"></p>
<p class="p4">
<span class="s1">       OSNOVNI SUD U BARU</span>
</p>
<p class="p2">
<span class="s1">                                                     Dana 19.06.2012. godine</span>
</p>
<p class="p4"></p>
<p class="p2"></p>
<p class="p2">
<span class="s1">        Zapisničar					       		             S U D I J A</span>
</p>
<p class="p2">
<span class="s1">   M. M. 			               		                                          G. Š.</span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span><span> Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>15  dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2"></p>
<p class="p2">
<span class="s11">DN-a:  </span>
</p>
<p class="p2">
<span>- 1 x spisi</span>
</p>
<p class="p2">
<span>- 1 x optuženi S. M.</span>
</p>
<p class="p2">
<span>- 1 x optuženi P. M.</span>
</p>
<p class="p2">
<span>- 1 x optuženi L. Đ.</span>
</p>
<p class="p2">
<span>- 1 x branilac S. J., advokat iz B.</span>
</p>
<p class="p2">
<span>- 1 x ODT Bar  </span>
</p>
<p class="p2">
<span>- 1 x oštećeni J. N., </span>
</p>
<p class="p2">
<span>- 1 x oštećeni P. J., </span>
</p>
<p class="p2">
<span>- 1 x oštećeni M. I.,</span>
</p>
<p class="p2">
<span>- 1 x oštećeni V. M., </span>
</p>
<p class="p2">
<span>- 1 x oštećeni Đ. A.,</span>
</p>
<p class="p2">
<span>- 1 x oštećeni J. R.,</span>
</p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-style:italic;color:black;}
.s4{font-weight:bold;color:black;}
.s5{display: inline-block; text-indent: 0; min-width: 0.4861111in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.6166667in;margin-left:-0.125in;margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p7{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p8{margin-left:0.49027777in;margin-top:0.16527778in;text-align:start;hyphenate:auto;font-family:Times New Roman;font-size:13pt;}
.p9{text-indent:0.49027777in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.49027777in;text-align:start;hyphenate:auto;font-family:Times New Roman;font-size:13pt;}
.p11{text-align:justify;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:Times New Roman;font-size:12pt;}
.p13{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p14{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p15{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p16{text-indent:0.5in;margin-left:0.5in;text-align:justify;hyphenate:auto;font-family:Times New Roman;font-size:13pt;}
</style>
<meta content="milijana.minic" name="author">
</head>
<body class="b1 b2">
<p class="p1">
<span>										</span><span class="s1">K.br. 280/10 </span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU,</span><span> kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">M. A.</span><span>, zbog krivičnog djela ugrožavanje javnog saobraćaja iz čl. 339 st.3 u vezi st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 260/09 od 28.09.2009. godine, nakon održanog glavnog, javnog pretresa u prisustvu zastupnika optužbe pripravnika Osnovnog državnog tužilaštva Đ. P., okrivljenog i njegovog branioca M. M., advokata iz B., dana 03.02.2011. godine donio je i javno objavio</span>
</p>
<p class="p4"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p5">
<span>Okrivljeni </span><span class="s1">M. A.</span><span> , zvani A., JMBG ..., od oca C. i majke M., rođene S., rođen ... godine u B., sa prebivalištem u B., naselje B. bb, neoženjen, pismen, završio srednju školu, autoprevoznik, srednjeg imovnog stanja, osuđivan presudom Osnovnog suda u Baru K. Broj 207/04 od 13.03.2006. godine, zbog krivičnog djela krađa iz čl. 239/1 KZ CG, kaznom zatvora od 60 dana , uslovno za 1 godinu.</span>
</p>
<p class="p2"></p>
<p class="p6">
<span>Na osnovu čl.  363. tač.3 ZKP</span>
</p>
<p class="p5"></p>
<p class="p7">
<span class="s1">OSLOBAĐA SE OD OPTUŽBE</span>
</p>
<p class="p8">
<span>Da je :</span>
</p>
<p class="p5">
<span>	</span>
</p>
<p class="p9">
<span>Dana 10.05.2009 godine oko 20,20 časova, na lokalnom putu Bar-Stari Bar u naselju Rena, Opština Bar, upravljajući u saobraćaju putničkim vozilom marke „VW Golf III“ reg. ozn. ..., ne pridržavajući se saobraćajnih propisa i olako držeći da do posledice neće doći, ugrozio saobraćaj i doveo u opasnost život oštećene S. A., na način što protivno odredbi čl. 27 st. 2 Zakona o bezbjednosti saobraćaja na putevima („S1. list RCG“ br. 72/05), nije vozilo u kretanju držao što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju, krećući se iz pravca Starog Bara prema Baru, pri čemu je, nailazeći na lijevu krivinu i ne mogavši bezbjedno da je savlada i pravilno slijedi njen luk, zahvatio lijevu stranu kolovoza kojom se iz suprotnog smjera biciklom kretala oštećena S. A., pa je u fazi mimoilaženja prednjim krajem vozila ostvario fizički kontakt sa prednjim točkom bicikla na prostoru lijeve strane kolovoza smjera kretanja vozila, nakon čega je oštećena dospjela do glavnog vjetrobrana, bila nošena i odbačena na kolovoz i pri tom zadobila laku tjelesnu povredu u vidu rane razderotine kože desne strane čeonog predjela, rane razderotine kože usne piramide u predjelu korijena nosa sa nedostatkom kože desne nozdrve, rane razderotine kože donje usne spoljašnjeg usnog otvora i dijela ispod brade i rane razderotine kože koljena desne noge,</span>
</p>
<p class="p2"></p>
<p class="p10">
<span>-čime bi učinio krivično djelo - </span><span class="s1">ugrožavanje javnog saobraćaja iz čl. 339 st.3 u vezi st. 1. Krivičnog zakonika,</span>
</p>
<p class="p2"></p>
<p class="p2">
<span>          Jer nije dokazano da je učinio krivično djelo za koje je optužen.</span>
</p>
<p class="p2"></p>
<p class="p2">
<span>	Oštećena S. A. se radi ostvarivanja imovinsko pravnog zahtjeva upućuje na parnicu. </span>
</p>
<p class="p2"></p>
<p class="p2">
<span>          Troškovi postupka padaju na teret budžetskih sredstava suda.</span>
</p>
<p class="p2"></p>
<p class="p2">
<span class="s1">       					O b r a z l o ž e n j e</span>
</p>
<p class="p2"></p>
<p class="p11">
<span>	Optužnim predlogom Osnovnog tužilaštva u Baru Kt.br. 260/09 od 28.09.2009. godine, stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p11">
<span>	</span>
</p>
<p class="p5">
<span>Okrivljeni je u svojoj odbrani izjavio da se svojim vozilom marke „Golf III“ trula višnja, reg. oznake ... kretao iz pravca Bara prema Starom Baru, sa namjerom da ode u konobu u Starom Baru. Konoba se nalazi kada se ide prema starom gradu novim putem i nalazi se odmah uz taj novi put. Sa njim u  </span><span class="s2">vozilu bio je P.P. i otišli su na piće u lokal u kome je za nekim stolom sjedjelo dvoje ljudi, a bio je prisutan i konobar tog objekta. Ime konobe ne zna, ali se ona nalazi uz taj novi put u Starom Baru. Nailazeći na kritično mjesto on nije primijetio ništa neobično na putu, ali je uočio bicikl na putu na nekih 5 metara udaljenosti od njega, odnosno odmah iza krivine. Vidio je curu koja leži pored puta. On je prvi naišao na to mjesto, ali nakon toga je došlo još ljudi. Djevojka je bila krvava, pomogao joj je da ustane i to uz pomoć ostalih prisutnih ljudi i ispratili su je u jedno vozilo u kojem se nalazila jedna gospođa. Nije zapazio dok se kretao prema Starom Baru da ispred njega ima neko vozilo, jer je to pul sa krivinama. Kretao se do kritičnog mjesta brzinom od 30 km/h. Djevojka je ležala odmah uz kolovoz, a on je prvi naišao i pružio joj pomoć, dok je P. sjedjeo u vozilu, krenuo je da izađe, ali iz vozila nije izašao. Ljudi su se okupili odmah nakon što je on izašao iz vozila i prišao djevojci. Kada je djevojka smještena u vozilo i otišla prema bolnici on je nastavio svojim putem. Nakon tog dogadjaja on je imao popravke na vozilu, farbao je haubu. Nije mogao da se sjeti da lije još imao kakvih popravki ili farbanja na vozilu. Haubu je ofarbao kod L. P. majstora koji je izvršio farbanje blatobrana, zamjenu šoferšajbne, ali misli da je šoferšajbnu zamijenio kod G., možda je bila zategnuta lajsna i prednji far na vozilu. Ne zna tačno kada je L. P. vršio popravke na vozilu, možda prije nekih mjesec dana. Haubu je ofarbao, ali se nije mogao sjetiti kojeg dana. Kada se desila saobraćajna nezgoda on je iz konobe u kojoj je boravio došao kući u Baru, a sjutradan je otišao u selo Crmnica, tako da je od saobraćajne nezgode pa do vremena privođenja bio u Crmnici, a povremeno dolazio u Bar. Njega je u Crmnici pronašla policija i rekla da se javi, što je on i učinio. Dana kada se desila saobraćajna nezgoda on nije konzumirao alkohol. Od 10.05. pa do 25.05.2009. godine on je čak dolazio i u sud radi nekih poslova koje je imao da završi i nije znao da ga policija traži, jer da je znao on bi se odmah policiji javio. Na glavnom pretresu je dodao da nije sporno da je on na svom vozilu nakon datuma koji je naveden kao datum izvršenja djela vršio određene opravke. On je imao saobraćajnu nezgodu kod pekare Montenegro u naselju Polje, kojom prilikom je na njegov parkirani auto naletio jedan „Pežo“ kojim je upravljao jedan momak. Ne zna njegove podatke, ali je ubrzo na lice mjesta došla njegova majka koja je njemu saopštila da će platiti opravku njegovog vozila i iz tog razloga on je otišao kod L. P., jer su oni prijatelji i L. je obavio radove na blatobranu, a u toj saobraćajnoj nezgodi oštećena mu je šoferšajbna od vozila i istu je zamijenio kod G. Kada je u pitanju popravka haube istu je oštetio njegov otac na selu Limljani jer je ostvario kontakt sa traktorom i haubu je on farbao upotrebom kompresora jer se radilo o maloj šteti tako da je trebalo raditi samo farbu. U vezi predmetnog krivičnog djela sa istim nema nikakve veze, tačno je da je on tom prilikom bio na tom mjestu, ali kad je on naišao oštećena je već ležala pored kolovoza. Lice mjesta je inače veoma mračno i nije postojalo nikakvo spoljašnje osvetljenje. Kada je naišao na oštećenu on je zaustavio vozilo na desnoj strani kolovoza. Na tom mjestu nakon što se on zaustavio došla su i druga lica njemu nepoznata, on je pomogao da se oštećena unese u jedan crveni „golf“ kojim je upravljala jedna gospođa kojoj ne zna podatke, koja je i odvela radi ukazivanja pomoći. Dodao je da se u vozilu nalazio sa P. M., zvanim P. Majstor koji je vršio popravke na njegovom vozilu zove se P. L., koji ima servis u naselju P. Misli da mladić sa kojim je imao nezgodu nije imao ni 18 godina, on je pozvao svoju majku koja je došla na lice mjesta, a popravku i tog vozila vršio je P. L., jer je on vidio to drugo vozilo u njegovom servisu kada je vršio popravku njegovog vozila. </span>
</p>
<p class="p5"></p>
<p class="p11">
<span>	U dokaznom postupku saslušani su svjedo</span><span class="s2">k oštećena S. A., svjedoci I. N., Š. R., P. L., P. M., D.Lj., M. Z., M. S. i M. S., pročitani su zapisnik o uviđaju saobraćajne nezgode Osnovnog suda u Baru Kri 188/09 od 10.05.2009. godine, izvještaj ljekara specijaliste Opšte bolnice u Baru br. 1346 od 18.05.2009. godine na ime S. A., nalaz i mišljenje sudskog vještaka M. Š. od juna 2009. godine, nalaz i mišljenje vještaka medicinske struke B.B. od 16.06.2009. godine, zapisnik o tehničkom pregledu Pmv marke „Golf III“ vlasništvo M. A., dva nalaza i mišljenja vještaka mašinske struke B. J. od 7.05.2009. godine  i 6.06.2009. godine, izvod iz kaznene evidencije na ime okrivljenog  PJ Bar 24-03-245/09-4749 od 12.06.2009. godine, izvršen je uvid u skicu lica mjesta saobraćajne nezgode PJ Bar do 10.05.2009. godine i foto dokumentaciju  PJ Bar  br. 187/09 od 10.05.2009. godine</span>
</p>
<p class="p11"></p>
<p class="p5">
<span>Svjedok </span><span class="s1">S. A.</span><span> je izjavila da je d</span><span class="s2">ana 10.05.2009. godine oko 20,20 časova upravljala biciklom i kretala je se iz</span><span class="s3"> </span><span class="s2">pravca tvrđave Starog Bara prema Baru. Kretala se svojom desnom stranom kolovoza i što bliže desnoj ivici puta, kako bih ostavila mogućnost da se automobili koji tuda prolaze nesmetano kreću. Došavši u naselje Rena, a prije jedne krivine koja nije oštra vidjela je da nailazi iz suprotnog pravca iz te krivine jedno vozilo koje je prešlo na njenu stranu i nije joj ostavilo mogućnost da se skloni. To vozilo je udarilo i poslije toga se samo sjećani kada su je stavljali u jedan automobil i odvezli u bolnicu. Njoj su rekli da je pričala, ali se detalja ne sjeća, jer je nakon saobraćajne nezgode pretrpjela šok i bila je povrijeđena. Samo se sjeća da je bila na svojoj strani, da se vozilo sa upaljenim svijetlima ispred nje stvorilo, da je pritisnula jako kočnicu i pretpostavlja da se tada udar desio. Na glavnom pretresu je dodala da se </span><span>kretala iz pravca Starog grada u pravcu Bara. Neposredno prije saobraćajne nezgode kretala se svojom desnom stranom puta na kome nije postojala ulična rasvjeta i lice mjesta je bilo loše osvetljeno. U jednom trenutku ispred jedne krivine koja se prostire u desno primijetila je da se njenom stranom kreće neko vozilo iz pravca Bara. Ne zna o kakvom se vozilu radilo, njegove marke, boje i tome slično već je vidjela samo dva svijetla koja su se kretala prema njoj. Nakon kontakta sledeće čega se sjeća jeste da je u jednom vozilu i da mu jedan čovjek stavlja krpu na lice s obzirom da je zadobila povrede na licu. Vjerovatno bi tog čovjeka prepoznala da vidi ga, ali nikoga drugoga ona nije zapamtila na licu mjesta, a kasnije je saznala da je unijeta u vozilo Doma zdravlja koje se slučajno kretalo tim dijelom kolovoza. Pridružila se krivičnom gonjenju i postavila imovinsko pravni zahtjev koji nije mogla da precizira.</span>
</p>
<p class="p2"></p>
<p class="p5">
<span class="s2">Svjedok </span><span class="s4">I. N.</span><span class="s2"> je izjavio da nije očevidac saobraćajne nezgode. On se nalazio u dvorištu kuće kada je čuo ogroman prasak, koji ga je posjetio na udar automobila. Kada je istrčao na ulicu već se stvorila gužva oko jedne mlade djevojke koja je sjedjela na zemlji sa desne strane kolovoza u pravcu Bara. Skinuo je svoju trik majicu i pokrio joj glavu jer je mnogo  krvarila. Pomoć pružena od strane patronažne službe. Zna da su tom prilikom oni slučajno naišli jer su vozili kući suprugu V. D. koja radi u bolnici, a u pitanju je vozilo marke „Škoda“, ali koje boje on se ne sjeća zbog mraka. Na lice mjesta bilo je prisutno puno lica, a on i žena V. D. su tu djevojku unijeli u vozilo i prebacili do Hitne pomoći u Baru. Sva njegova pažnja bila je usmerena djevojci kojoj je trebalo pomoći i on nije gledao ni da li ima vozila na lice mjesta ni ko su lica koja se tu nalaze, tako da mu ni izgled okrivljenog ništa ne znači, niti ga poznaje od ranije. On na licu mjesta nije primijetio bicikl.</span>
</p>
<p class="p5"></p>
<p class="p5">
<span class="s2">Svjedok </span><span class="s4">Š. R.</span><span class="s2"> je izjavio da je u vrijeme kada se dogodila saobraćajna nezgoda bio u svojoj kući. Nije čuo da se nezgoda dogodila, a pažnju mu je privukla gužva ispred kuće, izašao je u dvorište, ali kada je vidio narod nije izlazio na put, već se vratio u kuću. Nakon određenog vremena čuo je da neko  poziva očevidce nezgode, izašao je ispred kuće i istražnom sudiji saopštio da je on vlasnik kuće, ali da nije vidio kako se dogodila nezgoda ni ko je učestvovao u njoj. Isto je saopštio i I. N. On na lice mjesta nije izlazio, tako da nije vidio vozilo koje je učestvovalo, a od okupljenih lica nikoga ne poznaje. </span>
</p>
<p class="p5">
<span class="s2">    </span>
</p>
<p class="p5">
<span class="s2">Svjedok </span><span class="s4">P. L.</span><span class="s2"> je izjavio da u naselju Č. posjeduje auto limarsku radionicu. Ne sjeća se datuma, ali zna da je bilo kasno uveče oko 23,00 časova kod njega je došla S. N. koju poznaje jer su školski drugovi koja ga zamolila da dođe do magistralnog puta do pekare „Montenegro“ jer je njen sin imao saobraćajnu nezgodu kojom prilikom je oštetio vozilo. On je došao na lice mjesta, kada je došao na lice mjesta tu su bili sin S. N. i M. A. za koga je saznao da se nalazio u jednom obližnjem kafiću koji se nalazi u blizini lica mjesta. Od sina S. N. upoznat je da se on kretao iz pravca Ulcinja, da se kretao vozilom marke „Pežo 307“ velikom brzinom, a u to vrijeme izvodili su se radovi oko regionalnog vodovoda i tom prilikom postavljane su cijevi pored kolovoza i po kolovozu je bio prosut pijesak na koji je naišao sin S. N., izgubio je kontrolu nad vozilom i udario je u vozilo M. A. marke „Golf III“ koje je bilo parkirano na način što je zadnji dio bio paralelno sa magistralnim putem a prednji dio je bio okrenut prema jednom zidiću koji se nalazi pored pekare „Montenegro“, a radi se o visokom trotoaru. Vozilo marke „Pežo 307“ je prednjim djelom udarilo u predjelu prednjih lijevih vrata, tačnije ispred vrata nakon čega su oba vozila ostvarila kontakt sa tim zidićem i na vozilu „Pežo 307“ bio je oštećen cijeli prednji dio sa štetom oko 3.000 €, a na vozilu „Golf III“ oštećeni su  prednji lijevi blatobran, hauba, prednji branik, prednji lijevi far, vjetrobransko staklo i to prednje i unutrašnji blatobran. On je izvršio popravku svih tih djelova izuzev prednjeg vjetrobranskog stakla, koji je zamijenjen u auto servisu „Gromanić“. Iznos šteta na oba vozila platila je S. N., a tom prilikom S. N. i M. A. su se dogovorili da se ne poziva policija već da on popravi oba vozila, a da štetu plati S. N. On osim što se bavi limarskim radovima bavi se i auto lakirerskim radovima i izvršio je i farbanje  djelova koje je popravio. On nema firmu tako da prilikom popravke vozila mušterijama ne izdaje račun, a ne može se sjetiti tačnog datuma kada se sve to dogodilo. Zna samo da ima više od godinu dana od toga i da je bilo u proljeće. Misli da  na haubi nije bilo oštećenja od drugih nezgoda odnosno, da su sva oštećena poticala od predmetne saobraćajne nezgode. Čini mu se da je cijelo vozilo bilo ofarbano u istoj nijansi. Kada su u pitanju oštećenja na prednjem vjetrobranskom staklu u donjem lijevom dijelu nalazila se jedna linija odnosno napuklina koja se morala sanirati jer vozilo sa takvim oštećenjem ne bi moglo da bude registrovano. S. N. se sada preziva S. M., a njen sin zove se S.</span>
</p>
<p class="p5"></p>
<p class="p5">
<span class="s2">Svjedok </span><span class="s4">P. M.</span><span class="s2"> je izjavio da se ne može se sjetiti tačnog datuma, ali zna da je bilo u večernjim satima. Njegov drug M. A. i on kretali su se u pravcu Starog Bara M. vozilom marke „Golf 3“. On se nalazio na mjestu suvozača. Kada su prošli naselje Rena vidio je da na putu leži jedna osoba i da se pored nje nalazi bicikl. Koliko mu se čini, ta osoba i bicikl nalazili su se na lijevoj kolovoznoj traci gledajući u njihovom smjeru kretanja. Nakon toga M. je zaustavio vozilo, izašao iz vozila, a prije nego što je M. zaustavio vozilo on je započeo jedan telefonski razgovor iz kog razloga nije ni izlazio iz vozila već je ostao da sjedi na mjestu suvozača, a kada je M. izašao vidio je da je počeo da pristiže narod, M. je napolju ostao 3 do 4 minuta, nakon čega se vratio i on je još uvijek razgovarao telefonom. Kada je završio razgovor saopštio mu je da je neko udario tu djevojku koja je bila na biciklu, da je on podigao i pitao da li joj treba prevoz do Bolnice, ali da je u tom trenutku neko naišao ko je odvezao. On nije vidio to vozilo koje je odvezlo djevojku sa mjesta na kome se nalazio u tom trenutku. On jeste bio planirao da izađe iz vozila i pored toga što je razgovarao telefonom, ali nije stigao jer se sve odigralo brzo. U vrijeme kada je M. izašao iz vozila tu je već bilo prisutno 4 - 5 ljudi i nije ni bilo potrebe da on izlazi iz vozila. </span>
</p>
<p class="p11"></p>
<p class="p11"></p>
<p class="p5">
<span class="s2">Svjedok </span><span class="s4">D. LJ.</span><span class="s2"> je izjavila da se vraćala  iz Opšte bolnice u Baru gdje je bila pripravna, a prema Baru vozio je vozač koji sada u penziji koji se preziva M., a zna ga kao Z. Nalazili su se u službenom vozilu Bolnice marke „Škoda fabia“ ili „felicija“, ali zna da se radi o vozilu manjih dimenzija sive boje, bio je prvi sumrak, kretali su se starim putem od Bolnice prema Garnizonu i kada su prošli pored kamenorezačke radionice koja se nalaz pored lijeve ivice kolovoza gledano u pravcu Bara ona je vidjela da se u jednoj krivini koja se prostire u desno nešto dešava. U tom trenutku nije bila sigurna što je u pitanju, ali je M. rekla da stane, da je vjerovatno udes u pitanju i nakon toga M. je zaustavio vozilo i parkirao se na jednom proširenju pored lijeve ivice puta gledano u pravcu Bara. Zaustavio se na nekih 10 do 15 m od mjesta gdje se to dešavalo. Ona je istrčala iz vozila dok je M. sve vrijeme ostao u vozilu i vidjela je na travnatom proširenju ili da bude preciznija jednoj manjoj kosini koja se nalazi pored desne ivice puta jednu djevojku ili djevojčicu nije bila sigurna u tom trenutku koja leži na travi, a na licu je joj vidjela više posjekotina i bila je sva u krvi . Djevojka je bila van sebe i plakala je, zna da je vidjela i bicikl čiji je točak bio iskrivljen, a gdje se bicikl tačno nalazilo ona se ne može više sjetiti. U neposrednoj blizini tog mjesta bilo je zaustavljeno jedno vozilo marke „Golf I“ ili „Golf II“, neke tamne boje braon, crvene, bordo ili neke druge tamne boje. Vozilo se nalazilo uz lijevu ivicu puta gledano u pravcu Starog Bara i vidjela je da je na tom vozilu bila oštećena lijeve strana koja je visila, vidjela je takođe ulubljenje na haubi i vidjela je da je šoferšajbna takođe bila razbijena, misli u dijelu  vozača. Ona nije vidjela da li se neko u tom vozilu nalazi, da li su vrata bila otvorena, već joj je pažnja bila usmerena da pomogne povređenoj djevojci koju je uzela u naručje, krenula prema vozilu, kada joj je prišao jedan momak, zna da se preziva I. i kada je zamolila da joj da nešto, neku krpu, on je tada skinuo svoju majicu i predao joj je, koju je ona iskoristila za previjanje povreda. Nakon toga su ušli u vozilo i krenuli su u pravcu Bolnice. Poslije nekih pola sata ona se vratila istim putem, na licu mjesta nije bilo ničeg osim jedne marame koja je bila na putu, a čudila je se kako je sve bilo brzo završeno. Na licu mjesta nije bilo ni jedno vozilo osim vozila koje je opisala. Od lica koje je zatekla bio je jedan stariji čovjek, par mlađih osoba, muškog pola. Ona je u jednom trenutku vikala zašto joj neko ne pomogne, kada je povrijeđena pitala zbog čega viče na nju, kada je ona njoj odgovorila da ne viče na nju već na ljude koji joj ne pomažu, a u tom trenutku je vidjela da dotrčava lice I. koga zna po nadimku Bosna. Lica koje je ona zatekla na licu mjesta su bila u blizni povrijeđene djevojke, oko nje. Koliko je njoj poznato M. Z. živi u naselju Dobra Voda. Kada su M. i ona krenuli prema Bolnici sa povrijeđenom djevojkom vozilo koje su joj zatekli je ostalo na tom mjestu.</span>
</p>
<p class="p11"></p>
<p class="p5">
<span class="s2">Svjedok </span><span class="s4">M. Z.</span><span class="s2"> je izjavio da dana kada se dogodila saobraćajna nezgoda bili su večernji sati i on je tom prilikom svoju koleginicu D. Lj. vozio iz Bolnice prema Baru. Kretali su se putem od Bolnice prema Biskupadi i kada su naišli do krivine koja se nalazi pored groblja „Gvozden brijeg“, tačnije kada su bili ispred jedne krivine koja se prostire u desno gledano iz pravca kretnja Lj. mu je rekla da stane, da se neko nalazi u žbunju. On je zaustavio vozilo, krenuo je u rikverc, zaustavio vozilo na sred puta i tada je Lj. izašla iz vozila. Došla je do mjesta  gdje se van puta nalazila jedna osoba kojoj je Lj. krenula da pomaže, malo dalje od tog mjesta nalazila su se koliko se sjeća dva lica , međutim, on se ne može izjasniti da li se radilo o muškim ili ženskim licima. On u blizni tog mjesta nije vidio zaustavljen auto ni na kolovozu ni van njega. Nakon što je Lj.  prišla povrijeđenoj osobi pomogla joj da ustane i pridržavala je dok ona nije došla do vozila, nakon čega su ušli na zadnje sjedište vozila i on se vratio prema bolnici kako bi djevojci bila ukazana pomoć. Za sve vrijeme boravka na licu mjesta on nije izlazio iz vozila. </span>
</p>
<p class="p11"></p>
<p class="p5">
<span class="s2">Svjedok </span><span class="s4">M. S. </span><span class="s2"> je izjavila da je M. A. vidjela dva puta u životu, i to prvi put povodom jedne saobraćajne nezgode u kojoj je učestvovao njen sin M. S. i drugi put na suđenju. Ona se ne može sjetiti tačnog datuma, misli da je bilo nešto više od prije godinu i po dana kada je pozvao sin S. i rekao joj da je udario u jedno vozilo u blizini raskrsnice koja vodi prema Bolnici u Baru. S obzirom da živi u blizini ona je odmah došla na to mjesto i vidjela da je njen sin koji je upravljao vozilom marke „Pežo 307“ udario u jedno vozilo marke „Golf III“, koje je bilo parkirano ispred jedne pekare koja se nalazi neposredno u blizini raskrsnice. Sin joj je tada rekao da je naglo skrenuo i da je izgubio kontrolu i ako je ona pretpostavljala da je u pitanju malo brža vožnja, ali u to vrijeme je put bio raskopan na tom mjestu i vjerovatno je to doprinelo da on izađe sa puta i udari u vozilo marke „Golf III“. U to vrijeme postavljale su se cijevi regionalnog vodovoda i taj dio puta je bio raskopan. Na tom vozilu „Golf III“ koliko se sjeća bila je oštećena prednja lijeva strana i blatobran i ako se sa ove vremenske distance više ne sjeća tačnih detalja. S obzirom da poznaje automehaničara P. L. ona ga je pozvala telefonom i on je poslije nekih 10 minuta došao na to mjesto. Dogovorili su se da se da ne zovu policiju jer je bilo očigledno da je njen sin isključivi krivac za tu nezgodu i sa M. se dogovorila da P. popravi njegovo vozilo, a da ona plati popravku. Koliko su iznosili troškovi popravke ona se više ne može sjetiti. Kada se dogodila saobraćajna nezgoda  bili su noćni uslovi tako da se ona detalja ne može sjetiti, a ako se ne vara vozilo marke „Golf“ je bilo prednjim dijelom okrenuto prema magistralnom putu i ako još jednom ponavlja da se o tome sa sigurnošću ne može izjasniti. Na vozilu kojim je upravljao njen sin oštećeno je prednji dio, ispod vozila, misli da je bio oštećen sa strane, ali se ne može sjetiti gdje, jer je Pušić odmah oba vozila odvezao kod sebe i popravljao. Ona L. P. poznaje od djetinjstva, ne sjeća se da li joj je predavao račun za izvršene usluge, a o tome bi se on mogao bolje izjasniti. jer je ona njemu novac davala prema potrebi za kupovinu određenih djelova, jer je prvo popravljao vozilo „Golf“  pa onda njeno.</span>
</p>
<p class="p12"></p>
<p class="p5">
<span class="s2">Svjedok </span><span class="s4">M. S.</span><span class="s2"> je izjavio da </span><span>je bio učesnik jedne saobraćajne nezgode koja se dogodila oko Uskrsa u aprilu mjesecu 2009. godine, oko 22,00 časova. Kretao se vozilom marke „Pežo 307“ vlasništvo njegove majke M. S. Ne sjećam se reg. oznaka jer su u međuvremenu reg. oznake na svim vozilima promijenjene. Kretao se iz pravca Ulcinja u pravcu Bara, vozilom se kretao malo većom brzinom, zaboravio je da su na putu izvođeni radovi, naišao je na jednu rupu i izgubio kontrolu nad vozilom, zbog čega je vozilom prešao u suprotnu traku, nakon toga i van puta i udario je svojim prednjim dijelom u prednji dio jednog vozila marke „Golf III“ koje je bilo parkirano u blizini pekare, čijeg se naziva ne može sjetiti.   Zna da je vozač tog drugog vozila ubrzo došao, ali ne može se sjetiti gdje se on nalazio u trenutku kada se desila nezgode. Zbog posledica nezgode on nije mogao da uključi svoje vozilo, pozvao je svoju majku obavijestio je o tome što se desilo i ubrzo je ona došla na licu mjesta sa automehaničarem P. L. koji je došao sa još jednim licem, čijih se podataka ne može sjetiti. Kada su oni došli on je otišao sa tog mjesta kući tako da ne zna više detalja od toga što je ispričao. Na vozilu marke „Golf III“ osim prednjeg dijela bilo je razbijeno i prednje vjetrobransko staklo kao posledica te nezgode. To vjetrobransko staklo samo je bilo napuklo.  On je tom prilikom malo bio i popio. Najveći kontakt ostvaren je po sredini vozila, jer je on kasno počeo da koči, a nakon kočenja vozilo se zanijelo i ostvarilo kontakt. On se ne sjeća da li je njegovo vozilo ostvarilo kontakt sa nekim predmetom osim tog auta, kao što je na primjer zid. </span>
</p>
<p class="p12"></p>
<p class="p5">
<span class="s2">Iz zapisnika o uviđaju saobraćajne nezgode Osnovnog suda u Baru Kri 188/09 od 10.05.2009. godine, utvrđeno je vrijeme, mjesto saobraćajne nezgode, povrijeđena lica. U zapisniku je kao lice koje je izazvalo saobraćajnu nezgodu naveden okrivljeni, na osnovu obavještenja policije, kao i da su očevidci saobraćajne nezgode Š. R. i I.N. </span>
</p>
<p class="p5"></p>
<p class="p5">
<span class="s2">Iz izvještaja ljekara specijaliste Opšte bolnice u Baru br. 1346 od 18.05.2009. godine na ime S. A. utvrđeno je koje povrede je zadobila oštećena.</span>
</p>
<p class="p5"></p>
<p class="p5">
<span class="s2">Iz nalaza i mišljenje sudskog vještaka M.Š. od juna 2009. godine utvrđeno je da je do nezgode je došlo usled propusta u vožnji od strane vozača putničkog motornog vozila marke „VW Golf III” reg.oznake ...  uz izvjestan doprinos nastalim posljedicama i od strane vozača bicikla. Vozač putničkog motornog vozila nije održavao bezbjedan smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, već se prilikom savlađivanja kritičnog poteza puta, koji se prostire u obliku lijeve krivine sa vozilom kretao lijevom stranom kolovoza, pa je u fazi mimoilaženja prednjim krajem vozila ostvario fizički kontakt sa prednjim točkom bicikla na prostoru lijeve strane kolovoza smjera kretanja vozila, nakon čega je biciklista dospio do glavnog vjetrobrana, a zatim bio nošen i odbačen vozilom, da bi nakon toga pao na površinu kolovoza i zadobio tjelesne povrede, dok je na biciklu nastupila materijalna šteta u iznosu od 120 €, (vrijednost bicikla bila je 170 €), a na putničkom vozilu marke pričinjena je šteta u iznosu od 650 eura, (vrijednost ovog vozila bila je 3.800 €). Bicikl marke Polar - Storm, nije posjedovalo uređaj za osvjetljenje puta (U smislu čl. 83. Pravilnika o uređajima na biciklima, bicikl mora posjedovati jedno svijetlo za osvjetljenje puta pričvršćen na prednjoj strani bicikla), niti je biciklista imao ovo svijetlo, što je uticalo na mogućnost uočavanja bicikliste od strane vozača putničkog vozila. Da je biciklista imao ovaj uređaj, vozač putničkog vozila bi ranije reagovao u pravcu izbjegavanja nezgode, pa bi i posljedice u ovoj saobraćajnoj nezgodi bile manje u odnosu na posljedice koje su nastale</span>
</p>
<p class="p5"></p>
<p class="p5">
<span class="s2">Iz nalaza i mišljenje vještaka medicinske struke B. B. od 16.06.2009. godine utvrđeno je da je oštećena zadobila laku tjelesnu povredu i to : </span><span>ranu razderotinu kože desne strane čeonog predjela, ranu razderotinu kože usne piramide u predjelu korijena nosa sa nedostatkom kože desne nozdrve, ranu razderotinu kože donje usne spoljašnjeg usnog otvora i dijela ispod brade i ranu razderotinu kože koljena desne noge</span>
</p>
<p class="p5"></p>
<p class="p5">
<span class="s2">Iz zapisnika o tehničkom pregledu Pmv marke „Golf III“ vlasništvo M. A., utvrđeno je da ve vanrednim tehničkim pregledom utvrđena neispravnost zadnje desne kočnice i parkirne kočnice. </span>
</p>
<p class="p5"></p>
<p class="p5">
<span class="s2">Iz dva nalaza i mišljenja vještaka mašinske struke B. J. od 7.05.2009. godine  i 6.06.2009. godine, utvrđeno je da je vozilo „</span><span>Volkswagen Golf 1.9 TD“ reg. ozn .... tehnički neispravno po pitanju uređaja za zaustavljanje. Neispravnost se ogleda u neispravnosti u vremenu odziva kočionih komandi i sile kočenja pomoćne parkirne kočnice zadnji desni točak. Svi ostali uređaji na vozilu su ispravni i funkcionalni. Dio karoserije i poklopac motora su bili ravni i ofarbani, a vještak se nije mogao izjasniti da li je da li su naknadno farbani, već bi se o tome upotrebom određenih mjernih uređaja mogla izjasniti policija. Na biciklu svi ugrađeni uređaji bili su ispravni i funkcionalni, a sva oštećenja potiču od udesa. Biciklisti imaju težak položaj u saobraćaju. Oni ponekad moraju postupati po pravilima kao vozači motornih vozila, a ponekad kao pješaci. Za ove konstruktivne karakteristike bicikla marke Polar storm treba da koristi biciklističke staze i biciklističke trake. Kako ne postoji biciklističke staze i trake oni dijele kolovoz sa motorizovanim učesnicima kao u konkretnom slučaju ili kombinovane staze za pješake i bicikliste. Nije u saznanju na kojem dijelu puta u Starom Baru je došlo do nezgode. Odavno se smatra da je uočljivost biciklista bezbjedonosno pitanje, a naročito uočljivost noću. Naučnici su tokom istraživanja ustanovili da je rizik biciklista tokom noćnog putovanja četiri puta veći nego u dnevnim. Osvetljenje i druga pomoćna sredstva za bolju uočljivost koje mogu doprinijeti smanjenju broja žrtava među biciklistima i pješacima u nezgodama koje se dešavaju noću kao u konkretnom slučaju proizvođački nije predviđeno.</span>
</p>
<p class="p11"></p>
<p class="p5">
<span class="s2">Iz izvoda iz kaznene evidencije na ime okrivljenog  PJ Bar 24-03-245/09-4749 od 12.06.2009. godine utvrđeno je da je okrivljeni </span><span>osuđivan presudom Osnovnog suda u Baru K. Broj 207/04 od 13.03.2006. godine, zbog krivičnog djela krađa iz čl. 239/1 KZ CG, kaznom zatvora od 60 dana , uslovno za 1 godinu.</span>
</p>
<p class="p5"></p>
<p class="p5">
<span class="s2">Uvidom u skicu lica mjesta saobraćajne nezgode PJ Bar do 10.05.2009. godine i foto dokumentaciju  PJ Bar  br. 187/09 od 10.05.2009. godine utvrđen je izgled lica mjesta i položaj bicikla, kao i fotografije lica mjesta. </span>
</p>
<p class="p5"></p>
<p class="p5">
<span>Ocjenom izvedenih dokaza nije dokazano da je okrivljeni učinio krivično djelo za koje je okrivljen. Okrivljeni u svojoj odbrani ne priznaje da je učinio krivično djelo, navodeći da jeste bio na licu mjesta saobraćajne nezgode, ali da je došao nakon nezgode koju nije on izazvao. Svjedok oštećena S. A. se nije mogla izjasniti koje vozilo je izazvalo saobraćajnu nezgodu, a saslušani svjedoci I. N. i Š. R., za koje je u zapisniku o uviđaju navedeno da su bili očevidci saobraćajne nezgode, su u bitnom izjavili da nisu vidjeli koje je vozilo izazvalo saobraćajnu nezgodu, a nisu ni vidjeli lica koja su se nalazila na licu mjesta nakon saobraćajne nezgode, pa se iz iskaza oštećene i navedenih svjedoka nije moglo utvrditi koje vozilo je izazvalo saobraćajnu nezgodu. </span>
</p>
<p class="p5"></p>
<p class="p5">
<span>Rješenjem Višeg suda u Podgorici Kž broj 395/10 od 03.06.2010. godine ukinuta je presuda ovog suda kojom je okrivljeni oslobođen od optužbe. Sud na prethodnom glavnom pretresu pored okrivljenog saslušao i oštećenu, svjedoke I. N. i Š. R. i izveo sve pismene dokaze. U rješenju je navedeno da se iz do tada izvedenih dokaza nije moglo na nesumnjiv način utvrditi da je okrivljeni učinio krivično djelo za koje je optužen, međutim, ukazano je na potrebu provjeravanja zbog čega je okrivljeni izvršio popravke na svom vozilu, i da li je imao saobraćajnu nezgodu, saslušanjem lica koja su vršila popravke, lica sa kojima je okrivljeni navodno imao saobraćajnu nezgodu i P. P. za koga je okrivljeni naveo da se nalazio sa njim u vozilu. Sud je izveo dokaze na koje je ukazao Viši sud, međutim, ni nakon izvedenih novih dokaza koji su  cijenjeni kako pojedinačno, tako i u vezi sa ranije izvedenim dokazima, nije na nesumnjiv način dokazano da je okrivljeni učinio klivično djelo. </span>
</p>
<p class="p5"></p>
<p class="p5">
<span>Sud je saslušao D. Lj. i M. Z., koji su naišli na lice mjesta saobraćajne nezgode kada je oštećena povrijeđena. Svjedok M. Z. se nije mogao izjasniti o detaljima saobraćajne nezgode u bitnom navodeći da je D. Lj. nakon što je on zaustavio vozilo oštećenoj ukazala pomoć, da je dovela u vozilo kojim su je poveli u Bolnicu, a da on nije ni izlazio iz vozila. </span>
</p>
<p class="p5"></p>
<p class="p5">
<span>Svjedok D. Lj. je opisala radnje koje je preduzela da bi oštećenoj ukazala prvu pomoć prije odvoženja u Bolnicu, međutim, svjedok je na lice mjesta došla sa M. Z., nakon saobraćajne nezgode i nije vidjela sam tok nezgode. Svjedok je vidjela jedno vozilo sa oštećenjima </span><span class="s2">lijeve strane koja je visila, ulubljenjem na haubi i razbijenom šoferšajbnom, misli u dijelu vozača, međutim, iz iskaza svjedoka se ne može na nesumnjiv način utvrditi da je vozilo koje je vidjela na licu mjesta vozilo okrivljenog, jer je svjedok izjavila da je vozilo koje je vidjela bilo vozilo marke „Golf I“ ili „Golf II“, a u postupku je na nesumnjiv način utvrđeno da je vozilo kojim je okrivljeni upravljao bilo vozilo marke „Golf 3“. </span>
</p>
<p class="p5"></p>
<p class="p5">
<span class="s2">Svjedok P. M. se kritične večeri nalazio u vozilu okrivljenog i u bitnom je potvrdio odbranu okrivljenog da je vozilom naišao na lice mjesta u vrijeme kada je oštećena već bila povrijeđena.</span>
</p>
<p class="p5"></p>
<p class="p5">
<span class="s2">Svjedoci P. L., M. S. i M. S. su potvrdili odbranu okrivljenog da je sa M. S. prije predmetne saobraćajne nezgode imao saobraćajnu nezgodu u kojoj je oštećeno njegovo vozilo, marke „Golf 3“, na kojem je popravke vršio svjedok P.L. koji je obavljao auto mehaničarske i auto lakirerske radove. Nakon saobraćajne nezgode koju je okrivljeni imao sa M. S. u vrijeme kada je vozilo okrivljenog bilo parkirano pored kolovoza, M. S. je pozvao svoju majku M. S.koja je pozvala P. L., koji je nakon toga izvršio popravku i njenog vozila marke „Pežo 307“ i vozila okrivljenog. Svjedok P. je potvrdio odbranu okrivljenog da je prednje vjetrobransko staklo, na vozilu okrivljenog zamijenjeno u auto servisu „Gromanić“. Iskazi svjedoka P. i svjedoka M.S. i M. S. se razlikuju u pogledu položaja vozila marke „Golf 3“ jer je svjedok P. izjavio da je vozilo bilo zadnjim dijelom okrenuto prema magistralnom putu Bar Ulcinj, svjedok M. S. je izjavila da misli da je to vozilo bilo prednjim dijelom okrenuto prema magistralnom putu, dok je svjedok M. S. koji je izjavio da je prije nezgode bio u alkoholisanom stanju, izjavio da je vozilo bilo prednjim dijelom okrenuto prema magistralnom putu. Po ocjeni suda svjedok P. je detaljno opisao stanje na licu mjesta nakon saobraćajne nezgode, detalje koji se odnose na prisustvo betonskog zidića ispred prednjeg dijela vozila, a iskaz svjedoka je, kao stručnog lica detaljan i precizan i u pogledu oštećenja na vozilu marke „Golf 3“, pa je  sud u pogledu položaja vozila marke „Golf 3“ i oštećenja na vozilu prihvatio iskaz svjedoka P. L., a ne svjedoka M. S. i M.S., koji su u pogledu navedenih detalja bili manje precizni, iako se i njihovih iskaza na nesumnjiv način utvrđuje, a i potvrđuje odbrana okrivljenog da je prije predmetne saobraćajne nezgode imao saobraćajnu nezgodu zbog koje je bio prinuđen da vrši popravne na svom vozilu.  </span>
</p>
<p class="p5"></p>
<p class="p5">
<span>Saobraćajna nezgoda se dogodila dana 10.05.2009. godine, okrivljeni je lišen slobode dana 25.05.2009. godine, a za top vrijeme okrivljeni je imao potpunu slobodu kretanja, koja obuhvata i obavljanje popravki na vozilu u dva auto servisa, za koje vrijeme je izgubljena mogućnost da se vozilo okrivljenog oduzme i utvrdi da li oštećenja na vozilu potiču od kontakta sa biciklom oštećene i da li stakla koja su se nalazila na licu mjesta potiču od nekog slomljenog staklenog dijela vozila okrivljenog. Iz nalaza i mišljenja vještaka saobraćajne struke M. Š. utvrđen je tok i uzrok saobraćajne nezgode, ali kako je već navedeno nije dokazano da je vozilo koje je učestvovalo u saobraćajnoj nezgodi vozilo okrivljenog. Povrede koje je zadobila oštećena i njihova kvalifikacija utvrđeni su iz nalaza i mišljenja vještaka medicinske struke B. B. U postupku je na nesumnjiv način utvrđeno da se okrivljeni nalazio na licu mjesta saobraćajne nezgode, da je prije predmetne saobraćajne nezgode vršio popravke na vozilu, zbog druge saobraćajne nezgode, međutim, iz dokaza koji su izvedeni na glavnom rpetresu nije na nesumnjiv način dokazano da je okrivljeni učinio krivično djelo, na način predstavljen u dispozitivu, pa je na osnovu čl. 363 tač. 3 ZKP-a oslobođen od optužbe. </span>
</p>
<p class="p11"></p>
<p class="p11">
<span>	Na osnovu čl. 212 st. 3 ZKP-a oštećena S. A. je radi ostvarivanja imovinsko pravnog zahtjeva upućena na parnični postupak jer je sud donio presudu kojom se okrivljeni oslobađa od optužbe.</span>
</p>
<p class="p11"></p>
<p class="p13">
<span>   Na osnovu čl. 203 st.3. ZKP-a, troškovi postupka padaju na teret budžetskih sredstava suda.</span>
</p>
<p class="p13"></p>
<p class="p4">
<span>Sa izloženog odlučeno je kao u izreci presude</span>
</p>
<p class="p13"></p>
<p class="p14">
<span class="s1">OSNOVNI SUD U BARU</span>
</p>
<p class="p14">
<span class="s1">  Dana 03.02.2011. godine</span>
</p>
<p class="p11"></p>
<p class="p15">
<span class="s1">	    ZAPISNIČAR			                   		         S U D I J A</span>
</p>
<p class="p15"></p>
<p class="p15">
<span class="s1">       M.M.				                                              G.Š.</span>
</p>
<p class="p11"></p>
<p class="p11"></p>
<p class="p11"></p>
<p class="p15">
<span class="s1">PRAVNA POUKA</span><span>:Protiv ove presude može se </span>
</p>
<p class="p15">
<span>izjaviti žalba Višem sudu u Podgorici u roku od</span>
</p>
<p class="p15">
<span>8 dana od dana prijema pismenog otpravka.</span>
</p>
<p class="p15">
<span>Žalba se predaje ovom sudu u dva primjerka.</span>
</p>
<p class="p15"></p>
<p class="p15"></p>
<p class="p15">
<span class="s1">DNA</span><span>:    - ODT</span>
</p>
<p class="p16">
<span class="s5">-​&nbsp;</span><span>okrivljenom</span>
</p>
<p class="p16">
<span class="s5">-​&nbsp;</span><span>braniocu</span>
</p>
<p class="p16">
<span class="s5">-​&nbsp;</span><span>oštećenoj</span>
</p>
<p class="p16">
<span class="s5">-​&nbsp;</span><span>u spise</span>
</p>
<p class="p4"></p>
<p class="p11">
<span>    </span>
</p>
<p class="p12"></p>
<p class="p12"></p>


</body>
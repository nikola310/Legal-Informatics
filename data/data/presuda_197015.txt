<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">                       K.br.2/16</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">VIŠI SUD U PODGORICI, kao prvostepeni krivični, po sudiji Vesni Moštrokol, kao pojedincu, uz učešće Sanje Radosavović, kao zapisničara, u krivičnom predmetu protiv optuženog M.M. iz N., koga brani J. Č., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 i krivičnog djela nedozvoljeno držanje oružja i eksplozivnih materija iz člana 403 stav 2 Krivičnog zakonika Crne Gore, po optužnici Višeg državnog tužilaštva u Podgorici Kt.br. 129/15 od 13.01.2016. godine, koju je na glavnom pretresu zastupala Maja Jovanović, Državni tužilac VDT-a u Podgorici, nakon održanog usmenog, glavnog i javnog pretresa, započetog 03.03.2016.godine i završenog 05.05.2016. godine, u prisustvu zastupnika optužbe, optuženog i njegovog branioca, donio je 13.05.2016. godine i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<li>
<span class="span1">M.M., JMBG ........., od oca Z. i majke D. rodjene K., rodjen ....... godine u N....., sa prebivalištem u N.... S. S. bb, državljanin Crne Gore, po zanimanju mašinski tehničar, zaposlen kao konobar, neoženjen, bez djece, završio srednju mašinsku školu, srednjeg imovnog stanja, neosudjivan, lišen slobode u periodu od 06.11.2015. godine do 07.11.2015. godine,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">KRIV JE</span>
</li>
<p>&nbsp;</p>
<li>
<span class="span1">Zato što je:</span>
</li>
<p>&nbsp;</p>
<li>
<span class="span1">1.Dana 06.11.2015. godine, u N., u svom stanu u  ulici M., neovlašćeno, radi prodaje, držao opojnu drogu – kokain, supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Službeni list CG 56/12 od 09.11.2012. godine), na način što je u stanu držao opojnu drogu kokain u količni od 9,87 grama u pvc kesi, kao i dvoje digitalne vage za precizno mjerenje, a što su, prilikom pretresa, ovlašćeni  policijski službenici, pronašli i oduzeli, pri čemu je optuženi bio svjestan svog djela i htio je njegovo izvršenje,</span>
</li>
<p>&nbsp;</p>
<li>
<span class="span1">-čime je izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore.</span>
</li>
<p>&nbsp;</p>
<li>
<span class="span1">2. Dana 06.11.2015. godine, u N., u svom stanu u ulici M., suprotno odredbi člana 5 stav 1 u vezi člana 4 Zakona o oružju, neovlašćeno držao automatsku pušku, kalibra 7,62mm sa tri okvira i 41 komad municije za istu, čije je držanje gradjanima zabranjeno, pri čemu je optuženi bio svjestan svog djela i htio je njegovo izvršenje,</span>
</li>
<p>&nbsp;</p>
<li>
<span class="span1">-čime je izvršio krivično djelo nedozvoljeno držanje oružja i eksplozivnih materija iz člana 403 stav 2 Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Pa mu sud primjenom citiranih zakonskih odredbi, te odredbi člana 3,4,5,13,15,32,36,42, 45, 46 i 48 stav 1 Krivičnog zakonika Crne Gore, prethodno utvrdjuje:</span>
</li>
<p>&nbsp;</p>
<li>
<span class="span1">-za krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore kaznu zatvora u trajanju od 8 (osam) mjeseci,</span>
</li>
<p>&nbsp;</p>
<li>
<span class="span1">-za krivično djelo nedozvoljeno držanje oružja i eksplozivnih materija iz člana 403 stav 2 Krivičnog zakonika Crne Gore kaznu zatvora u trajanju od 4 (četiri) mjeseca.</span>
</li>
<p>&nbsp;</p>
<li>
<span class="span1">Pa ga sud primjenom citiranih zakonskih odredbi, te odredbi člana 48 stav 2 tačka 2 i 51 Krivičnog zakonika Crne Gore, te odredbi člana 226, 229 i 374 Zakonika o krivičnom postupku</span>
</li>
<li style="text-align:center;">
<span class="span1">OSUDJUJE</span>
</li>
<p>&nbsp;</p>
<li>
<span class="span1">Na jedinstvenu kaznu zatvora u trajanju od 11 (jedanaest) mjeseci, u koju kaznu će mu se uračunati vrijeme lišenja slobode od 06.11.2015. godine do 07.11.2015. godine.</span>
</li>
<p>&nbsp;</p>
<li>
<span class="span1">Na osnovu člana  75 i člana 300 stav 7 Krivičnog zakonika Crne Gore, optuženom se i z r i č e:</span>
</li>
<li style="text-align:center;">
<span class="span1">MJERA BEZBJEDNOSTI</span>
</li>
<li style="text-align:center;">
<span class="span1">ODUZIMANJE PREDMETA</span>
</li>
<p>&nbsp;</p>
<li>
<span class="span1">Od optuženog se oduzima 9,87 grama opojne droge kokain, koja se ima uništiti nakon pravosnažnosti presude, dvije digitalne vage marke „DIAMOND“ i „DIGITAL SCALE“ i automatska puška marke „Crvena zastava“, model 70AB-2, kal. 7,62mmx39mm, fab.br. E70243, 3 okvira za municiju i 41 metak kalibra 7,62x39mm.</span>
</li>
<p>&nbsp;</p>
<li>
<span class="span1">Obavezuje se optuženi da na ime troškova krivičnog postupka, Budžetu CG, uplati novčani iznos od 110,00 € (stodeset eura), a na ime paušala iznos od 100,00 (sto eura),  sve u roku od 15 dana od pravosnažnosti presude, pod prijetnjom prinudnog izvršenja.</span>
</li>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom VDT-a Podgorica Kt.br.129/15 od13.01.2016. godine, koja je činjenično izmijenjena u završnoj riječi, optuženom M.M.stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore i krivično djelo </span><span class="span1">nedozvoljeno držanje oružja i eksplozivnih materija iz člana 403 stav 2 Krivičnog zakonika Crne Gore </span><span class="span1">(KZ-a CG), pri kojoj optužnici je njen zastupnik ostao do kraja glavnog pretresa, predložući sudu da optuženog oglasi krivim i kazni po zakonu.</span>
</p>
<p>&nbsp;</p>
<p>
<span class="span1">Optuženi M.M. u odbrani je naveo da je pušku i municiju, koja je pronadjena pretresom njegovog stana, kupio prije dvije-tri godine, za iznos od oko 100-200 eura, i da je držao u svom stanu, a ljeti je nosio u kuću koju imaju na planini. Opojnu drogu koja je pronadjena u stanu i lokalu, kupio je isključivo za svoje potrebe jer ponekad konzumira kokain jednom nedeljno, a nekada svaki drugi-treći dan, po pola grama ili gram kokaina, mada nije zavisnik. Kokain koji je pronadjen kupio je prije nedelju ili deset dana za iznos od 500 eura, i trebao je da mu traje oko dva mjeseca. Zadnji put je konzumirao kokain prije 4-5 dana, u odnosu na dan kada je saslušavan kod tužioca, tako da u vrijeme saslušanja nijebio  pod dejstvom istog. Drži jedan kafić u kojem i radi, mjesečno ostvari prihod od oko 200-300 eura, a istvoremeno radi na farmi kod oca, gdje zajedno zarade 400-500 eura. Živi u iznajmljenom stanu koji plaća 100 eura, a njegova porodica otac i maćeha žive na selu, dok brat živi u Podgorici. U stanu koji je iznajmio pronadjene su i dvije vage, a iste mu služe da odredi tačnu količinu kokaina koju uzima, a namjeravao je da kokain koji je kupio prepakuje u male paketiće od po jedan gram, i sakrije ih, da mu ih otac i brat ne nadju kada dodju u posjetu. Od jednog grama može da napravi 4-5 linija, a cijena 1grama kokaina kreće se oko 80 eura. Praškasta smjesa, koja je takodje pronadjena pretresom njegovog stana, je lijek za stomačne probleme, ali ne zna kako se zove, a kupio ga je u apoteci. Nikada se nije bavio prodajom opojne droge, a kokain uzima zato što od njega ne može da postane zavistan. Dodao je da krivično djelo iz člana 300 stav 1 KZCG ne priznaje, jer nikada nije prodavao drogu, a pronadjeni kokain je za ličnu upotrebu, dok krivično djelo iz člana 403 stav 2 KZCG u cjelosti priznaje i prihvata krivicu. Zbog konzumiranja kokaina par puta je išao kod neuropsihijatra dr Kosović Rada, koji radi uprivatnoj ordinaciji Trim u N., prije nekih 10-15 dana u odnosu na dan kada je iznosio odbranu na glavnom pretresu, ali nema izvještaj ljekara specijaliste koji se sigurno može naći u pomenutoj privatnoj klinici. Dr Kosović mu nije prepisao terapiju, samo je sa njim razgovarao o svom problemu konzumiranja kokaina, koji je počeo da konzumira prije godinu–godinu i po dana, i u početku ga je uzimao jednom u 10-15 dana, a u zadnje vrijeme kokain je koristio jedan put nedeljno, a nekad se dešavalo i svaki drugi-treći dan i to po pola grama, do gram kokaina. U ulici Manastirskoj je iznajmio kafić „Life“, u kojoj ulici se nalazi i stan u kojem je živio, a u kafiću je radio sam i zaradjivao 200-300 eura kada se odbiju svi troškovi, a zakup kafića je iznosio 400 eura mjesečno. Otac drži farmu krava na selu, a on mu pomaže tokom godine, najviše ljeti, tako da njih dvojica zarade oko 400-500 eura mjesečno, od koje zarade mu otac daje 200-250 eura mjesečno. Kokain je kupio desetak dana prije predmetnog dogadjaja, i bio je zapakovan „ucijelo“, onako kako je i pronadjen. Ne sjeća se da li ga je u medjuvremenu konzumirao, osim da ga je 4-5 dana prije predmetnog dogadjaja jednom uzeo. Kokain je uzimao putem ušmrkavanja i tada se osjećao opušteno, a smješu koja je pronadjena kupio je u apoteci zbog stomačnih tegoba, i miješao je sa kokainom kada bi ga uzimao. Uz automatsku pušku koju je kupio, kupio je tri okvira i 41 komad municije, a kokain koji </span><span class="span1">je kritičnom prilikom pronadjen držao je ispod jastuka koji se nalazio na fotelji, a supstanca za stomačne probleme je bila na stolu.</span>
</p>
<p>&nbsp;</p>
<p>
<span class="span1">Nakon što je u dokaznom postupku pročitan dopis PZU „Trim medical centar“ iz N. od 07.03.2016. godine, optuženi je objasnio da je on dr Kosovića tražio u pomenutoj medicinskoj ustanovi, ali da su mu rekli da on više ne radi tamo i da je išao kod njega kući, jer je ovaj doktor u penziji i ne drži privatnu ordinaciju, pa nakon što je pozvan da objasni razlike u kazivanju jer je na glavnom pretresu izjavio da je par puta bio kod dr Kosovića, koji radi u privatnoj ordinaciji „Trim“ u N., radi pregleda i pomoći zbog konzumiranja kokaina, da je to bilo prije 10-15 dana, u odnosu na dan kada je iznosio odbranu na glavnom pretresu, da on nema izvještaje o pregledu, ali da se oni nalaze u ovoj privatnoj klinici, naveo je da je on mislio da su u ustanovi „Trim medical centar“, nešto „zaveli“ kada je on dolazio da tamo traži dr Kosovića, pa je mislio da će oni to da dostave pošto dr.Kosović nije kod njih u radnom odnosu. Optuženi je, nakon neposrednog pregleda od strane neuropsihijatra dr Milić Stanka, na glavnom pretresu od 31.03.2016. godine, dodao da je u razgovoru sa vještakom istome rekao nešto što nije kazao na glavnom pretresu, a i ranije kroz svoju odbranu, a to je da je koristio heroin prije tri godine, da se liječio od zavisnosti o heroinu na jednoj privatnoj klinici u Dubrovniku, ali da nema medicinsku dokumentciju, a da ovo ranije nije pominjao, jer je mislio da to nije potrebno, a vještaku je to rekao jer ga je ovaj pitao da li je koristio još neku vrstu opojne droge.</span>
</p>
<p>&nbsp;</p>
<p>
<span class="span1">Branilac optuženog u završnoj riječi je izjavio da je njegov branjenik priznao izvršenje krivičnog djela iz tačke 2 optužnice, a koje priznanje je potvrdjeno i dokazima koji idu u prilog njegovoj krivici za to krivično djelo. Što se tiče krivičnog djela iz tačke 1 optužnice, nema ni jednog dokaza da je njegov branjenik opojnu drogu kokain držao da bi istu stavljao u promet, jer se iz odbrane optuženog i privedenih dokaza, zaključuje da je konzumirao prvo marihuanu, zatim heroin, a na kraju i kokain, pa ga u nedostatku dokaza, u odnosu na ovo krivično djelo, treba osloboditi od optužbe, a da u odnosu na krivično djelo iz tačke 2 optužnice sud cijeni olakšavajuće okolnosti na strani optuženog, i za to djelo mu izrekne uslovnu osudu, a koju završnu riječ je optuženi u cjelosti prihvatio.</span>
</p>
<p>
<span class="span1">U dokaznom postupku sud je proveo sljedeće dokaze: saslušao svjedoka M. Z.; pročitao zapisnik o pretresanju lica Odsjeka za borbu protiv droge – Grupe za suzbijanje droge Nikšić Ku.br.357 od 06.11.2015.godine; pročitao zapisnik o pretresanju stana i drugih prostorija Odsjeka za borbu protiv droge - Grupe za suzbijanje droge Nikšić Ku.br.357 od 06.11.2015. godine na ime M.M.; pročitao potvrdu o privremeno oduzetim predmetima CB Nikšić od 06.11.2015. god. na ime M.M. koja se odnosi na stvari pronadjene pretresom stana optuženog i njegovim ličnim pretresom; pročitao potvrdu o privremeno oduzetim predmetima Odsjeka za borbu protiv droge – Grupe za suzbijanje droge Nikšić Ku.br.357 od 06.11.2015. god. na ime M.M. (automatska puška i startni pištolj); saslušao sudskog vještaka </span><span class="span1">neuropsihijatra prof. dr Stanka Mlića koji je na glavnom pretresuod 31.03.2016. godine dao nalaz i mišljenje;  pročitao</span><span class="span1"> dopis PZU „Trim medical centar“ iz N. od 07.03.2016. godine; pročitao potvrdu o privremeno oduzetim predmetima Odsjeka za borbu protiv droge – Grupa za suzbijanje droge Nikšić Kri.br. 207/15 od 6.11.2015. godine na ime optuženog; pročitao službenu zabilješku CB Nikšić Ku.br. 357 od 6.11.2015. godine, pročitao izvještaj Forenzičkog centra o hemijskom vještačenju broj 3735/15 i saslušao vještaka hemijske struke Popović Stanu na glavnom </span><span class="span1">pretresu; na saglasan predlog stranaka pročitao </span><span class="span1">izvještaj o balističkom vještačenju broj 3736-1/15; pročitao izvod iz kaznene evidencije Ministarstva pravde od 02.02.2016. godine na ime optuženog i izvršio uvid u nalaz Poliklinke „M. m.“ iz D., broj 1493 od 08.04.2013. godine, na ime M.M..</span>
</p>
<p>
<span class="span1">Iz ZAPISNIKA o pretresanju lica Odsjeka za borbu protiv droge – Grupe za suzbijanje droge Nikšić Ku.br.357 od 06.11.2015.godine, utvrdjeno je da je pomenutog datuma, izvršen pretres optuženog M.M. i tom prilikom kod istog pronadjena dva mobilna aparata marke Alcatel, jedan mobilni aparat marke HTC, jedan mobilni aparat marke Samsung i jedan mobilni aparat marke ZTE CE 1588.</span>
</p>
<p>
<span class="span1">Iz ZAPISNIKA o pretresanju stana i drugih prostorija Odsjeka za borbu protiv droge - Grupe za suzbijanje droge Nikšić Ku.br.357 od 06.11.2015. godine na ime M.M., utvrdjeno je da su ovlašćeni policijski službenici, pomenutog datuma, izvršili pretres stana koji koristi optuženi, a koji se nalazi u ulici M.  bb u N., i tom prilikom pronadjeni su sledeći predmeti: jedna digitalna vaga za precizno mjerenje marke „Dimanond“, na stolu u dnevnoj sobi; jedna pvc kesa sa sadržajem praškaste materije bijele boje pronadjena ispod jastuka od fotelje u dnevnoj sobi; jedan tanjir i kašika sa tragovima praškaste materije bijele boje, pronadjeni na stolu u dnevoj sobi; jedno pakovanje kesa pronadjena na stolu u dnevoj sobi; jedna pvc kesa sa sadržajem praškaste materije bijele boje pronadjena na stolu u dnevnoj sobi; jedna digitalna vaga za precizno mjerenje sive boje pronadjena u kuhinji; automatska puška kal. 7,62, fab.br. E-70243, sa tri okvira u kojima se nalazilo 41 komad municije kal. 7,62mm, pronadjeni u kartonskoj kutiji u hodniku i dvije korišćene kese pronadjene na stolu u dnevnoj sobi.</span>
</p>
<p>
<span class="span1">Iz POTVRDE o privremeno oduzetim predmetima CB Nikšić od 06.11.2015. god., na ime M.M., utvrdjeno je da su od optuženog oduzeti dva mobilna telefona marke Samsung, pištolj crne boje sa oznakom „Carl Valter“, jedna kesica sa sadržajem praškaste materije bijele boje, jedna pvc kesica sa sadržajem sjajnog metala i tri pvc kesice sa tragovima praškaste materije bijele boje.</span>
</p>
<p>
<span class="span1">Iz POTVRDE o privremeno oduzetim predmetima Odsjeka za borbu protiv droge – Grupe za suzbijanje droge Nikšić Ku.br.357 od 06.11.2015.god. na ime M.M., utvrdjeno je da su, pomenutog datuma, od optuženog oduzeti sledeći predmeti: jedna digitalna vaga za precizno mjerenje marke „Dimanond“, koja se nalazila na stolu u dnevnoj sobi; jedna pvc kesa sa sadržajem praškaste materije bijele boje pronadjena ispod jastuka od fotelje u dnevnoj sobi; jedan tanjir i kašika sa tragovima praškaste materije bijele boje, pronadjeni na stolu u dnevoj sobi; jedno pakovanje kesa pronadjene na stolu u dnevoj sobi; jedna pvc kesa sa sadržajem praškaste materije bijele boje pronadjena na stolu u dnevnoj sobi; jedna digitalna vaga za precizno mjerenje sive boje pronadjena u kuhinji; dva mobilna telefona marke Alcatel, jedan mobilni telefon marke HTC i jedan mobilni telefon marke Samsung.</span>
</p>
<p>
<span class="span1">Iz POTVRDE o privremeno oduzetim predmetima CB Nikšić od 06.11.2015. god. utvrdjeno je da je od optuženog, pomenutog datuma, oduzeta automatska puška fab.br. E-70243, kal. 7,62mm, sa tri okvira i 41 metak kalibra 7,62 i startni pištolj marke „Carl Valther“ fab.br. B7454531, sa okvirom bez municije.</span>
</p>
<p>
<span class="span1">U SLUŽBENOJ ZABILJEŠCI CB Nikšić Ku.br. 357 od 6.11.2015. godine, konstatovano da je shodno naredbi sudije za istragu Višeg suda u Podgorici Kri.br. </span><span class="span1">207/15 od 06.11.2015. godine, izvršen pretres stana i lokala „Life“ koji se nalaze u ulici M. u N., a koji su uzeti pod zakup od strane M.M., kojom prilikom je u iznajmljenom stanu pronadjena jedna pvc kesica sa praškastom materijom bijele boje, dvije digitalne vage za precizno mjerenje, od kojih je jedna  marke „Diamnond“, a druga vaga je sive boje, jedna pvc kesa sa sadržajem praškaste materije bijele boje, jedan tanjir i kašika sa tragovima praškate materije bijele boje, automatska puška kalibra 7,62mm, fab.br. E-70243 i tri okvira za municiju u kojima se nalazio 41 komad municije kal. 7,62mm, i dva isječka od pvc kese, dok je pretresom lokala „Life“ pronadjena jedna pvc kesa sa sadržajem praškate materije bijele boje, tri pvc kese sa tragovima praškaste materije bijele boje, dva mobilna telefona marke Samsung, jedan startni pištolj i jedna pvc kesa u kojoj su se nalazili metalni predmeti žute boje.</span>
</p>
<p>
<span class="span1">Iz IZVJEŠTAJA Forenzičkog centra o hemijskom vještačenju broj 3735/15 utvrdjeno je da su Forenzičkom centru na analizu dostavljeni: dva isječka od plastične kese, u kojima je konstatovano prisustvo kokaina; jedan ručno pravljeni zamotuljak sa sadržajem praškaste supstance bijele boje neto mase 2,05 grama u kojem je konstatovano prisustvo laktoze i 1 isječak od plastične kese u kojem je konstatovano prisustvo kokaina, a koji predmeti su izuzeti prilikom pretresa lokala „Life“. Na hemijsku analizu dostavljene su dvije digitalne vaga marke „Diamond“, na kojoj je konstatovano prisustvo kokaina i kofeina, i vaga „Digital Scale“, na kojoj je konstatovano prisustvo kofeina; jedno pvc pakovanje sa sadržajem praškaste supstance bijele boje neto mase 419,75 grama u kojem je konstatovano prisustvo laktoze; jedan ručno pravljeni veći zamotuljak od plastične kese, u kojem su se nalazili jedan veći i dva manja zamotuljka od plastične kese (kako je to, nakon otvaranja zamotuljka u Forenzičkom centru prikazano u fotodokumentaciji koja čini sastavni dio izvještaja, slike 7,8,9) sa sadržajem praškaste materije bijele boje neto mase 9,12 grama i dva manja ručno pravljena zamotuljka od plastične kese, sa sadržajem praškaste supstance bijele boje neto mase 0,36 grama i 0,39 grama u kojima je konstatovano prisustvo kokaina, a koji predmeti su pronadjeni prilikom pretresa stana koji je koristio optuženi. Vještak hemijske struke Popović Stana je objasnila da je na osnovu dosadašnjeg iskustva i laboratorijske prakse, laktoza jedan od pratećih komponenti u uzorcima kokaina, u većini slučajeva, a da kofein nije prateća komponenta u uzorcima kokaina, već u uzorcima heroina, a da su rezultati hemijske analize dokaznog materijala – jedna digitalna vaga marke „Diamond“, pokazali da je na istoj konstatovano i prisustvo kokaina i kofeina.</span>
</p>
<p>
<span class="span1">Sud je u cjelosti prihvatio nalaz i mišljenje vještaka hemijske struke, kao objektivan i stručan, zasnovan na hemijskoj analizi dokaznog materijala koji je pronadjen prilikom pretresa stana optuženog i lokala „Life“, na koji nalaz stranke nisu imale primjedbi.</span>
</p>
<p>
<span class="span1">Iz </span><span class="span1">IZVJEŠTAJA o balističkom vještačenju broj 3736-1/15, utvrdjeno je da je na ispitivanje dostavljena automatska puška marke „Crvena zastava“, mod. 70 AB-2, kal.7,62x39mm, fab.br. E-70243, tri odgovarajuća okvira za municiju u kojima je bio 41 metak kalibra 7,62x39mm. U cilju ispitivanja ispravnosti, iz pomenute automatske puške je ispaljena odredjena količina municije odgovarajućeg kalibra, nakon čega je utvrdjeno da predmetna automatska puška ispravna, da je iz iste pucano, nakon čega cijev nije čišćena ni podmazivana, a da je predmetna municija (41 komad) kal. 7,62x39mm.</span>
</p>
<p>
<span class="span1">Sud je u cjelosti prihvatio nalaz i mišljenje vještaka balističke struke, kao objektivan i stručan, zasnovan na metodama koji se koriste u balistici, a u cilju ispitivanja </span><span class="span1">ispravnost predmetnog oružja, te dokaznog materijala koji je oduzet pretresom stana koji koristi optuženi, na koji nalaz stranke nisu imale primjedbi.</span>
</p>
<p>
<span class="span1">IZ DOPISA PZU „Trim medical centar“ iz N. od 07.03.2016.godine, utvrdjeno je da se optuženi nije liječio u pomenutom medicinskom centru, te da dr. neuropsihijatar Rade Kosović nije u radnom odnosu kod PZU „Trim medical centar“ od juna 2015. godine.</span>
</p>
<p>
<span class="span1">Iz NALAZA I MIŠLJENJA vještaka </span><span class="span1">neuropsihijatra prof. dr Stanka Mlića, koji je vještak dao nakon uvida u spise predmeta i neposrednog psihijatrijskog pregleda optuženog, utvrdjeno je da optuženi ne boluje od trajnog duševnog oboljenja, osoba je prosječnih intelektualnih sposobnosti i ne ispoljava simptome težeg duševnog poremećaja, a navodi da je u prošlosti upotrebljavao heroin, od prije godinu dana povremeno kokain, pa se na temelju navedenog ne može tvrditi da se radi o osobi kod koje postoji toksikomanska zavisnost o psihoaktivnim supstancama, u konkretnom slučaju kokaina, a na nivou adikcije, ali se ne može isključiti povremeno konzumiranje kokaina na nivou habituacije.</span>
</p>
<p>
<span class="span1">Sud je u cjelosti prihvatio nalaz i mišljenje vještaka neuropsihijatra kao objektivan i stručan, dat na osnovu podataka iz spisa predmeta i na osnovu neposrednog pregleda optuženog, na koji nalaz stranke nisu imale primjedbi. </span>
</p>
<p>
<span class="span1">Iz NALAZA Poliklinke „Marin med“ iz Dubrovnika, broj 1493 od 08.04.2013. godine, na ime M.M., proizilazi da je M.M. rodjen 01.01.1993. godine, dana 08.04.2013. godine bio na pomenutoj Poliklinici, a u nalazu je konstatovano da pacijent nije za sada psihijatrijski liječen, da je osiguranik iz Crne Gore, da unazad dvije godine uzima heroin ( na nos), da je psihomotorno miran, bez izraženijih znakova apstinencijalne krize, nakon čega mu je propisan terapija Suboxona od 2mg, i izdat recept za dvije kutije, uz napomenu da se javi na kontrolu za 3-4 tjedna, te da su uradjeni „Screen test rezults“ na amfetamin, kokain, opijate, phencyclidin, cannabinoid i alkohol, te da su rezlutati svih testova negativni.</span>
</p>
<p>
<span class="span1">Svjedok M.Z. je izjavio da je u penziju otišao 2015. godine i da živi na selu, gdje ima farmu od 5 krava. Pomente godine držao je 8 krava, ali je tri morao da proda jer mu se žena razboljela pa nije imao ko da radi, a njegov sin M. dolazi da pomogne samo u vrijeme kosidbe i kada trebaju da se obave neki teži radovi, jer unazad 2-3 godine živi u N., gdje drži jednu kafanu. Od farme može da zaradi jednu skromnu platu od oko 400 eura mjesečno, mada ima i dosta troškova. Kako je M. otvorio kafanu, počeo je da mu traži novac za izlazak, za garderobu, da bi kasnije od jednog čovjeka saznao da je on taj novac koristio za neke druge stvari, odnosno za drogu. Čovjek koji mu je to rekao je njihov kući prijatelj dr Rade Kosović, kome se M. povjerio, ali je njemu bilo teško da na tu temu razgovara sa sinom. M. se nigdje nije liječio, jer je njemu dr Kosović rekao, a tada je radio u jednoj klinici u N., da ne bi bilo lijepo da M. dolazi tamo da ga ne bi evidentirali kao „drogaša“, a mislio je da će dr Kosović i kroz te razgovore moći da mu pomogne. To što je M. zaradjivao od kafane je više rashod nego prihod, jer ništa od toga nije donosio kući, a i sam mu je davao novac, i to oko 300 eura mjesečno. Njegova sadašnja supruga je domaćica, nigdje ne radi, a on prima penziju  u izosu od 300 eura i sa suprugom živi na selu gdje drže farmu. I tokom prošle godine (2015 god.) M. je davao novac kad god mu je tražio, a i sad mu daje novac kad ima jer je M. nastavio da živi u N.,</span>
</p>
<p>
<span class="span1">Iz IZVODA iz kaznene evidencije Ministarstva pravde od 02.02.2016. godine na ime optuženog, proizilazi da nije osudjivan.</span>
</p>
<p>
<span class="span1">Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi izvršio krivična djela koje mu se stavljaju na teret, na način, u vrijeme i na mjestu kako je to precizirano izrekom presude.</span>
</p>
<p>
<span class="span1">U postupku je nesumnjivo utvrdjeno da je dana 06.11.2015. godine u N., u stanu koji je iznajmio optuženi M.M., a koji se nalazi u ulici M. bb, pronadjena opojna droga kokain, ukupne neto mase 9,87 grama, kao i dvije digiralne vage za precizno mjerenje, koji predmeti su oduzeti od strane ovlašćenih policijskih službenika, kako to proizilazi iz zapisnika o pretresanju stana i drugih prostorija Odsjeka za borbu protiv droge –Grupe za suzbijanje droge Nikšić Ku.br. 357 od 6.11.2015. godine u kojem je konstatovano da je pretresom stana koji je koristio optuženi, a koji se nalazi u ulici ..... u N., pronadjena jedna digitalna vaga za precizno mjerenje marke „Diamond“, jedna digitalna vaga za precizno mjerenje sive boje i jedna pvc kesa sa parškastom materijom bijele boje, koji predmeti su oduzeti od optuženog, kako to proizlazi iz potvrde o privremeno oduzetim predmetima Ku.br. 357 od 06.11.2015. godine, a koje činjenice su na identičan način konstatovane i u službenoj zabilješci UP CB Nikšić Ku.br. 357 od 06.11.2015. godine iz koje proizilazi da je pretresom stana koji se nalazi u ulici Manastirskoj u N., a koji je od strane optuženog uzet u zakup, pronadjeno više pvc kesa sa praškastom materijom bijele boje, i dvije digitalne vage za precizno mjerenje, od kojih je jedna marke „Diamond“, a druga vaga je bila sive boje.</span>
</p>
<p>
<span class="span1">Da se u pomenutim pvc pakovanjima, koji su pronadjeni pretresom iznajmljenog stana optuženog, nalazila opojna droga kokain ukupne neto mase 9,87 grama, utvrdjeno je iz izvještaja o hemijskom vještačenju broj 3735/15 iz kojeg proizilazi da je u većem ručno pravljenom zamotuljku bio zamotuljak od pvc kese težine 9,12 grama i dva manja ručno pravljena zamotuljka od pvc kese neto mase 0,36 i 0,39 grama, a nakon hemijske analize dokaznog materijala – jedne digitalne vage marke „Diamond“, na istoj je dokazano prisustvo kokaina i kofeina, dok je na drugoj digitalnoj vagi konstatovano prisustvo kofeina.</span>
</p>
<p>
<span class="span1">Optuženi M. je negirao da je pronadjena opojna droga kokain bila namijenjena daljoj prodaji, već da je istu kupio prije desetak dana u odnosu na predmetni dogadjaj, za iznos od 500,00 eura, jer ponekad konzumira kokain i to jednom nedjeljno, a nekad i svaki drugi-treći dan, u količini od pola grama do gram kokaina dnevno, mada nije zavisnik, objašnjavajući da jedan gram kokaina košta 80,00 eura, te da je od kafića koji je u tom periodu držao u N., zaradjivao oko 200-300 eura mjesečno, a istovremeno je radio i na farmi kod oca koji mu je davao 200-250 eura mjesečno, dok je zakupnina za stan iznosila 100 eura, a za kafić je plaćao 400 eura mjesečno, pa bi iz naprijed citiranih navoda optuženog proizilazilo je mjesečno prihodovao oko 400-550 eura, da je po osnovu zakupa stana i kafića plaćao 500 eura mjesečno, a da mu je za konzumiranje kokaina na mjesečnom nivou, ukoliko ga je konzumirao jednom nedeljno, trebao novčani iznos od 320 eura, ukoliko bi ga konzumirao svaki drug dan 1200 eura, a svaki treći dan iznos od 800 eura, što u svakom slučaju premašuje novčani iznos kojim je raspolago optuženi i koji mu je bio potreban da pokrije troškove zakupa, troškove života i na kraju,  novčani iznos koji mu je bio potreban za nabavku kokaina. Osim navedenog, iz iskaza svjedoka M. Z., oca optuženog, proizilazi da je 2015. godine prodao jedan dio stoke koji je držao, jer nije imao ko da </span><span class="span1">radi, a da mu je sin M. pomagao samo u vrijeme kosidbe i kada se obavljaju neki teži radovi, jer je otvorio jednu kafanu u N., od koje je imao više rashoda nego prihoda, te da mu je on davao novac za izlazak, garderobu i sl., u kojem dijelu su navodi ovog svjedoka u suprotnosti sa odbranom optuženog da je istovremeno radio na farmi kod oca sa kojim je dijelio zaradu.</span>
</p>
<p>
<span class="span1">Nadalje, optuženi je naveo da je zbog konzumiranja kokaina par puta išao kod dr Kosović Rada, koji radi u privatnoj ordinaciji „Trim“ u N., i to 10-15 dana prije u odnosu na dan kada je iznosio odbranu na glavnom pretresu (03.03.2016.g.), ali da nema izvještaj ljekara specijaliste koji se sigurno može naći u pomenutoj klinici, te da mu ljekar nije prepisao terapiju, već samo sa njim obavio razgovor, a što je cjelosti opovrgnuto sadržinom dopisa PZU „Trim medical centar“ iz N. od 07.03.2016. godine, iz kojeg proizilazi da se optuženi nije liječio u pomenutom medicinskom centru, a da neuropsihijatar dr Rade Kosović nije u radnom odnosu kod ovog centra od juna 2015. godine. Optuženi je, nakon čitanja dopisa pomenute medicinske ustanove, nevješto pokušao da objasni da je u stvari mislio da su u ustanovi „Trim medical centar“ nešto „zaveli“ kada je on dolazio da tamo traži dr Kosovića, pa je mislio da je će oni to i da dostave, pošto dr Kosović nije kod njih u radnom odnosu, što sud nije prihvatio, imajući u vidu da je optuženi, tek nakon čitanja pomenutog dopisa, saznao da dr Kosović ne radi u „Trim medical centru“, a na glavnom pretresu je tvrdio da je upravo kod ovog doktora bio na pregledu u privatnoj ordinaciji „Trim“ u N. i da tamo postoji izvještaj ljekara specijaliste o njegovom pregledu, u kojem dijelu sud nije prihvatio ni iskaz svjedoka M. Z., oca optuženog, koji je pokušao da pomogne optuženom, navodeći da se njegov sin povjerio dr Kosović Radu, koji je njihov kućni prijatelj, da koristi opojnu drogu, i to u vrijeme kada je dr Kosović radio u jednoj klinici u N., a sa razloga što je iz dopisa PZU „Trim medical centar“ utvrdjeno da dr Kosović nije u radnom odnosu u pomenutom medicinskom centru od juna 2015.godine, a iz odbrane optuženog proizilazi da je on kod dr Kosovića bio 10-15 dana prije iznošenja odbrane na glavnom pretresu (03.03.2016.g.), odnosno da ga je tada tražio kako bi razgovarao sa njim. </span>
</p>
<p>
<span class="span1">Imajući u vidu naprijed navedeno, kod nesumnjivo utvrdjenih činjenica da je u stanu koji je iznajmio optuženi, sakriven ispod jaskuka od fotelje u dnevnoj sobi, pronadjena jedna pvc kesa u kojoj se nalazio jedan veći (9,12 grama) i dva manja (0,36 grama i 0,39 grama) pvc zamotuljka, kako je to utvrdjeno iz zapisnika o pretresanju stana i drugih prostorija, službene zabilješke UP CB Nikšić i potvrde o privremeno oduzetim predmetima, a što nije sporio ni optuženi, koji zamotuljak je dostavljen na vještačenje Forenzičkom centru Danilovgrad, u kojem su nakon njegovog otvaranja pronadjeni naprijed navedeni zamotuljci (jedan veći i dva manja pvc zamotuljka) u kojima se nalazila opojna droga kokain, da je na stolu u dnevnoj sobi stana koji je koristio optuženi, u kojem je pronadjena i predmetna opojna droga, pronadjena i digitalna vaga za precizno mjerenje marke „Diamond“ na kojoj je konstatovano prisustvo kokaina i kofeina, jedan tanjir i kašika sa tragovima praškaste materije bijele boje i jedno pakovanje pvc kesa, kao i jedna pvc kesa sa sadržajem praškaste materije bijele boje neto mase 419,75 grama, u kojoj je konstatovano prisustvo laktoze, kako to proizilazi iz izvještaja o hemijskom vještačenju, koja supstanca (laktoza) je jedna od pratećih komponenti u uzorcima kokaina u većini slučajeva, kako je to objasnio vještak hemijske struke Popović Stana, to  nesumnjivo proizilazi da je predmetnu opojnu drogu kokain, optuženi držao radi prodaje, te da je u tu svrhu vršio njeno prepakivanje u manje paketiće (0,36 i 0,39 grama) skoro identične težine, pri čemu je kokain namjeravao da miješa sa laktozom, koristeći za </span><span class="span1">to kašiku i tanjir koji su pronadjeni na stolu i na kojima su se nalazili tragovi praškaste materije bijele boje, kao i digitalnu vagu za precizno mjerenje marke „Diamond“, na kojoj su pronadjeni tragovi kokaina, a koja mu je služila za razmjeravanje pomenute opojne droge.</span>
</p>
<p>
<span class="span1">Bez uticaja su navodi vještaka hemijske struke da nije uobičajeno da je kofein prateća komponenta uzorcima kokaina, imajući u vidu da je na digitalnoj vagi marke „Diamond“ konstatovano, pored kokaina, i prisustvo kofeina, a da je na drugoj digitalnoj vagi konstatovano prisustvo kofeina, pa je očigledno da je optuženi pored toga što je kokain miješao sa laktozom, kao smješu za miješanje koristio je kofein, jer na to upućuju tragovi na pomentim digitalnim vagama, što svakako ne dovodi u pitanje nesumnjivo utvrdjene činjenice koje upućuju na zaključak da se u konkretnom slučaju radi o opojnoj drogi kokain, koju je optuženi držao radi prodaje, bez obzira sa kojom smješom je trebao da ga „miješa“.</span>
</p>
<p>
<span class="span1">Dakle, optuženi je dana 06.11.2015. godine u N., u iznajmljenom stanu u ulici ......., radi prodaje držao opojnu drogu kokain, u ukupnoj količini od 9,87 grama, kao i dvije digitalne vage za precizno mjerenje, a što su prilikom pretresa pronašli i oduzeli ovlašćeni policijski službenici.</span>
</p>
<p>
<span class="span1">Postupajući na naprijed opisani način, optuženi je bio svjestan da se radi o kokainu, što i ne spori, supstanci koja je proglašena za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl.list CG 56/12 od 09.11.2012. godine), a koju opojnu drogu je držao radi dalje prodaje, što proizilazi kako iz predmeta koji su pronađeni pretresom, tako i iz količine, načina i težine pakovanja, od kojih su dva bila skoro iste težine, pri čemu je znao i bio svjestan da nema ovlašćenje za radnje koje je preduzimao, postupajući na taj način suprotno Zakonu o sprečavanju zloupotrebe droga, kojim je regulisano kad su proizvodnja, prerada i promet ove supstance dozvoljeni i ko ih može vršiti, ali je to i htio, postupajući u kokretnom slučaju sa direktnim umišljajem, čime su se u njegovim radnjama stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 KZCG, za koje djelo ga je sud oglasio krivim.</span>
</p>
<p>
<span class="span1">Optuženi je priznao izvršenje krivičnog djela nedozvoljeno držanje oružja i eksplozivih materija iz člana 403 stav 2 KZCG, navodeći da je predmetnu pušku i municiju kupio prije 2-3 godine, za iznos od 100-200 eura i držao je u svom stanu, dok je ljeti nosio u kuću koju ima na planini, a kada je kupovao automatsku pušku, sa njom je kupio i tri okvira i 41 komad municije, a koje priznanje optuženog je u cjelosti potvrdjeno provedenim dokazima i to sadržinom zapisnika o pretresanju stana i drugih prostorija UP CB Nikšić Ku.br.357 od 06.11.2016.g., u kojem je konstatovano da su u kartonskoj kutiji, u hodniku, pronadjeni sledeći predmeti: automatska puška kal. 7,62mm,fab.br. E-70243 sa tri okvira u kojima se nalazio 41 komad municije kal. 7,62mm, koji predmeti su oduzeti od optuženog, kako je to utvrdjeno iz potvrde o privremeno oduzetim predmetima, dok je iz izvještaja o balističkom vještačenju broj 3736-1/15, utvrdjeno da je pronađena automatska puška marke „Crvena zastava“, model 70 AB-2, kal. 7,62x39mm, fab.br. E-70243, i da je ista ispravna, iz koije puške je pucano, nakon čega cijev nije čišćena ni podmazivana, te da je 41 metak, koji su dostavljeni sa tri odgovarajuća okvira za municiju, kal. 7,62x39mm.</span>
</p>
<p>
<span class="span1">Odredbom člana 5 stav 1 Zakona o oružju propisano je da je zabranjena nabavka, držanje i nošenje oružja i municije kategorije A, dok je odredbom člana 4 Zakona o oružju, oružje razvrstano u kategorije A, B, C i D, pa shodno pomenutoj odredbi predmetna automatska puška i municija spadaju o oružje kategorije A, pa  je optuženi, postupajući na naprijed opisan način, bio svjestan da neovlašćeno drži automatsku pušku kal.7,62</span><span class="span1"> x39mm</span><span class="span1"> sa tri okvira i 41 komad municije za istu, čije držanje je gradjanima zabranjeno, što je u konkretnom slučaju i htio, postupajući sa direktnim umišljajem, pa su se u njegovim radnjama stekli svi bitni elementi bića krivičnog djela nedozvoljeno držanje oružja i eksplozivnih materija iz člana 403 stav 2 KZCG, za koje djelo ga je sud oglasio krivim.</span>
</p>
<p>&nbsp;</p>
<p>
<span class="span1">Sud je u izreci presude dodao i odredbu člana 4 Zakona o oružju, kojom se oružje razvrstava u kategorije A, B, C i D, i shodno kojoj odredbi predmetna automatska puška i municija pripada oružju kategorije A, sve u cilju jasnije izreke presude kada je u pitanju ovo krivično djelo, što po mišljenju suda, ne predstavlja povredu objektivnog identiteta optužnice, niti je na ovaj načain optuženi doveden u nepovoljniji položaj, jer su radnja izvršenja koja mu se stavlja na teret, kao i pravna kvalifikacija, ostale iste.</span>
</p>
<p>&nbsp;</p>
<p>
<span class="span1">Odlučujući o visini kazne koju će izreći optuženom, sud je cijenio sve okolnosti koje utiču da kazna bude veća ili manja, pa kako otežavajućih okolnosti nije bilo, kao olakšavajuće je cijenio raniji život optuženog koji se ogleda u tome da je neosudjivan, kako je to utvrdjeno iz izvoda iz kaznene evidencije Ministarstva pravde CG; njegove lične prilike koje se ogledaju u tome da se radi o mladjem licu koje je u vrijeme izvršenja krivičnog djela imalo 23 godine i koje je zaposleno; da je u potpunosti priznao izvršenje krivičnog djela iz člana 403 stav 2 KZCG, a u odnosu na krivično djelo iz člana 300 stav 1 KZCG i količini kriminalne djelatnosti i vrstu opojne droge, a koje činjenice je cijenio u sklopu ličnosti optuženog, utvrdjujući da se radi o naročito olakšavajućim okolnostima, te da se po ocjeni suda, i sa ublaženom kaznom može postići svrha kažnjavanja, pa je optuženom, za krivično djelo neovlašćena proizvodnja, držanje i stavljanje u promet opojnih droga iz člana 300 stav 1 KZCG, prethodno utvrdio kaznu zatvora u trajanju od 8 mjeseci, a za krivično djelo nedozvoljeno držanje oružja i eksplozivnih materija iz člana 403 stav 2 KZCG kaznu zatvora u trajanju od 4 mjeseca, ispod granice propisane zakonom za ova krivična djela, pa ga je shodno odredbi člana 48 tav 2 tačka 2 KZCG osudio na jedinstvenu kaznu zatvora u trajanju od 11 mjeseci, jer smatra da izrečena kazna u svemu srazmjerna težini krivičnih djela, i stepenu krivice optuženog i da predstavlja onu mjeru koja je neophodno potrebna za postizanje svrhe kažnjavanja iz člana  32 KZCG, a u odnosu na opštu svrhu izricanja krivičnih sanckija iz člana 4 stav 2 KZCG, odnosno da će ista uticati na optuženog, ali i na druge, da ubuduće ne čine krivična djela.</span>
</p>
<p>&nbsp;</p>
<p>
<span class="span1">Shodno odredbi člana 51 KZCG, u izrečenu kaznu zatvora optuženom će se uračunati i vrijeme lišenja slobode od 06.11.2015. godine do 07.11.2015. godine.</span>
</p>
<p>
<span class="span1">Optuženom je izrečena mjera bezbjednosti oduzimanje predmeta, kojom je od optuženog oduzeto ukupno 9,87 grama opojne droge kokain, koja se ima uništiti nakon pravosnažnosti presude, jer se radi o predmetima za koje zakon predvidja obavezno oduzimanje, shodno odredbi člana 300 stav 7 KZCG. Pored navedene opojne droge, od optuženog su oduzete i dvije digitalne vage marke „D</span><span class="span1">IAMOND“ i „DIGITAL SCALE“, i automatska puška marke „Crvena zastava“, model 70AB-2, kal. </span><span class="span1">7,62mmx39mm, fab.br. E70243, 3 okvira za municiju i 41 metak kalibra 7,62x39mm, jer se radi o predmetima koji su bili namijenjeni ( za izvršenje krivičnog djela iz člana 300 stav 1 KZCG), odnosno koji su bili upotrijebljeni za izvršenje krivičnog djela ( iz člana 403 stav 2 KZCG).</span>
</p>
<li>
<span class="span1">Odluka o troškovima donijeta je shodno odredbama člana 226 i 229 Zakonika o krivičnom postupku (ZKP), a koji se odnose na nagradu vještaku neuropsihijatru dr Milić Stanku u iznosu od 66,00 eura i vještaku hemijske struke Popović Stani u iznosu od 44,00 eura, što ukupno iznosi 110,00 eura, dok je paušal u iznosu  od 100,00 eura odredjen imajući u vidu složenost i dužinu trajanja postupka, kao i imovinske prilike optuženog, što je dužan uplatiti u roku od 15 dana od pravosnažnosti presude, Budžetu CG, pod prijetnjom prinudnog izvršenja.</span>
</li>
<p>&nbsp;</p>
<p>
<span class="span1">Sud je cijenio i ostale provedene dokaze, ali je našao da su bez uticaja na drugačiju odluku suda.</span>
</p>
<p>&nbsp;</p>
<p>
<span class="span1">Na osnovu izloženog, a shodno odredbi čl. 374 ZKP-a, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span1">VIŠI SUD U PODGORICI</span>
</li>
<li style="text-align:center;">
<span class="span1">Dana 13.05.2016. godine</span>
</li>
<p>&nbsp;</p>
<li>
<span class="span1">SUDIJA</span>
</li>
<li style="text-align:center;">
<span class="span1">Vesna Moštrokol s.r.</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA</span>
</li>
<li>
<span class="span1">Protiv ove presude je  dozvoljena</span>
</li>
<li>
<span class="span1">žalba, u roku od 15 dana od dana</span>
</li>
<li>
<span class="span1">prijema pisanog otpravka, Apelaci-</span>
</li>
<li>
<span class="span1">onom sudu CG, preko ovog suda.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">Za tačnost otpravka ovjerava </span>
</li>
<li style="text-align:center;">
<span class="span1">Sanja Radosavović</span>
</li>
<li style="text-align:center;">
<span class="span1">____________________</span>
</li>
<p>&nbsp;</p>
<p>&nbsp;</p>
</div>
</div>


</body>
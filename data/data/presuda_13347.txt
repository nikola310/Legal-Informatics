<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="vesna.cavic" name="author">
</head>
<body class="b1 b2">
<p class="p1"></p>
<p class="p2">
<span>K.br.29/12</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p1"></p>
<p class="p1"></p>
<p class="p1">
<span>OSNOVNI SUD U DANILOVGRADU kao krivični, po sudiji pojedincu Vladimiru Novoviću, uz učešće Slobodanke Bojanić, kao zapisničara, u krivičnom predmetu okrivljenog R. S. iz P., zbog krivičnog djela teška krađa u pokušaju iz čl.240 st.1 tač.1 KZ u vezi čl.20 KZ, odlučujući po optužnici Osnovnog državnog tužilaštva iz Podgorice Kt.br.2/12 od 23.01.2012.godine, koju je na glavnom pretresu zastupala Romina Vlahović, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe i okrivljenog, dana 04.10.2012.godine, donio je dana 04.10.2012.godine i istog dana  javno objavio</span>
</p>
<p class="p1"></p>
<p class="p4"></p>
<p class="p3">
<span>PRESUDU</span>
</p>
<p class="p3"></p>
<p class="p3"></p>
<p class="p1"></p>
<p class="p1">
<span>Okrivljeni R. S., JMB ... od oca B.  i majke V., rodjene J., rodjen ....godine u P., sa mjestom prebivališta u P. - D. C. bb, državljanin Crne Gore, neoženjen, bez djece, pismen, završio osnovnu školu, fizički radnik,  lošeg imovnog stanja, nalazi se u Istražnom zatvoru, osudjivan presudom Osnovnog suda u Danilovgradu K.br.112/05 od 30.01.2007.godine, zbog krivičnog djela iz čl.153 st. 1  KZ, na šest mjeseci zatvora uslovno na jednu godinu, presudom Osnovnog suda u Danilovgradu K.br.32/06 od 22.09.2008.godine zbog krivičnog djela iz čl. 240 st.1 tač.1 KZ na jednu godinu zatvora uslovno na dvije godine i presudom Osnovnog suda u Danilovgradu K.br.201/09 od 12.08.2010.godine, zbog krivičnog djela iz čl. 240 st.1 tač.1 u vezi čl. 23 st.2 KZ na kaznu zatvora u trajanju od jedne godine</span>
</p>
<p class="p1"></p>
<p class="p1"></p>
<p class="p1"></p>
<p class="p3">
<span>Kriv je</span>
</p>
<p class="p1"></p>
<p class="p1">
<span>Što je: </span>
</p>
<p class="p1"></p>
<p class="p1">
<span>Dana 31.decembra 2011.godine, oko 21,00 sati, u Danilovgradu, u naselju Spuž, obijanjem pokušao da tudju pokretnu stvar oduzme drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150 eura, na način što je prišao bočnim vratima kladionice  "Bookmakers", vlasništvo oštećenog DOO "Sporting Group" Budva i pesnicom koju je zaštitio jaknom polomio staklo na vratima, nakon čega je ušao u unutrašnjost objekta u namjeri  da prisvoji sve vrijednije stvari koje bi pronašao, zbog čega je prišao pultu za isplatu dobitaka, ali se zbog aktiviranja alarma udaljio sa lica mjesta. </span>
</p>
<p class="p1"></p>
<p class="p1">
<span>- čime je počinio krivično djelo teška kradja u pokušaju iz čl. 240 st.1 tač.1 KZ u vezi čl.20 KZ. </span>
</p>
<p class="p1"></p>
<p class="p1">
<span>Pa ga sud primjenom citiranih zakonskih propisa, te čl.4, 5, 15, 32, 36, 42, 45, 46 i 51 KZ i čl.226, 229 i 374 ZKP-a</span>
</p>
<p class="p4"></p>
<p class="p3">
<span>O S U Đ U J E</span>
</p>
<p class="p3"></p>
<p class="p4"></p>
<p class="p1">
<span>Na kaznu zatvora u trajanju od 5 (pet) mjeseci, u koju kaznu mu se uračunava vrijeme za koje je bio lišen slobode od 02.01.2012. godine od 16,50 časova do  02.01.2012. godine do 20,30 časova.</span>
</p>
<p class="p1"></p>
<p class="p1">
<span>Dužan je okrivljeni da na ime troškova krivičnog postupka - sudskog paušala  uplati ovom sudu iznos od 30,00 eura, a u roku od 15 dana po pravosnažnosti presude. </span>
</p>
<p class="p1"></p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p1">
<span>Optužnicom Osnovnog državnog tužilaštva iz Podgorice Kt.br.2/12 od 23.01.2012.godine, stavljeno je na teret okrivljenom Ristović Saši da je izvršio  krivično djelo teška krađa u pokušaju iz čl.240 st.1 tač.1 KZ u vezi čl.20 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnice, na način određen kao u izreci presude, dok je pravna kvalifikacija ostala ista. U završnoj riječi je predložio da sud okrivljenog oglasi krivim i osudi na kaznu u okviru zakonom propisanih granica.</span>
</p>
<p class="p1"></p>
<p class="p1">
<span>Okrivljeni R.S. u odbrani datoj u istražnom postupku u bitnom je naveo da je dana 31.12.2011.godine skoro čitav dan bio u kafani „Lipa“ u mjestu Spuž, koja se nalazi u neposrednoj blizini mosta na rijeci Zeti. Nije se mogao sjetiti kad je tačno došao u navedenu kafanu ali misli da je to bilo oko 11,00 časova, dok je u istoj ostao negdje do 20,50 časova. Tvrdi da je za vrijeme boravka u  kafani, popio veliku količinu crnog vina i koka-kole, tzv.“bambusa“ tako da se nalazio u prilično pijanom stanju. Kako je bio dužan određenu količinu novca gazdi kafane, a novac koji mu je bio potreban kod sebe nije imao, odlučio je da isti pronađe. Negdje oko 20,50 časova, krenuo je prema kući u mjestu Donji Crnci koje je od Spuža udaljeno oko 1,5 km. Prilikom prolaska pored kladionice "Bookmakers", koja se nalazi na udaljenosti od oko 40 metara od kafane „Lipa“, odlučio je da izvrši provalu u navedenu kladionicu. Istakao je da je prethodno dva puta prošao pored kladionice kako bi se uvjerio da nema nikog ko bi ga mogao primijetiti, da je nakon što se uvjerio da nema nikog, prišao bočnim vratima kladionice, preko ruke navukao jaknu i pesnicom polomio staklo. Kada je ušao u kladionicu, aktiviran je alarm, nakon čega je izašao iz iste i sačekao nekoliko minuta kako bi vidio šta se dešava. Zatim je opet ušao u kladionicu, došao do pulta za naplatu tiketa i isplatu dobitaka, pa kako alarm nije prestajao da radi, on je usljed straha da eventualno neko ne naiđe, izašao iz kladionice i otišao kući. Kritičnog dana na sebi je imao sivu duksericu sa kapuljačom, crno-sivi gornji dio trenerke, svijetlo plave farmerice i crne patike. Još je dodao da se kaje zbog svega što je učinio, da je to uradio nesvjesno jer je bio pod dejstvom alkohola.</span>
</p>
<p class="p1"></p>
<p class="p1">
<span>Okrivljeni R.S. u odbrani datoj na glavnom pretresu u bitnom je naveo da priznaje izvršenje krivičnog djela, da je kriv i da je tačno da je dana 31.12.2011. godine, oko 21,00 časova, u Danilovgradu, u naselju Spuž, obijanjem pokušao da tuđu pokretnu stvar oduzme drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura. Tvrdi da je to učinio na način što je prišao bočnim vratima kladionice "Bookmakers" i pesnicom koju je zaštitio jaknom, polomio staklo na vratima, nakon čega je ušao u unutrašnjost objekta sa namjerom da prisvoji sve vrijednije stvari koje nađe, zbog čega je prišao pultu za isplatu dobitaka, ali se usljed aktiviranja alarma udaljio sa lica mjesta iz straha da ne bude uhvaćen. Istakao je da je prije ovog događaja u kafani u Spužu popio više čaša »bambusa« tj.mješavine crnog vina i koka-kole i da je bio pod dejstvom alkohola. Prije dana 31.12.2011.godine, dosta puta je konzumirao razne vrste alkoholnih pića i poznato mu je kako alkohol djeluje na njega, tako da mu ovo nije bio prvi put da konzumira alkoholna pića. U završnoj riječi je kazao da se kaje zbog učinjenog.    </span>
</p>
<p class="p1"></p>
<p class="p1">
<span>Sud je na glavnom pretresu u dokaznom postupku pročitao iskaz svjedoka i ovlašćenog predstavnika oštećenog „Sporting Group“ DOO Budva R.D. iz istražnog postupka sa zapisnika o saslušanju svjedoka Kt.br.2/12 od 11.01.2012.godine sačinjenog kod ODT Podgorica, pročitao zapisnik o uviđaju Uprave policije Ispostava Danilovgrad Ku.br.01/2012 od 31.12.2011.godine i pročitao izvod iz kaznene evidencije Uprave policije PJ Podgorica br.29-245/12-473/2-23 od 13.01.2012.godine, izdat na ime okrivljenog R.S..</span>
</p>
<p class="p1"></p>
<p class="p1">
<span>Svjedok i ovlašćeni predstavnik oštećenog DOO "Sporting Group" Budva, koja je vlasnik kladionice "Bookmakers" u Spužu, R.D. u iskazu datom u istražnom postupku na zapisniku o saslušanju svjedoka Kt.br.2/12 od 11.01.2012.godine sačinjenom kod ODT Podgorica, u bitnom je naveo da je zaposlen u kladionici "Bookmakers" u Danilovgradu već 4-5 godina kao radnik i poslovođa, da u njegov djelokrug rada ulaze 3 kladionice u opštini Danilovgrad, a između ostalog i kladionica u Spužu. Kako navedene kladionice posjeduju alarmne uređaje koji su povezani sa njegovim mobilnim telefonom, kritičnog dana mu je u 20,59 časova, zazvonio mobilni telefon, što je ukazivalo da je došlo do provale u kladionici u Spužu. Tom prilikom je pozvao jednog prijatelja koji živi u blizini kladionice, pa kada mu je isti potvrdio da je kladionica obijena, odmah je pozvao policiju. Službenike policije je sačekao ispred kladionice, nakon čega su oni izvršili uviđaj i konstatovali zatečeno stanje. Istakao je da iz kladionice nije ništa oduzeto kao i da se novac nalazio u sefu ispod pulta. Kao ovlašćeni predstavnik oštećenog preduzeća pridružio se krivičnom gonjenju protiv okrivljenog dok imovinsko-pravni zahtjev nije postavio.</span>
</p>
<p class="p1"></p>
<p class="p1">
<span>Iz zapisnika o uviđaju Uprave policije Ispostava Danilovgrad Ku.br.01/2012 od 31.12.2011.godine, utvrđuje se da je 31.decembra 2011.godine, oko 21,00 sati, na objektu kladionice  »Bookmakers« koja se nalazi u Danilovgradu, u naselju Spuž, dejstvom fizičke snage polomljeno staklo na desnim jednokrilnim vratima dimenzija 0,30x0,70 cm, te da je na podu unutar istog u dijelu gdje je polomljeno staklo od ulaznih vrata zatečeno više komada stakla raznih dimenzija, kao i djelovi vrata-lajsne od eloksirane bravarije i gumeni zaptivači za staklo. </span>
</p>
<p class="p1"></p>
<p class="p1">
<span>Iz izvoda iz kaznene evidencije Uprave policije PJ Podgorica br.29-245/12-473/2-23 od 13.01.2012.godine izdatog na ime okrivljenog R.S., utvrđuje se da je okrivljeni R.S. osuđivan presudom Osnovnog suda u Danilovgradu K.br.112/05 od 30.01.2007.godine, zbog krivičnog djela iz čl.153 st. 1  KZ, na šest mjeseci zatvora uslovno na jednu godinu, presudom Osnovnog suda u Danilovgradu K.br.32/06 od 22.09.2008.godine zbog krivičnog djela iz čl. 240 st.1 tač.1 KZ na jednu godinu zatvora uslovno na dvije godine i presudom Osnovnog suda u Danilovgradu K.br.201/09 od 12.08.2010.godine, zbog krivičnog djela iz čl. 240 st.1 tač.1 u vezi čl. 23 st.2 KZ na kaznu zatvora u trajanju od jedne godine.</span>
</p>
<p class="p1"></p>
<p class="p1">
<span>Sud je cijenio iskaz svjedoka i ovlašćenog predstavnika oštećenog „Sporting Group“ DOO Budva, koja je vlasnik kladionice "Bookmakers" u Spužu, R.D., pa je našao da se isti objektivno i istinito izjasnio o činjenicama koje su mu poznate. Iskaz ovog svjedoka stoji u skladnoj vezi sa zapisnikom o uviđaju Uprave policije Ispostava Danilovgrad Ku.br.01/2012 od 31.12.2011.godine. </span>
</p>
<p class="p1">
<span> </span>
</p>
<p class="p1">
<span>Nakon savjesne i brižljive ocjene provedenih dokaza pojedinačno i u njihovoj međusobnoj vezi i odbrane okrivljenog R.S., sud je utvrdio da je okrivljeni R.S. počinio krivično djelo teška krađa u pokušaju iz čl. 240 st.1 tač.1 KZ u vezi čl. 20 KZ, na način, mjesto i vrijeme kako je to predstavljeno u izreci presude.</span>
</p>
<p class="p1"></p>
<p class="p1">
<span>Da  je okrivljeni dana 31.decembra 2011.godine, oko 21,00 sati, u Danilovgradu, u naselju Spuž, obijanjem pokušao da tudju pokretnu stvar oduzme drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150 eura, na način što je prišao bočnim vratima kladionice  "Bookmakers", vlasništvo oštećenog DOO "Sporting Group" Budva i pesnicom koju je zaštitio jaknom polomio staklo na vratima, nakon čega je ušao u unutrašnjost objekta u namjeri  da prisvoji sve vrijednije stvari koje bi pronašao, zbog čega je prišao pultu za isplatu dobitaka, ali se zbog aktiviranja alarma udaljio sa lica mjesta utvrđuje se iz odbrane okrivljenog R.S. iz istražnog postupka i sa glavnog pretresa, zapisnika o uviđaju Uprave policije Ispostava Danilovgrad Ku.br.01/2012 od 31.12.2011.godine i iskaza svjedoka i ovlašćenog predstavnika oštećenog „Sporting Group“ DOO Budva, koja je vlasnik kladionice "Bookmakers" u Spužu, R.D..  Naime, iz odbrane okrivljenog R.S. iz istražnog postupka i sa glavnog pretresa i zapisnika o uviđaju Uprave policije Ispostava Danilovgrad Ku.br.01/2012 od 31.12.2011.godine utvrđuje se da je okrivljeni dana 31.decembra 2011. godine, oko 21,00 sati, u Danilovgradu, u naselju Spuž, nakon što je prethodno dva puta prošao pored kladionice kako bi se uvjerio da nema nikoga ko bi ga primijetio, upotrebom fizičke snage-pesnicom koju je zaštitio jaknom, polomio staklo na bočnim vratima kladionice „Bookmakers“, da je ušao u unutrašnjost kladionice i prišao pultu za isplatu, u namjeri da prisvoji sve vrijednije stvari koje nađe, te da se usljed neprestanog rada alarma udaljio sa lica mjesta iz straha da ne bude uhvaćen. Podršku ovakvom činjeničnom utvrđenju daje i iskaz svjedoka i ovlašćenog predstavnika oštećenog „Sporting Group“ DOO Budva, koja je vlasnik kladionice "Bookmakers" u Spužu, R.D., iz kojeg se utvrđuje da mu je kritičnom prilikom zazvonio telefon koji je povezan sa alarmnim uređajem u kladionici u Spužu, da je isti zatim došao na lice mjesta i obavijestio policiju koja je obavila uviđaj.</span>
</p>
<p class="p1">
<span>  </span>
</p>
<p class="p1">
<span>Okrivljeni R.S. se u odbrani datoj u istražnom postupku branio da je krivično djelo počinio nesvjesno, pod dejstvom alkohola, obzirom da je prethodno konzumirao dosta alkohola. Sud nije prihvatio ovakvu odbranu okrivljenog obzirom da je ista nelogična i nije potkrijepljena ni jednim provedenim dokazom. Činjenica da je okrivljeni prije izvršenja krivičnog djela, dva puta prošao pored kladionice kako bi se uvjerio da nema nikoga ko bi ga primijetio, da je zaštitio ruku na način što je preko iste stavio jaknu i tako zaštićenom rukom polomio staklo na kladionici »Bookmakers« i ušao u istu, da bi nakon aktiviranja alarma iz straha da ne bude uhvaćen izašao iz kladionice i pobjegao, jasno ukazuje da je okrivljeni bio svjestan svojih postupaka, svjestan svog djela i htio njegovo izvršenje. </span>
</p>
<p class="p1"></p>
<p class="p1">
<span>Krivično djelo teška kradja iz čl.240 st.1 tač.1 KZ postoji ako je kradja iz čl.239 KZ izvršena obijanjem ili provaljivanjem zatvorenih zgrada, soba, kasa, ormana i drugih zatvorenih prostora ili drugim savladjivanjem većih prepreka, a krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Krivično djelo ostaje u pokušaju, u smislu čl.20 KZ, ako neko sa umišljajem započne izvršenje krivičnog djela ali ga ne dovrši. U konkretnom slučaju, a na način kako je to već naprijed činjenično utvrđeno, okrivljeni R.S. je započeo radnju izvršenja obzirom da je pesnicom zamotanom u jaknu polomio staklo na vratima kladionice “Bookmakers” i ušao u navedenu kladionicu u namjeri da prisvoji sve vrijednije stvari koje nađe, ali započeto djelo nije dovršio, jer je u dovršenju krivičnog djela bio spriječen aktiviranjem alarma u kladionici kada je iz straha da ne bude uhvaćen pobjegao. Sve to znači da je okrivljeni obijanjem pokušao da tuđu pokretnu stvar oduzme drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura.</span>
</p>
<p class="p1"></p>
<p class="p1">
<span>Zbog toga sud nalazi da je okrivljeni R.S. počinio krivično djelo teška krađa u pokušaju iz čl. 240 st.1 tač.1 KZ u vezi čl.20  KZ. </span>
</p>
<p class="p1"></p>
<p class="p1">
<span>Sud je cijenio psihički odnos okrivljenog prema počinjenom krivičnom djelu pa je našao da je isto počinio sa direktnim umišljajem, jer je bio svjestan svog djela i htio je njegovo izvršenje.</span>
</p>
<p class="p1"></p>
<p class="p1">
<span>Zastupnik optužbe je odustao od predloga da se u dokaznom postupku sasluša ovlašćeni predstavnik oštećenog obzirom da je na glavnom pretresu pročitan iskaz R.D., koji je svjedok i ovlašćeni predstavnik oštećenog. </span>
</p>
<p class="p1"></p>
<p class="p1">
<span>Prilikom odlučivanja o krivičnoj sankciji sud je imao u vidu sve okolnosti na strani okrivljenog R.S., koje su od značaja za izbor i visinu u smislu čl.42 KZ, pa na strani okrivljenog R.S. nije našao olakšavajuće okolnosti, a od otežavajućih okolnosti je našao da je osuđivan presudom Osnovnog suda u Danilovgradu K.br.112/05 od 30.01.2007.godine, zbog krivičnog djela iz čl.153 st. 1  KZ, na šest mjeseci zatvora uslovno na jednu godinu, presudom Osnovnog suda u Danilovgradu K.br.32/06 od 22.09.2008.godine zbog krivičnog djela iz čl. 240 st.1 tač.1 KZ na jednu godinu zatvora uslovno na dvije godine i presudom Osnovnog suda u Danilovgradu K.br.201/09 od 12.08.2010.godine, zbog krivičnog djela iz čl. 240 st.1 tač.1 u vezi čl. 23 st.2 KZ na kaznu zatvora u trajanju od jedne godine, što je utvrđeno iz citiranog izvoda iz kaznene evidencije, pa je okrivljenog osudio na kaznu zatvora u trajanju od 5 (pet) mjeseci, dakle ispod zakonskog minimuma, jer je čl.20 KZ propisano da se učinilac za pokušaj može blaže kazniti, a u vezi čl.45 KZ, s tim što je kazna odmjerena u okviru granica ublažavanja kazne iz čl.46 KZ. Sud nalazi da će se i ovako ublaženom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe izricanja i propisivanja krivičnih sankcija iz čl. 4 st.2 KZ.  </span>
</p>
<p class="p1"></p>
<p class="p1">
<span>Na osnovu čl. 51 KZ, okrivljenom se u izrečenu kaznu zatvora ima uračunati vrijeme za koje je bio lišen slobode od strane Uprave policije Ispostava Danilovgrad  od 02.01.2012. godine od 16,50 časova do  02.01.2012. godine do 20,30 časova.</span>
</p>
<p class="p1"></p>
<p class="p1">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je na plaćanje troškova krivičnog postupka-sudskog paušala u iznosu od 30,00 eura, a koji iznos je odredjen srazmjerno trajanju i složenosti ovog postupka, uz ocjenu imovinskih prilika okrivljenog. Navedeni iznos okrivljeni je dužan platiti u roku od 15 dana po pravosnažnosti presude.</span>
</p>
<p class="p1"></p>
<p class="p1">
<span>Na osnovu izloženog, a primjenom čl. 374 ZKP-a, odlučeno je kao u izreci ove presude. </span>
</p>
<p class="p1"></p>
<p class="p1"></p>
<p class="p1">
<span>   ZAPISNIČAR, 				                             S U D I J A,</span>
</p>
<p class="p1">
<span> Slobodanka Bojanić s.r.	                                                Vladimir Novović s.r.</span>
</p>
<p class="p1">
<span>  </span>
</p>
<p class="p1"></p>
<p class="p1">
<span>PRAVNA POUKA:Protiv ove presude dozvoljena je žalba Višem sudu u Podgorici u roku od 15 dana, od dana prijema pismenog otpravka presude, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p4"></p>
<p class="p5"></p>
<p class="p5"></p>


</body>
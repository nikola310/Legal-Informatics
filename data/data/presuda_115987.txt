<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.29583332in 0.75in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{margin-right:0.125in;text-align:center;hyphenate:auto;font-family:Batang;font-size:12pt;}
.p3{margin-right:0.125in;text-align:justify;hyphenate:auto;font-family:Batang;font-size:12pt;}
.p4{margin-right:0.125in;text-align:start;hyphenate:auto;font-family:Batang;font-size:12pt;}
.p5{text-indent:0.5in;margin-right:0.125in;text-align:start;hyphenate:auto;font-family:Batang;font-size:12pt;}
.p6{text-indent:0.5in;margin-right:0.125in;text-align:center;hyphenate:auto;font-family:Batang;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U   I M E   C R N E   G O R E</span>
</p>
<p class="p2"></p>
<p class="p2">
<span>                                                                                             K. br. 24/12</span>
</p>
<p class="p2"></p>
<p class="p3">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv okrivljenog Š* V*a   zbog krivičnog djela iz člana 239 st. 1 KZ, postupajući po optužnom predlogu ODT-a Nikšić Kt. br. 311/11 od 17.01.2012.g. nakon dovršenog javnog glavnog pretresa dana 24.09.2012. godine u prisustvu zastupnika  ODT-a Đurišić Radovana,  okrivljenog Š* V*a i njegovog branioca K* S* advokata iz Nikšića,  donio je i istog dana objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p3">
<span>Okrivljeni:</span>
</p>
<p class="p3">
<span>Š* V*  od oca R*a i majke I*   rodjene Dž*,   rođen 5.06.1*6 godine u Žabljaku,  sa prebivalištem u Nikšiću – OZRINIĆI bb,  državljanin Crne Gore, završio srednju školu, radnik,  lošeg imovnog stanja, oženjen -  otac dvoje djece, ranije neosudjivan </span>
</p>
<p class="p3"></p>
<p class="p3">
<span>                                                     Kriv je </span>
</p>
<p class="p3"></p>
<p class="p3">
<span>Što je:</span>
</p>
<p class="p3">
<span>U periodu od 13.06. do 15.06.2010.g u Nikšiću, u svojoj porodičnoj kući koja se nalazi u naselju Ozrinići u namjeri da sebi pribavi protivpravnu imovinsku korist u vrijednosti većoj od 150,00eura, oduzeo električnu energiju sa elektro mreže E*e Nikšić u vrijednosti od 11,96eura, na način što je svoje domaćinstvo direktno priključio na elektro mrežu kablom presjeka 4 x 16 mm bez mjerenja, na koji način se utrošak električne energije nije mogao pravilno registrovati pa je sebi pribavio korist u n*denom iznosu, </span>
</p>
<p class="p3"></p>
<p class="p3">
<span>- čime je učinio krivično djelo krađa iz čl. 239 st. 1 Krivičnog zakonika. </span>
</p>
<p class="p3"></p>
<p class="p3">
<span>Pa sud okrivljenom za n*deno krivično djelo primjenom čl.4 st.2, čl.42, čl.52, čl.53 i čl.54 Krivičnog zakonika i čl. 374 Zakonika o krivičnom postupku izriče</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrđuje kaznu zatvora u trajanju od 30 /trideset/ dana i istovremeno određuje da se ova kazna neće izvršiti ako okrivljeni  u roku od 1 /jedne/ godine po pravosnažnosti presude ne učini novo krivično djelo. </span>
</p>
<p class="p3"></p>
<p class="p3">
<span>Oštećenoj E*i Nikšić dosuđuje se imovinsko pravni zahtjev u iznosu od 11,96 eura, koji je iznos okrivljeni dužan uplatiti oštećenoj u roku od tri mjeseca po pravosnažnosti presude, a u pogledu ostatka imovinsko pravnog zahtjeva u iznosu od 1.441,00  eura, oštećena se upućuje na vođenje parničnog postupka.</span>
</p>
<p class="p3"></p>
<p class="p3">
<span>Dužan je okrivljeni  na ime troškova krivičnog postupka uplatiti na žiro račun ovoga suda broj 832-152-32 iznos od 101,50  eura, u roku od 15 dana po pravosnažnosti presudem, pod prijetnjom prinudnog izvršenja.</span>
</p>
<p class="p4"></p>
<p class="p5">
<span>                                 O b r a z l o ž e nj e</span>
</p>
<p class="p6"></p>
<p class="p3">
<span>ODT iz Nikšića optužnim predlogom Kt. br. 311/11 stavio je na teret okrivljenom Š* V*u izvršenje krivičnog djela krađa  iz čl. 239 st. 1 KZ, pa je zastupnik ODT-a Đurišić Radovan  koji je zastupao optužbu na glavnom pretresu, izmijenio istu u pogledu vremena izvršenja krivičnog djela, ostajući u završnoj riječi pri izmijenjenoj optužbi, predlažući sudu da okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>Oštećena E* Nikšić pismenim podneskom od 18.06.2012.g. istakla je da se pridružuje krivičnom gonjenju protiv okrivljenog i ispostavlja imovinsko pravni zahtjev u iznosu od 1.452,96 eura.</span>
</p>
<p class="p3"></p>
<p class="p3">
<span>Okrivljeni Š* V*  n*o je u svojoj odbrani da je počeo da radi kuću u mjestu Ozrinići ali nije bio završio proceduru evidentiranja u e*i kao potrošač iako je u to vrijeme bio podnio zahtjev za evidenciju. U vrijeme kada su radnici E*e dolazili kod njega u kontrolu, nije bila završena procedura za evidenciju njega kao potrošača niti su radnici E*e postavili brojilo, zbog čega je bio prinuđen da direktno skopča kuću kablom 4 x 16 mm2 dok se ne obavi procedura postavljanja brojila. Namjera mu nije bila da oduzima utrošenu električnu energiju jer je nakon ovog događaja brojilo postavljeno u kući. Dakle, tačno je da je njegovo domaćinstvo bilo direktno priključeno kablom na elektrodistributivnu mrežu i to su stanje radnici E*e prilikom kontrole od 15.06.2010.g. zatekli a on je nekoliko dana prije kontrole – tačnije 13.06. dana izvršio priključenje, kako bi uređaji u njegovoj kući mogli da </span>
</p>
<p class="p3"></p>
<p class="p3">
<span>funkcionišu dok ne bude uvedeno brojilo. U samoj kući od uređaja su bili frižider, zamrzivač, tri sijalice i mali šporet sa dva kola. </span>
</p>
<p class="p3"></p>
<p class="p3">
<span>Okrivljeni je u završnoj riječi ostao pri iznijetoj odbrani predlažući sudu lično i preko branioca da ga oslobodi od optužbe a u slučaju osuđujuće odluke da ima u vidu sve olakšavajuće okolnosti na njegovoj strani.</span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoke Š* D*u i R* V*u, na saglasan predlog stranaka pročitao iskaz svjedoka A* M*a dat kod istražnog sudije dana 21.10.2011.g., i nalaz i mišljenje sudskog vještaka elektrostruke ing. G* I* od 9.12.2011.g., koga je sud i neposredno saslušao na glavnom pretresu, pročitao zapisnik o kontroli mjernog mjesta E*e Nikšić broj 0000518  od 15.06.2010.godine, pročitao  dopis e*e od 18.06.2012.g., i pročitao  izvod iz kaznene evidencije za okrivljenog izdat od UP PJ Žabljak. </span>
</p>
<p class="p3"></p>
<p class="p3">
<span>Svjedok Š* D*a koja nije iskoristila zakonsko pravo da kao privilegovani svjedok supruga okrivljenog uskrati kazivanje, n*la je u svom iskazu da je do 2010.g. sa suprugom V*om i njihovo dvoje djece živjela u kući V*ovih roditelja u Ozrinićima. U junu 2010.g. i to početkom juna preselili su se u kuću koja se nalazi u blizini ali do dana današnjeg nijesu završeni radovi na istoj, tako da koriste samo tri prostorije. Koristili su kuhinju, sobu u kojoj spavaju djeca i dnevnu sobu u kojoj spavaju ona i suprug. Ona je zaposlena kod jednog privatnika i svakog jutra odlazi na posao oko 6 časova i nije joj poznato ko je i kada priključio njihovu kuću na električnu mrežu, jer se tim poslovima bavio njen suprug i o tome nikada nijesu razgovarali. U kuću su se uselili kada je bilo struje u istoj ali se nije mogla precizno izjsniti od kada je ta kuća priključena na elektrodistributivnu mrežu. </span>
</p>
<p class="p3"></p>
<p class="p3">
<span>Svjedok R* V*a n*la je u svom iskazu da živi u Ozrinićima, u kući udaljenoj od kuće okrivljenog manje od 100 metara. Sa okrivljenim i njegovom porodicom je u dobrim odnosima i posjećuju se koliko im to slobodno vrijeme dozvoljava. Sjeća se da se u junu 2010.g. okrivljeni sa porodicom uselio u predmetnu kuću a čini joj se da je to bilo sredinom mjeseca. Ko je i kada izvršio priključenje njegove kuće na elektrodistributivnu mrežu nije joj poznato. </span>
</p>
<p class="p3"></p>
<p class="p3">
<span>Svjedok A* M* n*o je u svom iskazu da je dana 15.06.2010.g. bio u kontroli mjernog mjesta kod potrošača Š* V*a u mjestu Ozrinići sa kolegom Ć*em i tada su utvrdili da je potrošač direktno skopčan bez mjerenja kablom presjeka 4 x 16 mm2, a u kući su zatekli od uređaja prikopčane frižider, električni šporet, veš mašinu, bojler i radijator. Utrošena električna energija nije mogla da se registruje na mjerno mjesto. </span>
</p>
<p class="p3"></p>
<p class="p3">
<span>Zapisnikom E*e Nikšić broj. 0000518  od 15.06.2010.g. konstatovano je da je objekat potrošača Š* V*a direktno skopčan bez mjerenja kablom presjeka 4 x 16.</span>
</p>
<p class="p3"></p>
<p class="p3">
<span>Nalazom i mišljenjem sudskog vještaka elektrostruke ing. G* I* od 9.12.2011.g. n*deno je da količina neovlašćeno potrošene električne energije za period od tri mjeseca /pri čemu je taj period određen pravilnikom o snadbijevanju električnom energijom E*e/ u ovom slučaju iznosi 541,71 euro. </span>
</p>
<p class="p3"></p>
<p class="p3">
<span>Sudski vještak elektrostruke ing. G* I* n*o je u svom iskazu na glavnom pretresu od 19.06.2012.g. da količina utrošene električne energije u ovom slučaju za period od 13.06.2010.g. do 15.06.2010.g. iznosi 131 kw čas odnosno 11,96 eura. </span>
</p>
<p class="p3"></p>
<p class="p3">
<span>Imajući u vidu sadržinu svjedočkog iskaza A* M*a, sadržinu zapisnika E*e Nikšić od 15.06.2010.g. kao kazivanje sudskog vještaka elektrstruke ing. G* I* sa glavnog pretresa, te samu odbranu okrivljenog, sud je na nesumnjiv način utvrdio da je okrivljeni Š* V* u periodu od 13.06. do 15.06.2010.g u Nikšiću, u svojoj porodičnoj kući koja se nalazi u naselju Ozrinići u namjeri da sebi pribavi protivpravnu imovinsku korist u vrijednosti većoj od 150,00eura, oduzeo električnu energiju sa elektro mreže E*e Nikšić u vrijednosti od 11,96eura, na način što je svoje domaćinstvo direktno priključio na elektro mrežu kablom presjeka 4 x 16 mm bez mjerenja, na koji način se utrošak električne energije nije mogao pravilno registrovati pa je sebi pribavio korist u n*denom iznosu, kojim radnjama je ostvario sva bitna obilježja krivičnog djela krađa iz čl. 239 st. 1 KZ.</span>
</p>
<p class="p3"></p>
<p class="p3">
<span>Naime, nesporna je činjenica da je prilikom kontrole ovog potrošača od strane radnika E*e dana 5.06.2010.g. utvrđeno kako je njegovo domaćinstvo direktno priključeno na elektromrežu kablom presjeka 4 x 16 mm. Prednje proizilazi iz same odbrane okrivljenog ali iz svjedočkog iskaza A* M*a radnika E*e te iz sadržine zapisnika E*e od 5.06.2010.g. Okrivljeni doduše negira da je postojala na njegovoj strani namjera oduzimanja električne energije što je po ocjeni suda paušalan pokušaj okrivljenog da poboljša sopstvenu poziciju u krivičnom postupku jer kada optuženi po sopstvenom priznanju kablom priključuje domaćinstvo na elektrodistributivnu mrežu a da pri tome ne postoji brojilo kojim bi se registrovao utrošak električne energije, nejasno je šta bi drugo mogla biti njegova namjera nego protivpravno oduzimanje električne energije. </span>
</p>
<p class="p3">
<span>Kao sporno se postavlja pitanje vremena izvršenja krivičnog djela budući da je optužbom predstavljeno kako se radi o periodu od tri mjeseca a okrivljeni ističe da je priključenje obavio dana 13.06.2010.g.  </span>
</p>
<p class="p3"></p>
<p class="p3">
<span>Sud nalazi da u toku krivičnog postupka nije prezentovan niti jedan dokaz koji bi potkrijepio tvrdnje optužbe da je okrivljeni električnu energiju oduzimao tri mjeseca. Tako nešto nije pomenuo niti svjedok A* M* niti bi se takav zaključak mogao izvesti iz konstatacija zapisnika E*e jer se ti dokazi odnose isključivo na dan 15.06.2010.g. i uopšte ne govore o trajanju perioda u kome okrivljeni čini krivično djelo. </span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka elektrostruke ing. G* I* proizilazi da je  period od tri mjeseca na koji se optužba poziva i na osnovu koga je ovaj vještak dao ovaj nalaz i mišljenje, zapravo propisan pravilnikom E*e. Sud nalazi da u odlučivanju nije vezan internim dokumentima e*e niti može paušalno prihvatiti da je okrivljeni oduzimao električnu energiju u periodu od tri mjeseca samo na osnovu toga što pravilnik oštećene upravo taj period uzima kao relevantan za obračunavanje količine neovlašćeno utrošene električne energije. </span>
</p>
<p class="p3"></p>
<p class="p3">
<span>Dakle, jedini dokaz o vremenu u okviru koga okrivljeni neovlašćeno oduzima električnu energiju, kazivanje je samog okrivljenog da je kabal postavio dana 13.06.2010.g.</span>
</p>
<p class="p3"></p>
<p class="p3">
<span>Što se tiče svjedočkih iskaza Š* D*e i R* V*e, sud nalazi da isti nijesu od značaja za rješavanje ove pravne stvari jer se isti nijesu mogli izjasniti o vremenu priključenja kuće okrivljenog na elektrodistributivnu mrežu.</span>
</p>
<p class="p3"></p>
<p class="p3">
<span>Sud je izmijenio činjenični opis u pogledu vremena izvršenja krivičnog djela, nalazeći da se na taj način ne povređuje objektivni identitet optžbe već se samo vrši upodobljavanje izreke sa činjeničnim stanjem kako je utvrđeno na glavnom pretresu. Takođe je sud u izreku unio riječi „u namjeri da sebi pribavi protivpravnu imovinsku korist u vrijednosti većoj od 150,00 eura“ čime takođe po ocjeni suda nije povrijeđen objektivni identitet optužbe a okrivljeni kada postavlja kabal, nije mogao znati kada će biti postavljeno brojilo te je samim time očigledno da je njegova namjera bila upravljena na pribavljanje koristi veće  od 150,00 eura.</span>
</p>
<p class="p3"></p>
<p class="p3">
<span>Kako je zastupnik ODT-a odustao od predloga za saslušanje svjedoka Ć* M*a i predstavnika oštećene, čemu se nije protivio okrivljeni, sud je donio rješenje da se ti dokazi ne izvode, pri čemu isti po ocjeni suda i ne bi bili značajni za rješavanje ove pravne stvari.</span>
</p>
<p class="p3"></p>
<p class="p3">
<span>Kako je okrivljeni bio svjestan da oduzima tuđu pokretnu stvar električnu energiju očito u namjeri da sebi pribavi protivpravnu imovinsku korist u vrijednosti većoj od 150,00 eura, što je očito i htio opisanim postupanjem jasno je da je djelovao sa direktnim umišljajem.</span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, sud je shodno čl. 42 KZ kod okrivljenog cijenio kao olakšavajuće okolnosti činjenicu da se radi o licu lošeg imovnog stanja, porodičnost – isti je oženjen, otac dvoje djece,  njegovu  raniju neosudjivanost, utvrđenu na osnovu izvoda iz kaznene evidencije, dok otežavajućih okolnosti nije našao pa je sud uvjerenja da će se uslovnom osudom, kojom je okrivljenom utvrđena kazna zatvora u trajanju od 30 dana koja se neće izvršiti ukoliko okrivljeni u roku od 1 godine po pravosnažnosti presude ne učini novo krivično djelo, p*i svrha uslovne osude iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p3"></p>
<p class="p3">
<span>Shodno čl.239 ZKP-a oštećenoj E*i Nikšić sud je dosudio imovinsko pravni zahtjev u iznosu od 11,96 eura, koji je iznos okrivljeni dužan uplatiti oštećenoj u roku od tri mjeseca po pravosnažnosti presude – budući da se radi o vrijednosti oduzete električne energije za period koji je sud prihvatio kao validan, a u pogledu ostatka imovinsko pravnog zahtjeva u iznosu od 1.441,00  eura, oštećena je upućena na vođenje parničnog postupka.</span>
</p>
<p class="p3"></p>
<p class="p3">
<span>Sud je ob*zao okrivljenog  na plaćanje paušalnih troškova krivičnog postupka shodno čl. 226 i čl. 229 ZKP-a, u iznosu od 101,50 eura, od čega se iznos od 77,50 eura odnosi na naknadu vještaku elektro struke a iznos od 30,00 eura na paušal srazmjeran složenosti i trajanju krivičnog postupka te imovnim prilikama okrivljenog.</span>
</p>
<p class="p3">
<span>	</span>
</p>
<p class="p3">
<span>Iz iznijetih razloga, na osnovu čl. 374 ZKP-a odlučeno je kao u izreci presude. </span>
</p>
<p class="p3"></p>
<p class="p2">
<span>        OSNOVNI SUD U NIKŠIĆU, dana  24.09. 2012.g.</span>
</p>
<p class="p2"></p>
<p class="p3">
<span>	   Zapisničar,                                                      SUDIJA,</span>
</p>
<p class="p3">
<span>         Ćuzović Plana s.r.                                           Perović Ivan s.r.</span>
</p>
<p class="p3"></p>
<p class="p4">
<span>                       ZA TAČNOST OTPRAVKA TVRDI:</span>
</p>
<p class="p4">
<span>                                       radnik suda</span>
</p>
<p class="p3">
<span>PRAVNA POUKA: Protiv ove presude  nezadovoljna stranka ima</span>
</p>
<p class="p3">
<span>                           pravo žalbe u roku od 8 dana od dana prijema iste </span>
</p>
<p class="p3">
<span>                           preko ovog suda, VIŠEM SUDU PODGORICA.</span>
</p>
<p class="p3"></p>
<p class="p1"></p>


</body>
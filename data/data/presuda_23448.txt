<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:end;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;margin-left:0.375in;text-align:center;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.s1{font-family:Arial;}
.s2{font-weight:bold;font-style:italic;}
.s3{font-weight:bold;}
.s4{font-family:Times New Roman;font-size:14pt;}
</style>
<title> 
</title>
<meta content="marija.cupic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p2"></p>
<p class="p3">
<span>	</span><span class="s1">Posl. br. K. 190/12</span>
</p>
<p class="p4"></p>
<p class="p5">
<span class="s2">U IME CRNE GORE</span>
</p>
<p class="p4"></p>
<p class="p4"></p>
<p class="p6"></p>
<p class="p6">
<span>OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Lipovina Olge, kao zapisničara, u krivičnom predmetu okrivljenog M. M. iz Cetinja, zbog krivičnog djela nedozvoljne polne radnje iz člana 208. stav 1. a u vezi člana 206. stav 1. Krivičnog zakonika, po optužnom predlogu Osnovnog državnog tužioca u Cetinju Kt. br. 195/08 od 03. 08. 2012. godine, nakon održanog glavnog i javnog pretresa dana 05. 10. 2012. godine u prisustvu Zamjenika ODT-a Cetinje R. S. okrivljenog,oštećene mldb. S. A. sa  zakonskim zastupnikom -majkom B.-S. T. donio je ,a dana 08.10.2012.godine  javno objavio </span>
</p>
<p class="p6"></p>
<p class="p6"></p>
<p class="p7">
<span>P R E S U D U</span>
</p>
<p class="p6"></p>
<p class="p6">
<span>Okrivljeni M. M. zv. “P.”, od oca M. i majke A. rođene N. rođen … godine u Cetinju gdje i prebiva  državljanin Crne Gore, penzioner, neoženjen, pismen, sa završenom srednjom trgovinskom školom, srednjeg imovnog stanja, osuđivan presudom K. br. 28/81 od 03. 12. 1981. godine Okružnog suda u Titogradu zbog krivičnog djela iz  čl. 93. KZ SRCG na kaznu zatvora u trajanju od šest mjeseci , uslovno na jednu godinu, Presudom K. br. 191/08 od 19. 06. 2008. godine Osnovnog suda u Cetinju zbog krivičnog djela iz čl. 220. stav 1. KZ -a na kaznu zatvora u trajanju od 30 dana ,uslovno na dvije godine, i presudom K.br. 193/06 od 14. 11. 2006. godine Osnovnog suda u Cetinju zbog krivičnog djela iz čl. 388. KZ-a na kaznu zatvora u trajanju  od tri mjeseca , uslovno na dvije godine.</span>
</p>
<p class="p6"></p>
<p class="p7">
<span class="s3">K r i v    j e:</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>Što je:</span>
</p>
<p class="p4"></p>
<p class="p6">
<span>Dana 11. juna 2008. godine, oko 18,00 časova ispred sportskog objekta “Šah klub” u … ulici u Cetinju, svjesno i voljno dovodeći sebe, upotrebom alkohola, u stanju u kojem je njegova sposobnost da shvati značaj svog djela i da upravlja svojim postupcima bila bitno smanjena, izvršio nedozvoljenu polnu radnju prema oštećenoj mldb. S. A. iz Cetinja, staroj 8 godina, na način što je oštećenu S. A. koja se trenutno nalazila na ulici, pozvao da priđe stolu za kojim je sjedio, te kada je ista došla uhvatio je svojom desnom rukom za ruku pokušavajući da je prinudi da mu sjedne u krilo, u čemu nije uspio jer se oštećena odupirala nogom o stolicu, ali istovremeno koristeći nastalu situaciju oštećenu desnom rukom dodirivao za grudi.</span>
</p>
<p class="p6"></p>
<p class="p6">
<span>- čime je izvršio krivično djelo nedozvoljene polne radnje iz člana 208. stav 1. a u vezi člana 206. stav 1. Krivičnog zakonika,</span>
</p>
<p class="p6"></p>
<p class="p6">
<span>pa ga sud na osnovu citiranih zakonskih propisa, te primjenom čl. 4, 5, 13, 15, 39, 42. KZ-a, i čl.226-229 i 374 ZKP-a</span>
</p>
<p class="p6"></p>
<p class="p7">
<span class="s3">O S U Đ U J E</span>
</p>
<p class="p4"></p>
<p class="p4"></p>
<p class="p4">
<span>Na novčanu kaznu iznosu od 1.000,00 (hiljadu eura).</span>
</p>
<p class="p4"></p>
<p class="p4">
<span>Okrivljeni će novčanu kaznu platiti u roku od tri mjeseca po pravosnažnosti presude.</span>
</p>
<p class="p4"></p>
<p class="p4">
<span>Ukoliko okrivljeni ne plati navedenu novčanu kaznu u navedenom roku ista će se zamjeniti kaznom zatvora,tako što će za svakih započetih 25,00 eura (dvadeset pet eura) novčane kazne odrediti jedan dan kazne zatvora ,stim što kazna zatvora ne može biti duža od 6 mjeseci.</span>
</p>
<p class="p4"></p>
<p class="p4">
<span>Dužan je optuženi da na ime troškova krivičnog postupka na blagajni ovog suda plati iznos od 203,50 eura, te na ime paušala plati iznos od 30,00 eura, a u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p7">
<span class="s3">O b r a z l o ž e nj e</span>
</p>
<p class="p7"></p>
<p class="p6">
<span>Osnovno državno tužilaštvo u Cetinju, podnijelo je ovom sudu optužni predlog Kt. br. 195/08 od 03. 08. 2012. godine, protiv okrivljenog M. M. iz Cetinja, zbog krivičnog djela nedozvljene polne radnje iz člana 208. stav 1. a u vezi člana 206. stav 1. Krivičnog zakonika. Zamjenik ODT-a u Cetinju, kao zastupnik optužbe je na glavnom pretresu istakla da su u svemu potvrđeni navodi optužnog akta i ostala je pri podnijetom optužnom aktu i predložila sudu da okrivljenog oglasi krivim i osudi po zakonu.</span>
</p>
<p class="p6"></p>
<p class="p6">
<span>Okrivljeni M. M. u svojoj odbrani je istakao da nijesu tačni navodi optužbe da je počinio krivično djelo koje mu je stavljeno na teret, da navedenog dana nije sjedio ispred „Šah kluba“ u ... ulici, već je sjedio u kafani S. P. koja se nalazi takođe u ..... ulici ,odmah do prostorija „Šah kluba“. U prostorije ove kafane sjedio je oko pola sata, a nakon toga je pošao da sjedi u prostorije „Šah kluba“ iz kojeg je pošao kući negdje oko 22 časa. Istakao je da je dok je sjedio u kafani S. P. bio u društvu sa sinom pok. M. D. koji se zove  V. Dodao je da ne poznaje dijete i prema njemu nije preduzeo bilo koju radnju na način kako je to predstavljeno optužnim predlogom. Što se tiče alkohola naveo je da pije već 40 godina, ali da ne prenagljuje sa pićem, odnosno sebe nije dovodio u stanje da nezna šta radi.</span>
</p>
<p class="p6"></p>
<p class="p6">
<span>Sud je radi razjašnjenja ove krivično pravne stvari, u dokaznom postupku, na glavnom pretresu, proveo sledeće dokaze: saslušao svjedoka – oštećenu mldb. S. A. u prisustvu zakonskog zastupnika majke B. S. T. ,svjedoka D. M. na saglasan predlog stranaka pročitao iskaze svjedoka P. M. i V. B. pročitao nalaz i mišljenje sudskog vještaka psihijatra D. N. specijaliste psihijatrije iz Budve br. 2443 od 21. 12. 2009. godine sa dopunom nalaza i mišljenja istog vještaka broj 1947 od 07. 06. 2012. godine, izvršio uvid u zapisnik o prepoznavanju Uprave policije – Ispostave Cetinje broj 02-Sl od 12. 06. 2008. godine, pročitao izvod iz kaznene evidencije Uprave policije Ispostave Cetinje broj 02-245/12-3059 od 11. 09 2012. godine.</span>
</p>
<p class="p6"></p>
<p class="p6">
<span>Iz iskaza oštećene S. A. proizilazi da je dana 11. juna 2008. godine, oko 18 časova svojim vozilom dovezao otac B. ispred „Mega marketa“ jer je trebala da ide na probu folklora. Kako je bilo dosta njenih drugarica i drugova i kako su vrata od folklora bila zaključana, stajali su ispred folklora. Tu se nalazi objekat „Šah kluba“, a takođe u blizini folklora se nalazi jedna kafana. U jednom trenutku nju je pozvao nepoznati čovjek ispred ove kafane koji je sjedio i to riječima, „dođi mala“. Ona je otišla misleći da će nešto da je pita, a on je pitao kako se zove, preziva i u koju školu ide i koliko ima godina. Dok je to pitao ona se nalazila pored njega, a on je sjedio za stolom. Malo dalje od nje bila je i njena drugarica P. M. Kada mu je odgovorila na sva pitanja, on je uhvatio rukom za njenu desnu ruku u predjelu miške govoreći „sjedi mi u krilo“. Kako nije htjela on je vukao za ruku, pokušavajući da je sjedne u njegovo krilo, ali se ona opirala na način što je stavila nogu o stolicu, tako da je isti ne bi privukao. Kako je isti držao preko leđa, tj. obuhvatio patrljkom od ruke, drugom rukom je dodirivao za grudi. Tada je naišla jedna žena koja je njoj nepoznata i rekla joj da ide da igra folklor, jer će zakasniti i tada je isti pustio.</span>
</p>
<p class="p6"></p>
<p class="p6">
<span>Zakonski zastupnik mldb. S. A. majka B. S. T.  je izjavila da se njoj i suprugu u naznačenom periodu,ali  tek naveče pred spavanje A. požalila da je jedan čovjek ispred folklora dirao i opisala  sve kako je bilo. To je sve izjutra ponovila, tako da je njen suprug otišao u policiju i prijavio, a kasnije su saznali da je to bio  M. M. iz Cetinja. Na kraju je istakla da se ne pridružuje krivičnom gonjenju protiv okrivljenog i da ne postavlja imovinsko pravni zahtjev,da poznaje okrivljenog ,da je njen pacijent,te da joj je neprijatno zbog ovog dogadjaja.</span>
</p>
<p class="p6"></p>
<p class="p6">
<span>Iz iskaza svjedoka D.  M. proizilazi da je M. M. gledao u „Šah klubu“ i da ga poznaje kao građanina Cetinja. Nije vidio da li je isti sa bilo kim ispred „Šah kluba“ imao bilo što. Međutim, jednog dana dok je sjedio u kafanu kod S. P. do njegovog stola došao je M. M. i pitao ga može li da sjedne, on mu je dozvolio, ali ubrzo nakon toga je otišao, a M. je ostao da sjedi, pa je moguće da je pošao i u „Šah klub“. Kasnije je saznao da je „P.“ imao neki incident, ali nezna što se desilo i o čemu se radi. Toga dana kada je sjedio sa M. sa njim nije razgovarao, niti ga je isti što pitao toga dana. Istakao je i da ne poznaje  S. A.  ali da po njegovom sjećanju  M. nije bio u alkoholisanom stanju.sa njim tog dana niko nije bio u kafani ,a niko nije od poznatih sjedio u istoj.</span>
</p>
<p class="p6"></p>
<p class="p6">
<span>Iz iskaza svjedoka P. M. datog u prisustvu svog zakonskog zastupnika majke P. M. proizilazi da S. A. poznaje iz škole .Istu gleda na folklor jer zajedno igraju, ali se van škole ne druže. Nije se mogla ništa izjasniti što je bilo 11. juna 2008. godine oko 18 časova, jer i ako je moguće da je toga dana bila proba u folklor, ona se na pauzi druži sa jednom drugom drugaricom, a ne sa A. tako da nezna ništa što je bilo sa njom i da li je neko dirao.</span>
</p>
<p class="p6"></p>
<p class="p6">
<span>Iz iskaza svjedoka V. B. proizilazi da je ona zaposlena u kafani pod nazivom „Šah klub“ i kritičnog dana je došla na posao  oko 17 časova i u tom trenutku M. M. koga poznaje nije bio prisutan. Počela je da obavlja redovne aktivnosti konobarice, nije joj poznato niti je vidjela da je M. M. imao bilo kakve kontakte sa maloljetnim licima. Misli da je M. M. kasnije sjedio ispred „Šah kluba“, ali se ne može sjetiti da li je toga dana bilo djece u blizini. Dodala je i to da nije vidjela ništa i nije govorila nijednoj djevojčici da će zakasniti na folklor i da se makne ispred „Šah kluba“. Ne poznaje porodicu S. pa ni A.  M. M. je bio član „Šah kluba“ i poznato joj je da je često pio alkohol, ali nije primijetila da je isti imao nedolično ponašanje prema maloljetnim licima.</span>
</p>
<p class="p6"></p>
<p class="p6">
<span>Iz nalaza i mišljenja sudskog vještaka psihijatra D. N. specijaliste psihijatrije iz Budve br. 2443 od 21. 12. 2009. godine proizilazi da je okrivljeni M. M. skromnije strukturisana ličnost sa nižim intelektualnim preformansama, sa drugogodišnjom alkoholičarskom istorijom. Klinički se bolest manifestuje poremećajem inteligencije, oštećenjem pamćenja i sjećanja, labilnošću afekta i gubitkom ljudskog dostojanstva kroz izmjenu socijalnih i etičkih normi ponašanja. Najčešće su etičke promjene u ponašanju izražene u seksualnom domenu. Iz dopune nalaza i mišljenja od 07. 06. 2012. godine proizilazi da na osnovu podataka i lične anamneze okrivljenog (svakodnevno pijenje alkoholnih pića dugi niz godina) i analizom njegove sadašnje bolesti čije su kliničke manifestacije evidentne u vrijeme pregleda (alkoholizam sa posljedičnim karakternim izmjenama i promjenama ponašanja uslovljenih oštećenjem moždanih struktura), može se sa velikom vjerovatnoćom zaključiti da je kritičnog dana, u poodmaklo doba dana, sobzirom na dotadašnji obrazac pijenja, okrivljeni takođe konzumirao alkohol, tj. bio u stanju alkoholisanosti. Samo akutno dejstvo alkohola i nije opisano kao isključivi uzrok smanjene uračunljivosti, već stanje akutne alkoholisanosti na temelju karakterno izmijenjene ličnosti, a koje su trajnog karaktera i posljedica dugogodišnjeg alkoholizma. </span>
</p>
<p class="p6"></p>
<p class="p6">
<span>Iz zapisnika o prepoznavanju Uprave policije – Ispostave Cetinje broj 02-Sl od 12. 06. 2008. godine, proizilazi da je svjedok-oštećena S. A. u prisustvu oca B. kao zakonskog zastupnika opisala lice koje ju je dodirivalo - da se radi o starijem licu sijede kose, crnog tena koje najvjerovatnije nema lijevu ruku ,kome rukav na lijevoj ruci visi i označila lice pod brojem 4, sa potpunom sigurnošću ,a to lice je  M. M.</span>
</p>
<p class="p6"></p>
<p class="p6">
<span>Iz izvoda iz kaznene evidencije Uprave policije – Ispostave Cetinje broj 02-245/12-3059 od 11. 09. 2012. godine proizilazi  da je isti osuđivan presudom K. br. 28/81 od 03. 12. 1981. godine Okružnog suda u Titogradu zbog krivičnog djela iz  čl. 93. KZ SRCG na kaznu zatvora u trajanju od šest mjeseci , uslovno na jednu godinu, Presudom K. br. 191/08 od 19. 06. 2008. godine Osnovnog suda Cetinje zbog krivičnog djela iz čl. 220. stav 1. KZ -a na kaznu zatvora u trajanju od 30 dana ,uslovno na dvije godine, i presudom K.br. 193/06 od 14. 11. 2006. godine Osnovnog suda Cetinje zbog krivičnog djela iz čl. 388. KZ-a na kaznu zatvora u trajanju  od tri mjeseca , uslovno na dvije godine.</span>
</p>
<p class="p6"></p>
<p class="p6">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, Sud je utvrdio da su rezultati dokaznog postupka podkrijepili navode optužnog predloga, da je okrivljeni M. M. počinio krivično djelo stavljeno mu na teret činjenično opisano u dispozitivu presude, a ovo iz sledećih razloga:</span>
</p>
<p class="p6"></p>
<p class="p6">
<span>Naime, utvrđujući činjenice radi pravilnog određenja materijalno pravnog odnosa, sud je našao da je okrivljeni M.  M. dana 11. juna 2008. godine oko 18 časova ispred ispred sportskog objekta “Šah klub” u … ulici u Cetinju, svjesno i voljno dovodeći sebe, upotrebom alkohola, u stanju u kojem je njegova sposobnost da shvati značaj svog djela ida upravlja svojim postupcima bila bitno smanjena, izvršio nedozvoljenu polnu radnju prema oštećenoj S. A. iz Cetinja, staroj 8 godina, na način što je oštećenu S. A. koja se trenutno nalazila na ulici, pozvao da priđe stolu za kojim je sjedio, te kada je ista došla uhvatio je svojom desnom rukom za ruku pokušavajući da je prinudi da mu sjedne u krilo, u čemu nije uspio jer se oštećena odupirala nogom o stolicu, ali istovremeno koristeći nastalu situaciju oštećenu desnom rukom dodirivao za grudi.</span>
</p>
<p class="p6"></p>
<p class="p6">
<span>U opisanim radnjama okrivljenog M. M. i nastupjelim posledicama stiču se sva subjektivna i objektivna bilježja bića krivičnog djela nedozvoljene polne radnje iz člana 208. stav 1. ,a u vezi člana 206. stav 1. KZ-a, pri čemu je sud određujući okrivljenom subjektivan odnos prema djelu utvrdio umišljaj, jer je okrivljeni bio svjestan svog djela i njegovih posledica, i htio je njegovo izvršenje, (isti je sebe svjesno i voljno doveo, upotrebom alkohola, u stanje u kojem je njegova sposobnost da shvati značaj svog djela i da upravlja svojim postupcima bila bitno smanjena). </span>
</p>
<p class="p6"></p>
<p class="p6">
<span>Cijeneći dokaze u datoj krivično pravnoj stvari sud nije prihvatio odbranu okrivljenog koji decidno negira izvršenje predmetnog krivičnog djela iz razloga što je takva odbrana protivna činjeničnom stanju utvrđenom na glavnom pretresu, pa je njegovu odbranu cijenio kao sračunatu na izbjegavanje krivice i krivično pravne odgovornosti. Odbrana okrivljenog je protivna iskazu svjedoka-oštećene mldb. S. A. koja je u svom iskazu na potpuno jasan, detaljan i po stanovištu suda istinit i uvjerljiv način predstavila radnje okrivljenog kritičnog dana, koje su preduzete prilikom izvršenja predmetnog krivičnog djela, u sklopu sa datim nalazom i mišljenjem vještaka psihijatra,kao i dopunom istog  iz koga se jasno vidi da se kod takvih pacijenta kod kojih je riječ o inicijalnim organskim promjenama ličnosti prouzrokovanim alkoholizmom klinički  bolest manifestuje poremećajem inteligencije, oštećenjem pamćenja i sjećanja, labilnošću afekta i gubitkom ljudskog dostojanstva kroz izmjenu socijalnih i etičkih normi ponašanja ,a najčešće etičke promjene u ponašanju  su izražene u seksualnom domenu,te zapisnikom o prepoznavanju lica u kojem se navodi da je mldb. S. A. sa sigurnošću prepoznala lice koje je izvršilo nedozvoljenu polnu radnju.</span>
</p>
<p class="p6"></p>
<p class="p6">
<span>Iskazi saslušanih svjedoka V. B. i D. M. nijesu od uticaja na rasvetljenje ove krivično pravne stvari, jer ovi svjedoci nemaju neposredna saznanja vezana za konkretni događaj. Svjedok mldb. P. A. po mišljenju suda nije objektivno svjedočila u ovoj pravnoj stvari </span><span class="s4">te </span><span>je sud njen iskaz cijenio kao pokušaj svjedoka da sebe dovedu u stanje koje ne pripada nijednoj stranki u sporu, u kom smislu je i uspjela učiniti svoj svjedočki iskaz bezuticajnim za svestrano razjašnjenje predmetne krivično- pravne stvari.</span>
</p>
<p class="p6"></p>
<p class="p6"></p>
<p class="p6">
<span>Na osnovu svega izloženog sud je nesumnjivo utvrdi da je okrivljeni počino krivično djelo nedozvoljene polne radnje iz člana 208. stav 1. a u vezi člana 206. stav 1. KZ-a u vremenu mjestu i na način bliže opisan dispozitivom ove presude, a za koje djelo je sud okrivljenog oglasio krivim i osudio kao u izreci presude. </span>
</p>
<p class="p6"></p>
<p class="p6">
<span>Prilikom odlučivanja o vrsti i visini krivične sankcije koju će sud izreći okrivljenom cijenjene su okolnosti iz čl. 42. KZ-a, cijenjene su sve okolnosti koje utiču da kazna bude manja ili veća, pa je sud od olakšavajućih okolnosti na strani okrivljenog utvrdio, da se radi o starijem čovjeku – invalidu, da se zakonski zastupnik malodobne oštećene ne pridružuje krivičnom gonjenju i da ne postavlja odštetni zahtjev, protek vremena od izvršenja konkretnog krivičnog djela,  dok je od  otežavajućih okolnosti sud utvrdio raniju osuđivanost, pa je cijeneći tako utvrđene okolnosti sud okrivljenom shodno članu 39 stav 2. taka 4. KZ -a cijeneći prethodno navedeno i vodeći računa o materijalnim prilikama okrivljenog, koji je po nalaženju suda srednjeg imovnog stanja, imajući u vidu da okrivljeni ima penziju i invalidninu ,tj.isti je sam predstavio imovno stanje, izrekao novčanu kaznu u visini od 1000,00 eura, nalazeći da će se izrečenom novčanom kaznom  na okrivljenog u dovoljnoj mjeri uticati da ubuduće ne vrši krivična djela, čime će se u cjelosti ostvariti svrha kažnjavanja iz čl. 32. Krivičnog zakonika, u okviru opšte svrhe izricanja krivičnih sankcija iz čl. 4. st. 2. Krivičnog zakonika. </span>
</p>
<p class="p6"></p>
<p class="p6">
<span>Shodno čl. 39. st. 5. Krivičnog zakonika sud je okrivljenom za plaćanje novčane kazne odredio rok od 3 (tri) mjeseca po pravosnažnosti presude, stim što je, shodno čl. 39. st. 6. Krivičnog zakonika, odredio da, ukoliko okrivljeni ne plati novčanu kaznu u navedenom roku, ista će se zamijeniti kaznom zatvora, tako što će se za svakih započetih 25,00 eura novčane kazne odrediti 1(jedan) dan kazne zatvora, odredjujući da kazna zatvora ne može biti duža od 6 mjeseci. </span>
</p>
<p class="p8"></p>
<p class="p6">
<span>Na osnovu čl.226-229 ZKP-a, obavezan je okrivljeni da na ime troškova krivičnog postupka uplati iznos od 203,50 eura i to na ime datog nalaza i mišljenja vještaka psihijatra D. N. kao i iznos od 30,00 eura na ime sudskog paušala, a koji je određen shodno dužini trajanja postupka složenosti predmeta i imovinskim prilikama okrivljenog.</span>
</p>
<p class="p6"></p>
<p class="p6">
<span>        Sa svega  izloženog, a na osnovu čl.374. ZKP-a, odlučeno je kao u izreci.</span>
</p>
<p class="p6"></p>
<p class="p6"></p>
<p class="p4">
<span>	    </span><span class="s3">OSNOVNI SUD U CETINJU</span>
</p>
<p class="p4">
<span class="s3">                                    Dana  08. 10. 2012.godine</span>
</p>
<p class="p4">
<span class="s3">   </span>
</p>
<p class="p4"></p>
<p class="p4">
<span class="s3"> </span>
</p>
<p class="p4">
<span class="s3">                                                                                       S U D I J A</span>
</p>
<p class="p4">
<span class="s3">Zapisničar                                                                    Marija Ćupić s.r.</span>
</p>
<p class="p4">
<span class="s3">Olga Lipovina                                                              </span>
</p>
<p class="p4"></p>
<p class="p4"></p>
<p class="p6">
<span class="s3"> PRAVNA POUKA</span><span>:</span>
</p>
<p class="p6">
<span>Protiv ove presude može se izjaviti žalba u </span>
</p>
<p class="p6">
<span>roku od 8 dana  od dana prijema Višem sudu </span>
</p>
<p class="p6">
<span>u Podgorici a preko ovog Suda.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p4">
<span class="s3">                                                        </span>
</p>
<p class="p4"></p>
<p class="p7"></p>
<p class="p2"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.7875in;}
.s1{font-weight:bold;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:14pt;}
.p5{text-align:justify;hyphenate:auto;font-family:Arial;font-size:14pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="dragoje.jovic" name="author">
</head>
<body class="b1 b2">
<p class="p1">
<span>                                                                                                                             </span><span class="s1">K.183/12			</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p3"></p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p2"></p>
<p class="p1">
<span class="s1">VIŠI SUD U PODGORICI</span><span>, sudija Jović Dragoje, kao pojedinac, uz učešće namještenika suda, Cupara Mile, kao zapisničara, u predmetu optuženog</span><span class="s1"> </span><span>G.M., zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, nakon održanog javnog glavnog pretresa, dana 23.04.2013.godine, kome su prisustvovali zastupnik optužbe Medenica Lepa, zamjenik Višeg državnog tužioca u Podgorici, optuženi i njegov branilac, B.S., advokat iz N., donio je i dana 24.04.2013. godine javno objavio</span>
</p>
<p class="p2"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span class="s1">OPTUŽENI G.M., </span><span>JMBG ..., od oca R. i majke M., rođene G., rođen ... godine u N., sa prebivalištem u N., Ulica Š. .., a boravištem u T. – L. .., državljanin Crne Gore, neoženjen, pismen, završio srednju EUŠ, zaposlen u H. "P." u T., lošeg imovnog stanja, neosuđivan,</span>
</p>
<p class="p2"></p>
<p class="p2">
<span class="s1">K R I V   J E</span>
</p>
<p class="p1"></p>
<p class="p1">
<span class="s1">Zato što je:</span>
</p>
<p class="p1"></p>
<p class="p1">
<span>U periodu od 08.11.2012.godine do 23.11.2012.godine, u N. i T., neovlašćeno radi dalje prodaje kupio i držao opojnu drogu marihuanu - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl. list Crne Gore br.56/12, od 09.11.2012.godine), iako je bio svjestan da postupa neovlašćeno i protivpravno, pa je to i htio, na način što je, dana 08.11.2012.godine, od nepoznatog lica, u N., za iznos od 200 €, kupio opojnu drogu marihuanu ukupne mase od 159,32 grama, koju je zapakovao u 63 pakovanja okruglog oblika od pvc folije, potom je sakrio u mjestu L., T., u rastinju u blizini stambenog objekta u kojem je stanovao, i to u kanti sa natpisom "E.H.", u plastičnoj kesi sa natpisom "R.", od čega je 61 pakovanje od strane ovlašćenih službenih lica Područne jedinice – H.N. pronadjeno u rastinju iznad stambenog objekta u kojem je stanovao, dana 23.11.2012.godine, a dva pakovanja ove opojne droge je nosio sa sobom, od kojih je jedno pakovanje, u trenutku dok je upravljao putničkim vozilom marke "S.K.", reg. oznaka ...., po uočavanju ovlašćenih službenih lica, izbacio kroz prozor vozila, dok je drugi zamotuljak sa opojnom drogom marihuanom ostao na patosnici ispod sjedišta vozača, koja opojna droga je pronadjena od strane ovlašćenih službenih lica Područne jedinice H.N., a ista je, od strane optuženog, bila namijenjena daljoj neovlašćenoj prodaji,</span>
</p>
<p class="p1"></p>
<p class="p1">
<span>čime je izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika,</span>
</p>
<p class="p1"></p>
<p class="p1">
<span>pa ga sud, primjenom citiranog zakonskog propisa, te člana 36, 42, 45, 46 i 51 Krivičnog zakonika i člana 374 Zakonika o krivičnom postupku,</span>
</p>
<p class="p1"></p>
<p class="p1"></p>
<p class="p2">
<span class="s1">O S U Đ U J E</span>
</p>
<p class="p2"></p>
<p class="p2"></p>
<p class="p1">
<span>Na kaznu zatvora u trajanju od 1 (jedne) godine, u koju mu se uračunava vrijeme lišenje slobode, od 23.11.2012.godine do 24.11.2012.godine.</span>
</p>
<p class="p1"></p>
<p class="p1">
<span>Na osnovu člana 75 i 300 st.7 Krivičnog zakonika, optuženom se izriče</span>
</p>
<p class="p1"></p>
<p class="p1"></p>
<p class="p2">
<span class="s1">M J E R A    B E Z B J E D N O S T I</span>
</p>
<p class="p2"></p>
<p class="p2"></p>
<p class="p1">
<span>kojom se od istog oduzima 159,32 g opojne droge marihuane, upakovane u 63 ručno pravljena zamotuljka od plastične kese, a koja se ima uništiti nakon pravosnažnosti presude.</span>
</p>
<p class="p1"></p>
<p class="p1">
<span>Na osnovu člana 229 u vezi člana 226 Zakonika o krivičnom postupku, optuženi se obavezuje da, u korist budžeta Crne Gore, na ime troškova krivičnog postupka - paušala, uplati iznos od 150,00 €, u roku od 15 dana po pravosnažnosti presude.</span>
</p>
<p class="p4"></p>
<p class="p5"></p>
<p class="p2">
<span class="s1">O b r a z l o ž e nj e </span>
</p>
<p class="p2"></p>
<p class="p2"></p>
<p class="p1">
<span>Optužnicom Višeg državnog tužilaštva u Podgorici, Kt.br.130/12, od 28.12.2012.godine, optuženom je stavljeno na teret izvršenje krivičnog djela činjenično opisanog i pravno označenog u izreci presude.</span>
</p>
<p class="p1"></p>
<p class="p1">
<span>Sud je u dokaznom postupku pročitao zapisnik o uviđaju Uprave policije - SKP - Grupe za suzbijanje droge Herceg Novi, Kotor i Tivat 03/4, broj 240/12-39/256, od 23.11.2012. godine; zapisnik o pretresanju prevoznog sredstva, putnika, prtljaga i drugih pokretnih stvari Uprave policije - SKP - Grupe za suzbijanje droge Herceg Novi, Kotor i Tivar 03/4, broj 240/12-39/255, od 23.11.2012.godine; potvrdu o privremeno oduzetim predmetima Uprave policije - SKP - Grupe za suzbijanje droge Herceg Novi, Kotor i Tivat 03/4, broj 240/12-39-253, od 23.11.2012.godine i potvrdu o privremeno oduzetim predmetima Uprave policije - SKP - Grupe za suzbijanje droge Herceg Novi, Kotor i Tivat 03/4, broj 240/12-39/254, od 23.11.2012.godine, izvještaj o kriminalističko-tehničkom pregledu lica mjesta, od 23.11.2012.godine, izvještaj o hemijskom vještačenju Forenzičkog centra Danilovgrad br.4764/12, izvod iz kaznene evidencije Uprave policije - PJ N. br. 2647, od 06.12.2012. godine i izvršio uvid u fotodokumentaciju koja čini sastavni dio izvještaja.</span>
</p>
<p class="p2"></p>
<p class="p1">
<span>Optuženi je u odbrani naveo da u ljetnjim mjesecima sezonski radi u H. "P." u T., a inače je iz N., gdje mu žive majka i brat, dok mu otac živi u B.. Tokom sezone je bio smjetešn u H. "K.", a po njenom završetku, drugovi H.V. i D. su mu obezbijedili smještaj u kući njihove babe H. J., u L., u kojoj je imao zasebnu sobu. Već godinu dana unazad koristi opojnu drogu marihuanu, sa čijim uživanjem je počeo  jer je bio nezadovoljan i nervozan zbog nedostatka posla, pa ga je pušenje marihuane smirivalo. Istu samo povremeno koristi, i to po jedan mali zamotuljak, a mogao bi da je ne koristi, ali mu je od pomoći da se opusti i smiri kad god je nervozan. Drogu je nabavljao u N. od lica čija imena nije htio da otkrije zbog lične bezbjednosti, a inače se izdržava od svoje zarade, a povremeno mu majka i baba šalju hranu. Petnaestak dana prije predmetnog događaja, u N. je, za iznos od oko 200 €, kupio 150 grama marihuane. Ista je bila u jednom komadu, da bi je on, van kuće, prepakovao u 63 mala pakovanja u obliku kuglica od plastificirane providne folije, od kojih je 61 stavio u jednu plastičnu kutiju koju je ubacio u plastičnu kantu sa poklopcem, a zatim sakrio u niskom rastinju udaljenom oko 40 metara iznad kuće H. J., a dva pakovanja je zadržao kod sebe, kako bi ih konzumirao tog dana. Nikada nikome nije prodao, niti dao drogu na uživanje, a predmetnu količinu je kupio u N. jer je tamo mnogo jeftinija, a osim toga na moru ne poznaje nikog od koga bi mogao da kupi drogu. Uzeo je veću količinu, kako bi svoje potrebe zadovoljio za jedan duži vremenski period, jer nema novca da je "svako malo" kupuje i stalno ide do N. tim povodom. Dana 23.11.2012. godine, u popodnevnim časovima, vratio se iz grada i vozilom marke "S.C.", reg. br..... parkirao ispred kuće u kojoj je stanovao, kada mu je prišlo više ljudi u civilu, za koje je kasnije saznao da su inspektori policije. Čim su mu isti prišli, iz straha je, kroz prozor vozila izbacio jedan zamotuljak sa opojnom drogom, dok mu je drugi pao ispod sjedišta. Inspektorima je odmah rekao da ima opojne droge još u stanu, nakon čega ih je poveo do mjesta gdje je sakrio. Nikada nije pušio marihuanu u kuću njegovih drugova V. i D., niti je istu držao u kući, jer nije htio da ih dovodi u neprijatnu situaciju, obzirom da su mu obezbijedili krov nad glavom, a oni nisu znali da koristi opojnu drogu, niti da je posjeduje. Radi se o njegovim dobrim prijateljima, koje je upoznao u T., gdje su zajedno radili kao konobari. Veoma mu je žao, zbog svega što se desilo, a posebno zbog njegovih prijatelja i njihove babe, čija kuća je bila predmet pretresanja, a nakon ovog dogadjaja će prestati da kupuje i koristi marihuanu, jer mu je isti pomogao da shvati ozbiljnost situacije u kojoj se našao.</span>
</p>
<p class="p1"></p>
<p class="p1">
<span>Iz </span><span class="s1">zapisnika o uviđaju Uprave policije - SKP - Grupe za suzbijanje droge Herceg Novi, Kotor i Tivat 03/4 broj 240/12-39/256 </span><span>i </span><span class="s1">izvještaja o kriminalističko-tehničkom pregledu lica mjesta od 23.11.2012.godine</span><span> proizilazi da je lice mjesta u naselju L. .. – O., na oko 250 metara od J.M. sa desne strane, gledano iz pravca T., odnosno 40 metara iznad stambenog objekta H.J.. U niskom rastinju pronađena je kanta sa nazivom "E.H.", u kojoj se nalazila plastična zdjela sa poklopcem, a u istoj kesa sa natpisom "R." u kojoj je 61 pakovanje okruglog oblika oblijepljeno pvc folijom, sa sadržajem nepoznate materije, biljnog porijekla za koju se pretpostavlja da je opojna droga marihuana. Navedeni predmeti su pronađeni na osnovu dobrovoljnog pristanka optuženog G.M. da ovlašćenim policijskim službenicima pokaže mjesto gdje se nalazi opojna droga.</span>
</p>
<p class="p1"></p>
<p class="p1">
<span>Iz </span><span class="s1">zapisnika o pretresanju prevoznog sredstva, putnika, prtljaga i drugih pokretnih stvari Uprave policije - SKP - Grupe za suzbijanje droge Herceg Novi, Kotor i Tivar 03/4 broj 240/12-39/255 od 23.11.2012.godine</span><span> proizilazi da su ovlašćeni policijski službenici, pretresom putničkog motornog vozila marke "S.", reg. oznaka...., vlasništvo optuženog, pronašli jedno pakovanje okruglog oblika od pvc kese (folije) sa sadržajem suve biljne materije zelene boje, i to na patosu ispred vozača G.M., i jedno pakovanje okruglog oblika od pvc folije sa sadržajem suve biljne materije zelene boje, pronadjeno pored  navedenog vozila, odnosno ispod puta, a koje je, u momentu zaustavljanja od strane policije, G.M. odbacio kroz prozor vozila.</span>
</p>
<p class="p1"></p>
<p class="p1">
<span>Iz </span><span class="s1">dvije potvrde o privremeno oduzetim predmetima Uprave policije - SKP - Grupe za suzbijanje droge Herceg Novi, Kotor i Tivat 03/4 broj 240/12-39-253 i 240/12-39/254 od 23.11.2012.godine</span><span> proizilazi da su od optuženog privremeno oduzeta dva pakovanja okruglog oblika od pvc folije sa sadržajem suve biljne materije zelene boje, jedno pronađeno na patosu ispred sjedišta vozača vozila marke "S." reg. oznaka ..., za čijim volanom se nalazio G.M., i drugo pakovanje nadjeno ispod puta pored vozila, koje je G. odbacio, kao i 61 pakovanje okruglog oblika od pvc folije sa sadržajem suve biljne materije tamno zelene boje koji su pronadjeni u šumi, 40 metara iznad kuće H.J.. Navedene potvrde optuženi je uredno potpisao.</span>
</p>
<p class="p1"></p>
<p class="p1">
<span>Iz </span><span class="s1">izvještaja o hemijskom vještačenju Forenzičkog centra Danilovgrad br.4764/12</span><span>,  proizilazi da su Forenzičkom centru na vještačenje dostavljeni jedan ručno pravljeni zamotuljak od plastične kese sa sadržajem biljne materije tamno zelene boje, karakterističnog opojnog mirisa, neto mase 2,45g, jedan ručno pravljeni zamotuljak od plastične kese sa sadržajem biljne materije tamno zelene boje, karakterističnog opojnog mirisa, neto mase 3,07g i plastična kesa sa natpisom "R." u kojoj se nalazi 61 ručno pravljeni zamotuljak od plastične kese sa sadržajem biljne materije tamno zelene boje karakterističnog opojnog mirisa, ukupne neto mase 153,80 g. Mikroskopskom analizom radjenom na stereomikroskopu "N." pod različitim uveličanjima i hemijskom analizom radjenom metodom tankoslojne hromatografije kod dostavljenih uzoraka, konstatovano je prisustvo smole i bodlji u obliku "medvedjih kandži", a na osnovu karakteristične morfološke gradje konstatovano je da isti potiču od biljke čiji je botanički naziv Cannabis Sativa L. iz familije  Canabaceae (poznatija kao konoplja, marihuana), te da svi dostavljeni uzorci sadrže tetrahidrokanabinol (THC) u koncentraciji iznad 0,2%. Konoplja i THC su supstance koje djeluju na centralni nervni sistem, izazivaju stanje zavisnosti i nalaze se u Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl. list Crne Gore br.56/2012). Bliži izgled vještačenih uzoraka prikazan je na fotrografijama u okviru </span><span class="s1">fotodokumentacije</span><span> koja je sastavni dio izvještaja o vještačenju.</span>
</p>
<p class="p1"></p>
<p class="p1">
<span>Dakle, kada se pojedinačno analizira odbrana optuženog, onda se nesumnjivo izvodi zaključak da je on znao, da kod sebe drži materiju koja predstavlja opojnu drogu, jer je u svojoj odbrani naveo da je marihuanu kupio 15-tak dana ranije u N., u jednom komadu, za iznos od 200 eura od njemu poznatog lica čiji identitet nije želio da otkrije iz razloga koji se odnose na njegovu ličnu i porodičnu bezbjednost. Taj dio njegove odbrane otkriva da je prema objektu radnje krivičnog djela koje mu je stavljeno na teret pored ispoljene svijesti o svojstvu te materije znao i da se ona na takav način ne može staviti u promet, jer je to opšte poznata činjenica koja proizilazi iz Zakona o sprečavanju zloupotrebe opojnih droga ("Službeni list" br. 28/11).</span>
</p>
<p class="p1"></p>
<p class="p1">
<span>Opojnu drogu marihuanu, koju je neovlašćeno nabavio "u jednom komadu" i prepakovao u 63 manja ručno pravljena zamotuljka, neovlašćeno je držao sve do 23.11.2012. godine, kada je iz straha zbog nailaska inspektora u civilu izbacio jedno pakovanje, iz vozila marke "S.C." reg.oznaka ..., koje je bilo parkirano u blizini kuće u kojoj je živio, dok mu je drugo pakovanje ispalo ispod sjedišta. Nakon što su mu ta dva pakovanja oduzeta odveo je policijske službenike do lokaliteta na kome je držao sakriveno 61 pakovanje i bliži opis mjesta na kojima su pronadjena sva ta pakovanja naveden je u zapisniku o uvidjaju Uprave policije - SKP - Grupe za suzbijanje droge Herceg Novi, Kotor i Tivat 03/4 broj 240/12-39/256, izvještaju o kriminalističko-tehničkom pregledu lica mjesta od 23.11.2012.godine i zapisniku o pretresanju prevoznog sredstva, putnika, prtljaga i drugih pokretnih stvari Uprave policije - SKP - Grupe za suzbijanje droge Herceg Novi, Kotor i Tivar 03/4 broj 240/12-39/255 od 23.11.2012.godine, čiji je sadržaj bliže interpretiran na strani 3 i 4 ove presude.</span>
</p>
<p class="p1"></p>
<p class="p1">
<span>Kao što je naglašeno svi navedeni uzorci su bili predmet vještačenja kojim je utvrdjena njihova pojedinačna i ukupna neto masa bliže označena u izvještaju o hemijskom vještačenju Forenzičkog centra Danilovgrad broj 4764/12 iz kojeg proizilazi i da sadrže tetrahidrokanabinol THC u koncentraciji iznad o,2% neophodnoj za izvodjenje zaključka da se radi o drogi koja može da izazove promjenu ili poremećaj fizičkog i mentalnog zdravlja čovjeka i koja se nalazi na spisku droga i bilja iz kojeg se može dobiti droga. Upravo ta ukupna količina opojne droge od 159,32 grama i pogotovo okolnost što je prepakovao u 63 mala zamotuljka u obliku kuglica od plastirficirane providne folije, čije izgled prikazan na fotografijama u fotoelaboratu otkriva da je to uradjeno na jedan izuzetno brižljiv način koji u potpunosti odgovara onom u kojem se droga stavlja u promet kroz uličnu prodaju ili na neki drugi sličan način neodredjenom broju lica. Njegovu namjeru za prodajom otkriva i ponašanje prilikom nailaska policijskih službenika kada je pokušao odbacivanjem dva zamotuljka, od kojih mu je jedan ispao i ostao u kolima da se takvom reakcijom oslobodi predmeta koji mogu poslužiti kao dokaz u krivičnom postupku. Kada nije uspio da ostvari jednu takvu zamisao, jer je onemogućen zapažanjem tih policijskih službenika i pronalaskom paketića na pomenutim mjestima, onda je u svojoj odbrani istakao da ih je htio konzumirati (oba) tog dana, što je u potpunoj suprotnosti sa njegovim navikama o povremenom korišćenju "jednog malog zamotuljka" i činjenicom da za 15-tak dana nije napravljena nikakva razlika izmedju nabavljene i u njegovoj državini pronadjene količine opojne droge marihuane. Zato, brojnost i navedena pedantnost i brižljivost ručno napravljenih zamotuljaka ukazuje da su bili pripremljeni za prodaju i da nijesu nabavljeni za ličnu upotrebu, kako je tvrdio optuženi, nego je po ocjeni suda sa navedenih razloga njihovom prodajom i lakom zaradom htio da rješava tu nepovoljnu materijalnu situaciju na štetu zdravlja istinskih zavisnika ili onih koji su na putu da to postanu kupovinom i konzumiranjem opojne droge koju je nabavio u tu svrhu.</span>
</p>
<p class="p1"></p>
<p class="p1">
<span>Prema tome, optuženi je bio svjestan da je u N. neovlašćeno kupio od njemu poznatog lica i držao u T. radi dalje prodaje opojnu drogu marihuanu u količini od 159,32 grama, te je očigledno to i htio, čim se upustio u tu protivpravnu djelatnost za koju je znao da je zakonom zabranjena. Optuženi je to stanje svijesti i volje ispoljio i u odnosu na posledicu koja se ogleda u apstraktnoj opasnosti za zdravlje ljudi i ne mora se dokazivati, nego se smatra da je nastupila samim činom nabavljanja i držanja radi prodaje (ne)odredjenom broju lica, pa se u takvom njegovom cjelokupnom ponašanju stiču sva zakonska obilježja krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika.</span>
</p>
<p class="p1"></p>
<p class="p1">
<span>Pri odmjeravanju kazne, u smislu člana 42 Krivičnog zakonika, sud je vodio računa o svim okolnostima koji utiču da ona bude veća ili manja, pa je kao olakšavajuće cijenio raniji život optuženog u smislu njegove neosuđivanosti, utvrđene iz izvoda iz kaznene evidencije Uprave policije Područne jedinice N. br.2647 od 06.12.2012.godine, njegovo držanje poslije učinjenog krivičnog djela, kada je policijskim službenicima dobrovoljno rekao da ima još droge i pokazao im mjesto na kojem je sakrio 61 pakovanje marihuane, te izraženo kajanje zbog izvršenog djela, kao i okolnost da je ova vrsta opojne droge manje opasna po zdravlje ljudi, što proizilazi iz člana 3 Zakona o sprečavanju zloupotrebe opojnih droga. Sud je imajući u vidu brojnost i kvalitet tih okolnosti, uz odsustvo bilo koje otežavajuće, iste stepenovao kao osobito olakšavajuće, te mu je ublažio kaznu ispod granice koja je zakonom propisana i izrekao u visini od jedne godine, koja odgovara granici ublažavanja za predmetno krivično djelo cijeneći da će se tako odmjerenom kaznom,  u okviru opšte svrhe krivičnih sankcija (član 4 KZ) ostvariti i svrha kažnjavanja, koja se sastoji u tome da se optuženi spriječi da čini krivična djela i da se kaznom utiče na njega da ubuduće ne čini krivična djela, odnosno na druge da ne čine krivična djela, dok izrečena kazne izražava istovremeno i društvenu osudu za učinjeno krivično djelo i obavezu poštovanja zakona, odnosno jača moral i utiče na razvijanje društvene odgovornosti (član 32 KZ). U izrečenu kaznu optuženom se, na osnovu čl. 51 Krivičnog zakonika, uračunava i vrijeme lišenja slobode, od 23.11.2012.godine do 24.11.2012.godine.</span>
</p>
<p class="p1"></p>
<p class="p1">
<span>Sud je, osnovom čl.300 st.7 i čl.75 Krivičnog zakonika, optuženom izrekao mjeru bezbjednosti oduzimanja opojne droge marihuane u količini od 159,32 g, upakovane u 63 ručno pravljena zamotuljka od plastične kese (folije), jer se radi o predmetu izvršenja krivičnog djela za koje je optuženi oglašen krivim, a ista se, po pravosnažnosti presude, ima uništiti.</span>
</p>
<p class="p1"></p>
<p class="p1">
<span>Kako je sud optuženog oglasio krivim, to ga je, na osnovu čl.229 u vezi čl.226 Zakonika o krivičnom postupku, obavezao na plaćanje troškova krivičnog postupka - paušala u iznosu od 150,00 €, koji je odmjeren obzirom na trajanje i složenost postupka, te imovno stanje optuženog, i to u roku od 15 dana po pravosnažnosti presude.  </span>
</p>
<p class="p1"></p>
<p class="p1">
<span>Sa iznijetih razloga, odlučeno je kao u izreci.</span>
</p>
<p class="p1"></p>
<p class="p2">
<span class="s1">VIŠI SUD U PODGORICI                                                                                                              Dana 24.04.2013.godine</span>
</p>
<p class="p2"></p>
<p class="p6">
<span class="s1">ZAPISNIČAR                                                                                                       S U D I J A          Mila Cupara,s.r.				                                                      Dragoje Jović,s.r.</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span><span> Protiv ove presude može se izjaviti žalba Apelacinom sudu CG u roku od 15 dana od dana prijema prepisa, a preko ovog suda.</span>
</p>
<p class="p1"></p>
<p class="p1"></p>
<p class="p2">
<span>Za tačnost otpravka tvrdi i</span>
</p>
<p class="p2">
<span>ovjerava namještenik suda</span>
</p>
<p class="p2">
<span>Mila Cupara</span>
</p>
<p class="p6"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p7"></p>


</body>
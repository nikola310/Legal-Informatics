<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.75in 0.25in 0.875in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-left:2.0in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{text-align:center;hyphenate:auto;keep-with-next.within-page:always;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">U IME CRNE GORE</span>
</p>
<p class="p4">
<span class="s1">K. br. 435/2011</span>
</p>
<p class="p5">
<span class="s1"> 	OSNOVNI SUD U BIJELOM POLJU,</span><span> kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv optuženog R.R.a iz Bijelog Polja, postupajući po Optužnici ODT-a iz Bijelog Polja Kt. br. 719/10 od 24.10.2011. godine, zbog krivičnog djela teška kradja iz čl. 240. st. 1. tač. 1. Krivičnog Zakonika, nakon dovršenog usmenog, glavnog i javnog pretresa, održanog dana 21.12.2011.godine, u prisustvu zamjenika ODT iz Bijelog Polja Zvrko Denisa i optuženog R.R.a, a u odsustvu uredno obaviještene oštećene F.S., istog dana donio je i javno objavio, </span>
</p>
<p class="p6"></p>
<p class="p7">
<span class="s1">P R E S U D U</span>
</p>
<p class="p6"></p>
<p class="p8">
<span class="s1">Optuženi  R.R.O,</span><span> od oca G. i majke V. rodjene K., rodjen ....godine u Beranama, živi u Bijelom Polju – Ul. O.., Crnogorac, državljanin Crne Gore, pismen, završio Srednju Školu, neoženjen, lošeg imovnog stanja, ne osudjivan.</span>
</p>
<p class="p6"></p>
<p class="p2">
<span class="s1">K r i v    j e </span>
</p>
<p class="p2"></p>
<p class="p6">
<span class="s1"> Što je:</span>
</p>
<p class="p6"></p>
<p class="p6">
<span>-  u noći 03/04.09.2010.godine u Ul.O.., Opština Bijelo Polje, obio U.O.K. vlasništvo F.S., na način što je upotrebom šrafcigera fizički djelovao na zaključana ulazna vrata, koja su se usled toga otvorila, ušao u unutrašnjost prostorije i oduzeo televizor marke '' LG'', čija je vrijednost 343,20 eura, tako što je odšrafio šrafove sa držača kojim je televizor bio pričvršćen na zidu, u namjeri da njegovim prisvajanjem sebi pribavi protivpravnu imovinsku korist, </span>
</p>
<p class="p6">
<span>	  </span>
</p>
<p class="p6">
<span>-čime je izvršio krivično djelo teška kradja iz čl. 240. st. 1. tač. 1. Krivičnog zakonika, </span>
</p>
<p class="p5">
<span>			 </span>
</p>
<p class="p6">
<span>-pa ga sud primjenom citiranog zakonskog propisa i čl. 2,4,5,13,15,32,36,42, 45,46. tač. 4.  Krivičnog zakonika, kao i čl. 226,229 i 374.  ZKP-a, </span>
</p>
<p class="p6"></p>
<p class="p9">
<span class="s1">O S U DJ U J E</span>
</p>
<p class="p10"></p>
<p class="p6">
<span>Na  kaznu zatvora u trajanju od 3. ( tri ) mjeseca.</span>
</p>
<p class="p5"></p>
<p class="p5">
<span>	Optuženi je dužan da ovom sudu na ime troškova paušala plati iznos od 30,00 € (trideset) eura, kao i na ime troškova krivičnog postupka iznos od 199,00 € ( stodevedesetdevet eura ), sve u roku od 15 dana po pravosnažnosti presude. </span>
</p>
<p class="p5"></p>
<p class="p5">
<span>	Imovinsko – pravnog zahtjeva nije bilo.</span>
</p>
<p class="p5"></p>
<p class="p2">
<span class="s1">O b r a z l o ž e nj e</span>
</p>
<p class="p5"></p>
<p class="p6">
<span>Osnovno Državno Tužilaštvo  iz B.Polja podnijelo je ovom sudu Optužnicu Kt. br. 719/10 od 24.10.2011. godine, protiv optuženog R.R.a iz Bijelog Polja, zbog krivičnog djela teška kradja iz čl. 240. st. 1. tač. 1.  Krivičnog zakonika. </span>
</p>
<p class="p6"></p>
<p class="p6">
<span>Sud je glavni pretres održao i zaključio dana 21.12.2011.godine u odsustvu oštećene F.S..</span>
</p>
<p class="p6"></p>
<p class="p6">
<span>Zamjenik ODT iz Bijelog Polja Zvrko Denis u završnoj riječi je izjavio, da izvedenim dokazima na glavnom pretresu utvrdjeno je, da je optuženi R.R.o počinio krivično djelo stavljeno mu na teret ovom Optužnicom. Od olakšavajućih okolnosti na njegovoj strani cijenio je njegovu raniju neosudjivanost i činjenicu da je veoma mlad čovjek, a što se tiče otežavajućih okolnosti u konkretnom slučaju isti ih nema. Pa s obzirom na sve predložio je, da mu sud izrekne kaznu zatvora u okviru Zakonom propisanog minimuma odnosno maksimuma.  </span>
</p>
<p class="p6"></p>
<p class="p6">
<span>Optuženi R.R.o priznaje izvršenje krivičnog djela pa je u svojoj odbrani tokom postupka  naveo, da živi preko puta kafane koja se nalazi u prizemlju zgrade vlasništvo D.a. Primijetio je da se u kafani na zidu nalazi plazma televizor i planirao da jedne noći provali u kafanu i da taj televizor prisvoji. Istakao je da ne može da se sjeti kada a misli da je bilo prije od prilike mjesec dana. Oko 04 h, tada je došao ispred kafane i uz pomoć šrafcigera koji je sa sobom ponio kad je krenuo od kuće, nategao je nekoliko puta ulazna vrata koja su inače od PVC-a i koja su se lako otvorila. Ušao je u kafanu i sa zida skinuo televizor, tako što je odšrafio šrafove sa držača na koji je bio pričvršćen televizor, koji je odmah odnio na stan kod B.D.a, koji se nalazi u Ul. Slobode i istom ga prodao za 150,00 eura. Tada je D. rekao da je televizor vlasništvo njegove tetke, i da ga je ista zamolila da ga proda. U završnoj riječi je izjavio, da se osjeća krivim i molio je sud da ga što blaže kazni. </span>
</p>
<p class="p6"></p>
<p class="p6">
<span>Radi utvrdjivanja odlučnih činjenica i krivice optuženog, sud je   na glavnom pretresu u dokaznom postupku na saglasni predlog stranaka, pročitao iskaz svjedoka – oštećene F.S., dat na zapisniku kod istražnog sudije od 11.10.2011.godine i pročitao iskaze svjedoka H.N.a, dat na zapisniku kod istražnog sudije od 11.10.2011.godine i B.D.a, dat na zapisniku kod istražnog sudije od 07.10.2011.godine, pročitao zapisnik o uvidjaju Uprave Policije PJ Bijelo Polje od 04.09.2010.godine, izvršio uvid u potvrdu Uprave Policije PJ Bijelo Polje o privremeno oduzetim predmetima od lica H.N.a od 11.10.2010.godine, izvršio uvid u potvrdu o vraćanju privremeno oduzetih predmeta licu F.S.od 11.10.2010.godine, pročitao nalaz i mišljenje vještaka ekonomsko – finansijske struke dipl.ecc.B.I.od 08.10.2011.godine i izvršio uvid u izvod iz KE na ime optuženog R.R.a, izdat od strane Uprave Policije PJ Bijelo Polje br. 121 od 19.01.2011.godine, pa je cijeneći izvedene dokaze pojedinačno i u kontekstu dovodeći ih u vezi sa odbranom  optuženog shodno čl. 370. st. 3. ZKP-a, utvrdio činjenično stanje kao u izreci presude.</span>
</p>
<p class="p6"></p>
<p class="p6">
<span>Naime, odbrana optuženog predstavlja podpuno priznanje uz neskrivanje činjenica vezano za izvršenje krivičnog djela. Tako optuženi je istakao, da živi preko puta kafane koja se nalazi u prizemlju zgrade vlasništvo D.a. Primijetio je da se u kafani na zidu nalazi plazma televizor. On je planirao da provali kafanu i da taj televizor prisvoji. Tako jedne večeri došao je ispred kafane i uz pomoć šrafcigera koji je ponio od kuće, nategao nekoliko puta ulazna vrata koja su od PVC materijala i koja su se lako otvorila, te je ušao u kafanu i sa zida skinuo televizor, tako što je odšrafio šarafe sa držača i taj televizor odnio na stan kod B.D.a i istom ga prodao za 150,00 eura. </span>
</p>
<p class="p6"></p>
<p class="p6">
<span>Priznanje optuženog potvrdjeno je izvedenim dokazima. Tako se iz iskaza svjedokinje – oštećene F.S. utvrdjuje, da je bila vlasnica lokala koji se nalazi u zgradi vlasništvo D.a u Ul. O.. u Bijelom Polju. Kada je 04.09.2010.godine oko 08,30 h, došla da otvori lokal, prvo je primijetila otvorena vrata od lokala i kad je ušla u lokal primijetila je da sa zida nedostaje plazma televizor marke '' LG'' crne boje, koji je kupila u prodavnici vlasništvo S.M. za 500,00 eura, o čemu je obavijestila policiju i nakon što je policija pronašla počinioca, koji je otudjio televizor, isti joj je vraćen.  A iz iskaza svjedoka B.D.a se utvrdjuje, da mu je R.R.o ponudio na prodaju televizor marke '' LG'', za koji nije posumnjao da je ukraden i isti je platio 150,00 eura i jedno vrijeme koristio, a nakon toga ga prodao H.N.u za veći iznos u odnosu na cijenu koju je platio R.. A iz iskaza svjedoka H.N.a se utvrdjuje, da mu je B.D.o prodao plazma televizor marke '' LG'' crne boje, po cijeni od 200,00 eura. Tada mu je isti garantovao da nije ukraden već da je televizor njegovog druga. On nije posumnjao, te je iz tog razloga i kupio isti. Nakon što je saznao da je televizor bio ukraden on je isti predao policiji. </span>
</p>
<p class="p6"></p>
<p class="p6">
<span>Predhodno izloženo pokrijepljeno je ostalim izvedenim dokazima. Tako se iz zapisnika o uvidjaju UP PJ B.Polje od 04.09.2010.godine vidi, da je isti sačinjen tog dana a povodom obavještenja od F.S. da je izvršena provala kafane koja je njeno vlasništvo i koja se nalazi u Ul. O.. u Bijelom Polju i to u prizemlju zgrade vlasništvo D.a. Istim je konstatovano da su vrata kafane od PVC materijala i na vratima se nalaze 4 oštećenja širine 5 mm, i izmedju ostalog vidi se da je sa desne strane gledano sa vrata na zidu, na visini od 2,20 m, nalazi se metalni držač za TV, dimenzija 0,40 x 0,25 m. A na podu ispod držača nalaze se 4 metalna zavrtnja, te su upisane ostale bitne pojedinosti. A iz potvrde UP PJ B.Polje od 11.10.2010.godine se vidi, da je ovlašćeno službeno lice izvršilo privremeno oduzimanje plazma televizora '' LG'' crne boje, bez serijskog broja, od lica H.N.a. A uvidom u potvrdu iste Uprave od istog datuma, se vidi, da je ovlašćeno službeno lice izvršilo vraćanje privremeno oduzetog plazma televizora '' LG'' crne boje, bez serijskog broja, licu F.S.. </span>
</p>
<p class="p6"></p>
<p class="p6">
<span>Pored izloženog prema nalazu i mišljenju vještaka ekonomsko finansijske struke dipl.ecc. B.I.od 08.10.2011.godine se vidi, da je vrijednost televizora marke '' LG'' koji je oduzet iz Ugostiteljskog objekta vlasništvo oštećene F.S. po odbitku slobodno procijenjene amortizacije od 20 %, na dan izvršenja krivičnog djela iznosila 343,20 eura. Inače, nalaza ovog vještaka sud je cijenio kao objektivno i stručno dat. </span>
</p>
<p class="p5"></p>
<p class="p6">
<span>Dakle, na osnovu priznanja optuženog koje je potvrdjeno izvedenim dokazima, nesporno je od strane ovog suda utvrdjeno da je optuženi R.R.o, u noći 03/04.09.2010.godine u Ul.O.., Opština Bijelo Polje, obio U.O.K. vlasništvo F.S., na način što je upotrebom šrafcigera fizički djelovao na zaključana ulazna vrata, koja su se usled toga otvorila, ušao u unutrašnjost prostorije i oduzeo televizor marke '' LG'', čija je vrijednost 343,20 eura, tako što je odšrafio šrafove sa držača kojim je televizor bio pričvršćen na zidu, u namjeri da njegovim prisvajanjem sebi pribavi protivpravnu imovinsku korist, a što znači da su u radnjama optuženog sadržani svi elementi bića krivičnog djela teška kradja iz čl. 240. st. 1. tač. 1. Krivičnog zakonika,  za koje ga je sud oglasio krivim. Okrivljeni je izvršio krivično djelo s umišljajem, jer je bio svjestan svog djela i htio je njegovo izvršenje, tj. isti je bio svjesjtan da oduzima tudju pokretnu stvar – televizor, bez postojanja pravnog osnova.</span>
</p>
<p class="p6"></p>
<p class="p6">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom  od jedne do 8.godina. </span>
</p>
<p class="p5"></p>
<p class="p6">
<span>Prilikom odlučivanja o vrsti i visini kazne za optuženog, sud je imao u vidu sve okolnosti koje su od uticaja da kazna bude veća ili manja u smislu odredbi čl. 42 KZ, pa je od olakšavajućih okolnosti na strani optuženog našao,  da se radi o mladom, tek punoljetnom licu, da je isti priznao izvršenje djela, njegovu raniju neosudjivanost, dok otežavajućih okolnosti nije bilo. Imajući u vidu utvrdjene olakšavajuće okolnosti na strani optuženog, a u odsustvu otežavajućih, sud je iste u njihovom sveukupnom dejstvu cijenio kao naročito olakšavajuće okolnosti, te je primjenom čl. 45 i 46. st. 1. tač. 4. KZ, optuženom  ublažio kaznu ispod Zakonom propisanog minimuma i istog osudio na kaznu zatvora preciziranu izrekom presude, smatrajući da će se i sa ovako ublaženom kaznom ostvariti svrha kažnjavanja iz čl. 32. u vezi čl. 4. st. 2. KZ, i da isti više ne vrši krivična djela. </span>
</p>
<p class="p6"></p>
<p class="p6">
<span>Sud je optuženog obavezao da na ime  paušala uplati iznos od 30,00 eura koji iznos je odmjeren u odnosu na trajanje i složenost krivičnog postupka i imovno stanje optuženog, shodno čl. 226. ZKP-a, kao i na ime troškova krivičnog postupka iznos od 199,00 eura, koji troškovi se odnose na ime vještačenja od strane vještaka ekonomske struke, te naknade advokatu koji je postavljen po službenoj dužnosti, tokom postupka, shodno čl. 229. ZKP-a.</span>
</p>
<p class="p6"></p>
<p class="p5">
<span>	Imovinsko – pravnog zahtjeva nije bilo. </span>
</p>
<p class="p6"></p>
<p class="p6">
<span>Sa iznijetih razloga a u smislu odredbi čl.374. ZKP-a odlučeno je kao u izreci presude. </span>
</p>
<p class="p6"></p>
<p class="p5"></p>
<p class="p9">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana:  21.12.2011. godine</span>
</p>
<p class="p2"></p>
<p class="p2"></p>
<p class="p2"></p>
<p class="p6">
<span class="s1">Zapisničar 						                     S u d i j a, </span>
</p>
<p class="p5">
<span class="s1">     Ljiljana Popović s.r.   					                   Rahmo Banda s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p1"></p>
<p class="p10"></p>


</body>
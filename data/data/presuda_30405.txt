<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8736111in 0.9847222in 0.74930555in 0.9847222in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{margin-left:-0.375in;text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;font-family:Arial;font-size:12pt;}
.p11{text-indent:0.5in;text-align:start;hyphenate:auto;font-family:Arial;font-size:12pt;}
.p12{text-indent:0.5in;margin-left:2.0in;text-align:start;hyphenate:auto;keep-with-next.within-page:always;font-family:Arial;font-size:12pt;}
.s1{font-family:Times New Roman;}
.s2{font-weight:bold;}
</style>
<meta content="jokan.varagic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p2"></p>
<p class="p2">
<span>										  K.br.19/13-12</span><span class="s1">	</span>
</p>
<p class="p3"></p>
<p class="p3"></p>
<p class="p4">
<span>U  IME  CRNE GORE</span>
</p>
<p class="p3"></p>
<p class="p2"></p>
<p class="p2"></p>
<p class="p5">
<span>Viši sud u Bijelom Polju, u vijeću sastavljenom od sudija Jokana Varagića kao predsjednika vijeća, Gorice Đalović i Vidomira Boškovića kao članova vijeća, uz učešće namještenika suda Sanele Dizdarević kao zapisničara, u krivičnom predmetu protiv optuženog   K. M, zbog krivičnog djela ubistvo u pokušaju iz čl.143 u vezi čl.20 Krivičnog zakonika (Kz), po optužnici Višeg državnog tužioca Kt.br.23/12 od 23.08.2012 godine, nakon održanog usmenog, glavnog i javnog pretresa, dana 07.05.2013.godine, u prisustvu zamjenika Višeg državog tužioca, Rmandić Milice, optuženog  K. M. i njegovog branioca, advokata   V. M, oštećenog K. M,  donio je i  javno objavio dana 10.05.2013.godine,  </span>
</p>
<p class="p5"></p>
<p class="p5"></p>
<p class="p5"></p>
<p class="p4">
<span class="s2">    </span><span>P  R  E  S  U  D  U</span>
</p>
<p class="p6"></p>
<p class="p7"></p>
<p class="p5">
<span>1. Optuženi K. M, JMBG .. zv ''B.'', od oca H. i majke Š., rođene T., rodjen ...godine, u R, sa prebivalištem u mjestu N, opština  R, državljanin CG, po zanimanju stolar, neoženjen, sa završenom Srednjom školom, srednjeg imovnog stanja, osudjivan presudom Osnovnog suda u Rožajama K.br.233/10 od 15.12.2010.godine, iz čl.152 st.2 u vezi st.1, kažnjen 60 dana zatvora uslovno za  1 godinu, nalazio se u pritvoru od 11.08.2012. do 06.11.2012.godine,</span>
</p>
<p class="p7"></p>
<p class="p7"></p>
<p class="p8">
<span>K R I V   J E</span>
</p>
<p class="p5"></p>
<p class="p5">
<span>Što je:</span>
</p>
<p class="p5">
<span>Dana 11.08.2012.godine, oko 23,00 časa, u ul. u R, s umišljajem pokušao da liši života oštećenog K. M. iz R, na način što ga je oštricom noža više puta udario u predjelu tijela i tom prilikom mu nanio lake tjelesne povrede u vidu sjekotine rane u predjelu gornjeg dijela lijeve nadlaktice, veličine oko 3x1 cm, sjekotine-ubodne rane u predjelu lijeve pazušne jame, veličine oko 3x1 cm, ubodne rane u desnoj preponskoj regiji, veličine oko 1,5x 1cm, ubodne rane u predjelu donjeg dijela zadnje strane desne nadkoljenice, veličine oko 1,5x1 cm, ubodne rane na ledjima, u predsjelu lijeve lopatice, veličine oko 1,5 x1 cm, i ubodne rane u središnjem dijelu ledja, sa desne strane, pored kičmenog stuba, veličine oko 1,5x 1 cm,</span>
</p>
<p class="p7"></p>
<p class="p2">
<span>	čime je izvršio krivično djelo ubistvo u pokušaju iz čl.143 u vezi čl.20 Krivičnog zakonika (Kz),</span>
</p>
<p class="p7"></p>
<p class="p5">
<span>pa  sud primjenom tih propisa i čl.13 st.1, 15, 32, 36, 42,45 I 46 st.1 tač.1 i čl.51   KZ-a, te čl.226,229. i 374. Zkp-a.</span>
</p>
<p class="p9"></p>
<p class="p10"></p>
<p class="p10">
<span>O S U D J U J E</span>
</p>
<p class="p11"></p>
<p class="p11"></p>
<p class="p7">
<span>	Na kaznu zatvora  u trajanju od 2 (dvije) godine  u koju kaznu mu se uračunava vrijeme provedeno u pritvoru od 11.08.2012. do 06.11.2012.godine, </span>
</p>
<p class="p2"></p>
<p class="p7">
<span>	Optuženi se obavezuju da na ime paušala plate iznos od po 100 €, a na ime troškova krivičnog postupka  plati iznos  od 1.096,25 €, na žiro račun budžeta Crne Gore broj 907-0000000083001-19, u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	oštećeni K. M, radi ostvarivanja imovinskopravnog zahtjeva,  upućuje na parnični postupak. </span>
</p>
<p class="p2"></p>
<p class="p12">
<span>O b r a z l o ž e nj e</span>
</p>
<p class="p3"></p>
<p class="p5"></p>
<p class="p5">
<span>Optužnicom Višeg državnog tužilaštva u Bijelom Polju, Kt.br.23/12 od 23.08.2012.godine, optuženom K. M. stavljeno je na teret izvršenje krivičnog djela ubistvo u pokušaju iz čl.143 u vezi čl.20 Krivičnog zakonika (Kz),  a M. A,  dva krivična djela  lake tjelesna povreda iz čl.152 st. 2 u vezi st.1 Krivičnog zakonika (Kz). </span>
</p>
<p class="p5"></p>
<p class="p5">
<span>Presudom ovog suda K.br.34/12 od 06.11.2012.godine, optuženi K.M. i M.A, oglašeni su krivim za predmetna krivična djela, pa je optuženog K. M. osudio na kaznu zatvora u trajanju od 2 godine, u koju kaznu mu se ima uračunati vrijeme provedeno u pritvoru od 11.08.2012. do 06.11.2012.godine, a optuženog M. A. osudio na jedinstvenu kaznu zatvora u trajanju od 45 dana. </span>
</p>
<p class="p5">
<span> </span>
</p>
<p class="p5">
<span>Na navedenu presudu žalbu je izjavio branilac optuženog K. M, advokat V.M, pa je Apelacioni sud CG, rješenjem Kžbr.108/13 od 15.03.2013.godine, uvažio žalbu branioca optuženog i ukinuo presudu Višeg suda K.br.34/12 od 06.11.2012.godine, u odnosu na optuženog K. M.i predmet u tom dijelu vratio prvostepenom sudu na ponovno sudjenje. </span>
</p>
<p class="p5">
<span> </span>
</p>
<p class="p5">
<span>Glavni pretres je održan i zaključen u prisustvu zamjenika VDT-a u Bijelom Polju, Milice Rmandić, optuženog  K. M. i njegovog branioca, advokata V. M, i oštećenog K.M. </span>
</p>
<p class="p5"></p>
<p class="p7">
<span>          U završnoj riječi zamjenik VDT-a  Milica Rmandić na glavnom pretresu, ostala je pri ranije datoj završnoj riječi, pri navodima iz optužnice, ističući da je izvedenim dokazima utvrdjeno,  da su optuženi izvršili krivična djela za koja su optuženi.  Predložila je da sud optužene oglasi krivim za navedeno krivično djelo i osudi ih na kazne po Zakonu .</span>
</p>
<p class="p7"></p>
<p class="p7">
<span>           Oštećeni K. M. u završnoj riječi je izjavio, da se ne pridružuje krivičnom gonjenju protiv optuženog K. M, a postavlja imovinskopravni zahtjev. </span>
</p>
<p class="p7">
<span> </span>
</p>
<p class="p5">
<span>Optuženi K. M. u svojstvu osumnjičenog, pred VDT-om u B.Polju, je izjavio: da se dana 11.08.2012.godine, negdje oko 10 časova uveče u R. šetao trgom sa bratom od strica S, kada su im prišli K. M. i M. A, koje je od ranije poznavao iz Srednje škole. M.A. je pitao da li može da razgovara sa njim, našta mu je on odgovorio da može, pa su svi pošli iznad kafića ''T.''. Odmah nakon što su došli na mjesto gdje se desio ovaj dogadjaj K. M. je ispod jakne izvadio staklenu flašu od kokakole  od 0,5 litara koja je bila prazna i udario ga u predjelu lijeve šake, a nakon toga M. A. je iz rukava od džempera izvadio drvenu palicu i udario ga u predjelu glave, a on se počeo da izmiče da bi pobjegao i uspio je iz džepa od donjeg dijela trenerke izvadi britvu na rasklapanje, otvorio je i mahao sa njome da bi spriječio K. i M. da ga udaraju. Dok se izmicao, nekoliko momaka koji su vjerovatno došli dok je on zadobijao udarce od K. i M, ga je udaralo nekim predmetima u predjelu ledja, a od tih lica koja su ga udarala prepoznao je R. kome ne zna ime. Nije mogao tačno da se izjasni kojim predmetom ga je R. udarao, a misli da se radi o palici, jer mu je te udarce zadao iz daljine, a da je bio neki predmet manje dužine on bi morao da pridje bliže. Nakon što ga je R. udarao, uhvatio se sa K. i medjusobno su se udarali i to on njega nožem, a K. njega flašom, pa su u jednom momentu pali i dok su bili na zemlji prišao je M. A. i drvenom palicom ga udario u predjelu glave. Tada je došla policija i njega i K, dok su bili na zemlji radvojili su, sprečavajući da se dalje udaraju. Naglasio je da nije imao namjeru da K. M. liši živita, ali se morao da odbrani od njegovog napada, kao i od napada M. i ostalih. Imao je povrede u predjelu glave, ruku i ledja, a nakon što je priveden u zgradu policije, pa je poveden u Hitnu gdje mu je ukazana ljekarska pomoć. Razlog da bude napadnut od M. i K, da on zna, nije postojao, jer im ništa nije učinio, a prije nekoliko dana su se sreli na ulicu i pozdravili, a sa R. takodje nije imao bilo kakav konflikt, a ranije je imako nesporazume sa nekim licima iz Rožaja, ali ta lica nijesu društvo onih koji su ga napali. </span>
</p>
<p class="p5"></p>
<p class="p5">
<span>Na glavnom pretresu je izjavio, da ne priznaje krivicu jer nije izvršio krivično djelo koje mu je stavljeno na teret,  a ostao je pri odbrani koju je dao pred Višim državnim tužiocem stim što je pojasnio, da nakon što su prišli M. A.i K.M, A. mu je rekao ''podjimo da nešto popričamo'' i kada su krenuli A. je bio sa njegove desne strane, dok je ispred išao K. M, a K. S. je išao iza njih. Kada su se približili do kafića ''T'', primijetio je da je K. M. izvadio flašu od kokakole i krenuo da ga tom flašom udari, pa je on postavio lijevu ruku da ga ne udari po glavi, dok je u desnoj ruci držao telefon koji mu je nakon toga ispao. Tom prilikom K. M. ga je udario u predjelu lijeve šake. Nakon toga M. A. koji se u tom momentu nalazio sa njegove desne strane, izvadio je iz rukava džempera jednu drvenu palicu i tom palicom ga udario u tjemenom dijelu glave sa desne strane. U tom momentu došla su još neka tri momka i on je pokušao da izbjegne kontakt sa njima, pa se vratio par koraka unazad, izvadio britvu iz desnog džepa od pantalona i tom prilikom mahao britvom da bi spriječio da ga ne udaraju. Pokušao je da izbjegne udarce braneći se britvom i u tom momentu M. je zamahnuo flašom da ga udari, pa je on uhvatio flašu lijevom rukom, a on ga je uhvatio za desnu ruku u kojoj je držao britvu. Pošto je K.M. bio bliži trotoaru spotakao se i pao na ledja, a on je pao sa njegove lijeve strane oslanjajući se na ruke. U momentu kada je pao osjetio je više udaraca, ali se ne može izjasniti ko ga je sve udarao i kakvim predmetima. Nakon toga uspio je da se okrene na ledja i tom prilikom K. M. mu je sjeo na noge, a on je lijevom rukom držao M. za ruku da ga ne udara, a ne može se izjasniti da li je dok je ležao zadao M. udarac nožem. Primijetio je da je M. A. prišao i isti ga je nekom palicom koja mu je ličila na bezbol palicu udario u predjelu tjemenog dijela glave. Od tog udarca mu se pomutilo u glavi, pa se samo sjeća da je poslije toga došla policija koja ih je razdvojila, a sjeća se da je prišao jedan policajac, koji ga je uhvatio za ruku u kojoj  je držao brituvu koju mu je oduzeo, a kasnije je saznao da je to bio policajac B.E. Napomenuo je da su K.M. i M. A, njemu i S. prišli sa ledja, a u momentu kada su šetali sa njime je bio i J. M, ali ne zna da li je J.krenuo sa njima prema kafiću ''T''. Poznaje K. I. i isti je došao na lice mjesta prije nego što je stigla policija, a misli da je i on učestvovao u tuči, obzirom da mu je tu bio brat M. Ne sjeća se da li je njega neko odvajao od K. M. u momentu kad su pali prije nego što je došla policija. Dok su bili u stojećem položaju on,  M. nije zadao udarac britvom, a dok su bili u ležećem položaju K. M. ga je držao za rukav desne ruke u kojoj je držao nož-britvu, ali se ne može sjetiti da li mu je tom prilikom nanio povrede. Napomenuo je da ne zna koji je razlog što su ga K. i M.napali, jer nijesu do tada imali nikakih neposrazuma, a ne može se izjasniti kad je nanio povrede da li u momentu dok su stajali ili kada su bili na zemlji, ali smatra da mu je prije nanio povrede dok su bili u ležećem položaju. Obzirom na položaj u kojem su se nalazili, oštećenom K. M. je mogao nanijeti teže povrede, a nakon što je izvadio britvu istom je mahao lijevo-desno da bi ove uplašio i onemogućio ih da ga udaraju. Britvu je te noći nosio sa razloga što se morao da vrati noću u selo, a britva mu je uspomena od pokojnog oca. U momentu kada je došla policija ležao je ledjima okrenut na zemlji, a iznad njega je bio K. M. Palica sa kojom ga je udario M.A. je dužine oko 40 cm, a debljine 7 do 10 cm, a primijetio je kako je palicu izvadio iz desnog rukava od džempera, a u momentu kada ga je M. udario palicom u predjelu čeonog dijela glave sa desne strane isti se nalazio desno od mene na rastojanju od par koraka, a bio je okrenut svojom bočnom desnom stranom, a kada je pao na zemlju i kada je K. M. sjeo na njegove noge, prišao je M. A. sa njegove lijeve strane i udario ga dva puta palicom u predjelu glave. </span>
</p>
<p class="p5"></p>
<p class="p5">
<span>Upozoren na razlike u davanju iskaza pojasnio je, da dok su bili u stojećem položaju nožem nije zadao udarac K. M, a tačno je da je mahao nožem da ga K. ne udari, pa sa tog razloga pojašnjava, to što je izjavio kod tužioca da su se medjusobno udarali i to on njega nožem, a K.njega flašom i da su nakon toga pali, a pojasnio je da prilikom davanja izjave kod tužioca možda ga je tužilac pogrešno svatio, kada je konstatovao da su se medjusobno udarali i to on njega nožem, a Kalač njega flašom, a tačno je da je potpisao zapisnik kod tužioca i tačno je da mu je odbrana pročitana prije nego je potpisao zapisnik. </span>
</p>
<p class="p5"></p>
<p class="p5">
<span>U završnoj rječi branilac okrivljenog, advokat  V. M. je izjavio, da nema  dokaza da je optuženi izvršio krivično djelo koje mu je stavljeno na teret optužnicom i predložio sudu da optuženog oslobodi od optužbe, jer je optuženi odbijao neočekivani, neskrivljeni i istovremeno protivpravni napad. </span>
</p>
<p class="p5"></p>
<p class="p5">
<span>Na glavnom pretresu sud je izveo dokaze: saslušao je oštećene K. M, uz saglasnost stranaka pročitao iskaze svjedoka K. I, B.E. i K. S, kao i nalaz i mišljenje  vještaka dr M. S,  a pročitani su dokazi i to:  zapisnik o uvidjaju ODT-a iz Rožaja Ktr.br.112/12 od 11.08.2012.godine, izvršen je  uvid u medicinsku dokumentaciju na ime K. M. i to: izvještaj ljekara specijaliste Opšte bolnice Berane od 12.08.2012.godine i otpusnu listu hiruškog odaljenja Opšte bolnice u Branama od 15.08.2012.godine, uvid u medicinsku dokumentaciju na ime K. M, i to izvještaj ljekara specijaliste Opšte bolnice Berane od 12.08.2012.godine, uvid u fototehničku dokumentaciju i skicu lica mjesta UP Ispostave Rožaje br.146/2012 od 11.08.2012.godine, uvid u izvještaj o trasološkoj analizi Forenzičkog centra UP CG br-3437/12 od 11.09.2012.godine, pročitan je izvod iz kaznene evidencije UP Ispostave Rožaje za optuženog K.M. br.02-235-1328 od 22.08.2012.godine. </span>
</p>
<p class="p5"></p>
<p class="p5">
<span>Drugih predloga za dopunu dokaznog postupka nije bilo.</span>
</p>
<p class="p5"></p>
<p class="p5">
<span>Na osnovu odbrane optuženog, izvedenih dokaza sud je utvrdio činjenično stanje i na osnovu istog stao na stanovište da je optuženi izvršio krivično djelo ubistvo u pokušaju iz čl.143 u vezi čl.20 Krivičnog zakonika (Kz)  i da je kriv  i krivičnopravno odgovorn. </span>
</p>
<p class="p5"></p>
<p class="p5">
<span>Nesporno je u ovoj krivičnopravnoj stvari, a na osnovu rezultata ocjene odbrane optuženog i izvedenih dokaza, da su  dana 11.08.2012.godine oko 23 časa, u ulici ''13 J'' u R, susreli K. M. i K. S. na jednoj strani i K.M. i M. A. na drugoj strani i da je došlo do tuče izmedju njih, i da je tom prilikom  oštećeni K. M. zadobio povrede bliže  opisane u izreci presude,  kao i oštećeni K. S. i optuženi  K. M, bliže opisane u izreci presude, a sporno je da li je optuženi K. M. nanoseći povrede oštećenom K. M,  s umišljajem pokušao da liši života istog, na način kako je to predstavljeno optužnicom VDT-a, ili se optuženi kritičnom prilikom branio da bi onemogućio oštećenog K. M. i osudjenog M. A. da mu nenesu povrede. Nesporno je da je u istom dogadjaju pravosnažno osudjen M. A, na jedinstvenu kaznu u trajanju od 45 dana, zbog dva krivična djela lake tjelesne povrede iz čl.152 st.2 u vezi st.1 Kz-a, nanoseći tom prilikom lake tjelesne povrede K. S. i K. M. </span>
</p>
<p class="p5">
<span> </span>
</p>
<p class="p5">
<span>Naime, oštećeni  K.M.je posjevočio, da je kritičnog momenta bio u društvu sa M. A. i da su tom prilikom šetali trgom, kada su sreli četvoricu momaka medju kojima je bio i optuženi K. M.. Da su ti momci počeli da se bahato ponašaju, da je on prišao do  M. J. koji je bio u društvu sa optuženim K. M, da ga je pitao  kroz šalu ''da nećete da se svadjate, ili da se bijete'', a on mu je kroz osmijeh odgovorio ''ne brate nemamo sa kim''. Tada se u njihov razgovor uključio optuženi K. M.govoreći ''ako treba nekoga će mo i da zakoljemo''. Nakon toga on je zajedno sa M. A. i M. J. krenuo naprijed, dok su za njima krenuli K. M. i K. S. U tom momentu dok je on razgovarao sa J, prišao je optuženi K. M. i istog je udario nožem-britvom u predjelu ramena, a  nož je držao u desnoj ruci sa oštricom okrenut prema dolje, nakon toga J. ga je uhvatio za desnu ruku i dok je bio okrenut licem prema njemu, K. M. je ponovo prišao i udario ga britvom u predjelu desne prepone, a nakon što je K. M. nožem ponovo krenuo da gaudari nožem u predjelu glave, postavio je lijevu ruku da bi se zaštitio i istom rukom uhvatio ga za oštricu britve tako da ga je on posjekao u predjelu domalog prsta, a zatim ga je desnom rukom uhvatio za šaku desne ruke u kojoj je držao nož, nakon čega su se otimali oko noža. Kako na ovom mjestu ima jedan ivičnjak, dok se otimao sa M. oko noža, spotakao se na taj ivičnjak, pao na asvaltnu podlogu, ali je M. i dalje držao za ruku, povukao ga za sobom i on je pao preko njega, a nakon toga neko je prišao i povukao M.i odmakao ga od njega i kada je krenuo da ustane i dok je bio jednom nogom već ustao, a drugom oslonjen na koljeno od asvaltnu podlogu M, dok je bio u ležećem položaju zamahnuo nože  i udario ga u predjelu desne noge iznad koljena sa zadnje strane. Uspio je da ustane i uhvatio M. za desnu šaku u kojoj je držao nož i stavio mu ruku tako da je on došao u položaj licem okrenut prema zemlji, a on je bio oslonjen koljenima na njega i u tom momentu je osjetio tri udarca u predjelu ledja i smatra da ga je udario drugi K, a siguran je da ga nije udario M, jer nije mogao obzirom da ga je bio savio prema zemlji i oslonjen koljenima na njegovo tijelo i držao je njegovu šaku u kojoj je bio nož. Nakon nekoliko sekundi  prišao je jedan policajac, uhvatio ga oko pojasa, odmakao ga od K. M, koji je i dalje nastavio da zamahuje britvom u njegovom pravcu, a koju je držao u desnoj ruci čitavo vrijeme i mašući ovom britvom misli da je povrijedio i ovog policajca. Na glavnom pretresu izmijenio je iskaz u pogledu činjenice da nije siguran ko mu je nanio povrede u predjelu ledja, a moguće je da mu je te povrede nanio okrivljeni. </span>
</p>
<p class="p5"></p>
<p class="p5">
<span>Svjedok K. S, je posvjedočio prilikom saslušanja kod tužioca, da je te noći zajednos, a K. M. šetao trgom u R, da su im prišli K. M. i M. A,  koji su se pitali sa njima i rekli im da odu iza kafića ''T.'' da im nešto kažu, pa su svi pošli u tom pravcu stim što su M. i A. išli ispred njih, a oni iza njih na rastojanju oko 1,5 m. Dok su tako išli M. i A. su razgovarali telefonom, a kada su došli na mjestu gdje se kritični dogadjaj desio M. A. je izvadio palicu iz jakne i udario ga u predjelu glave iznad lijevog uva, a nakon toga iza ledja su im prišla još četiri lica koje on ne poznaje i staklenim flašama od koka-kole i piva, izdarali ga u predjelu glave i tijela, od kojih udaraca je pao na koljena, a u tom momentu M. je napao K. M, koji ga je udario staklenom flašom od kola-kole koju je izvadio iz desnog džepa jakne, a nakon toga nije vidio ko M. udara, jer je svoju pažnju usmjerio da se odbrani od napada. Nije vidio da je K. M. imao nož u ruci i nije vidio da je nekoga povrijedio, a sa ovim licima nije ranije imao nikakav konflikt, jer živi u B. i vrlo malo boravi u R. </span>
</p>
<p class="p5"></p>
<p class="p5">
<span>Na glavnom pretresu je promijenio iskaz tvrdeći, da je zadobio dva udarca, dok su M. A. i K. M.bili ispred njih na udaljenosti oko 2 m, a prije nego što je zadobio udarac bilo je malo guranja izmedju K. M. i K. M, ali nije bilo nikakvog udaranja, a pojasnio je da je kod VDT-a rekao, da mu je povrede nanio M. A. jer je mislio da je on to uradio. </span>
</p>
<p class="p5"></p>
<p class="p5">
<span>Svjedok  B. E. je potvrdio, da je te noći obavljao pozorišne djelatnosti na gradskom trgu u R, da su čuli da je neko rekao ''tuča, tuča'' da je on zajedno sa kolegama krenuo u pravcu ulice ''13 J'' u kojoj se nalazi ugostiteljski objekat ''T''. Primijetili su jednu grupu lica koja su se udarala, istima naredio da prestanu sa tučom medjutim, oni su i dalje nastavili, a primijetio je da je jedno lice koje je ležalo na asvaltu imalo britvu u ruci i istom je udarali u pravcu ovog lica koje je bilo nad njim, a drugom rukom ga je držalo za ruku. Lica koja je kasnije prepoznao i da se radi o K. M. i K. M.  i da je odvoio K. i istog je odgurnuo, a drugom rukom je držao Kujovića za ruku koji je ponovo zamahnuo nožem u pravcu K. da ga udari, pa je on uspio da ga uhvati za ruku u kojoj je držao nož i pri tom otimanju ruka mu je skliznula pa se povrijedio na taj nož u predjelu desne šake. Iako mu je ruka bila povrijedjena pa je istom uhvatio K. M. za ruku, kako nebi ponovo došlo do kontakta izmedju njih dvojice, a u medjuvremenu je došao i njegov kolega K. M. kojem je rekao da Kujević ima nože u ruci i da mu uzme nož, što je on  i uradio. </span>
</p>
<p class="p5"></p>
<p class="p5">
<span>Svjedok K. I.je posvjedočio, da je te noći bio u gradu, da mu je dok se kretao prema kafiću ''S.'' zazvonio telefon i da ga je zvao njegov brat M, ali da ga nije mogao razumjeti šta govori već su se čuli samo neki jauci i udaranje. U jednom momentu primijetio je jednu grupu lica i čuo kako neko viče ''tuča, tuča'', pa je on pošao u tom pravcu i kada je došao na lice mjesta primijetio je svoga brata M. da je ležao na zemlji, a nad njim je bio K. M., ali da tom prilikom nije primijetio da li ima šta u ruci, ali je kasnije saznao da je imao nož i da je vidio povrede kod svog brata. Uspio je da uhvatio K. M. i odgurne ga po strani,  a njegov brat M. je ustao i tada je vidio da ustane i tada je vidio da je krvav. U medjuvremenu stigao je jedan policajac koji je pošao prema njegovom bratu da bi ga odvojio od K, a nakon toga je prišao još jedan policajac koji su razdovojili K. i njegovog brata M. Dok je policajac prilazio njima dvoji, njegov brat M. je govorio da K. ima nož, pa je policajac prišao do njegovog brata pokušavajući da ga odvoji od K, ali u početku nije uspio, jer je isti čvrsto držao za ruku K. govoreći mu da ima nož, pa je ovaj policajac uhvatio za ruku K. u kojoj je držao nož, pa je nakon toga ustao i njegov brat. Dok je policajac pokušao da otme nože K. i policajac je zadobio povrede ne zna kako, ali je uspio da mu otme nož. </span>
</p>
<p class="p5">
<span>  </span>
</p>
<p class="p5">
<span>Iz zapisnika o uvidjaju  Osnovnog državnog tužilaštva iz Rožaja Kt.br.112/12 od 11.08.2012.godine, proizilazi da je mjesto dogadjaja u ul ''13 Jula'' u Rožajama, na trotoaru ispred Kluba penzionera i Kozmetiks marketa, gdje je na lice mjesta pronadjena drvena palice dužine 45 cm i šrine 3,5 cm x2,5 cm, prazna flaša od koka kole i više tragova krvi na trotoaru, kao i na poklopcu motora parkiranog automobila marke ''audi tip A4'', reg. oznaka RO AM 763, kao i ispred vozila, a tragovi krvi su većinom u vidu raspršenih kapljica, a jedan dio je i razmazan na betonskoj podlozi, od strane službenika policije je zamjeniku saopšteno, da je nož oduzet od strane policajca koji je intervenisao i pokušao sa spriječi tuču. Izgled lica mjesta sa rasporedom tragova prikazan je na fototehničkoj dokumentaciji Ispostave Rožaje sa skicom lica mjesta. </span>
</p>
<p class="p5"></p>
<p class="p5">
<span>Prema izvještaju o trasološkom vještačenju sačinjenom od strane vještaka dipl.ing. J. M, br.3437/12, mehanička oštećenja na odjevnim predmetima izuzeti od lica K. M, nastala su usled ulaska tvrdog i oštrog predmeta sa sječivom nalik na nož.</span>
</p>
<p class="p5"></p>
<p class="p5">
<span>Iz medicinske dokumentacije na ime K. M. i to, izvještaja ljekara specijaliste Opšte bolnice u Beranama dr V. D. od 12.08.2012.godine, a na osnovu koje je dao svoj nalaz i mišljenje vještak dr hirurg M. S, sadržano je da je K. M. doveden u hirušku ambulantu dana 12.08.2012.godine u 23,06 časova, sa više zadobijenih ubodnih rana nožem, a kliničkim pregledom spolja na tijelu bile su vidljive sledeće povrede: u predjelu gornjeg dijela ljeve nadlaktice, sjekatna rana dužine 3 cm i širine 1 cm, u predjelu grudnog koša ispod lijeve pazušne jame, sjekatna-ubodna rana dužine 3 cm i širine 1 cm, u desnoj preponskoj regiji ubodna rana dužine oko 1,5 cm i širine 1 cm, u predjelu donjeg dijela, na zadnjoj strani desne natkoljenice dužine oko 1,5 cm i širine 1 cm, na ledjima u predjelu lijeve lopatice ubodna rana dužine 1,5 cm i širine 1 cm, a u središnjem dijelu ledja sa desne strane, pored kičmenog stuba, ubodna rana dužine 1,5 cm i širine 1 cm. Navedene povrede spadaju u lake tjelesne povrede, a povrede su najverovatnije nastale od više udaraca oštricom mehaničkog orudja ušta spada i oštrica noža. </span>
</p>
<p class="p5"></p>
<p class="p5">
<span>Na glavnom pretresu vještak je ostao pri nalazu koji je dao pred tužiocem, stim što je pojasnio da je gardaroba koju je oštećeni imao pravila je odredjeni otpor oštrici noža, a ukoliko se optuženi nalazio u ležećem položaju naslonjen na podlogu, a oštećeni se nalazio iznad njega licem okrenut prema njemu, optuženi je mogao nanijeti povrede oštećenom u predelu ledja, a koje je bliže opisao u svom nalazu. Vještak je pojasnio da je oštećeni zadobio povrede u momentu dok su on i optuženi mijenjali položaj, a to zaključuje na brojnost povreda i lokalizaciju povreda, ali sve povrede koje je oštećeni imao nijesu mogle biti nanijete u položaj kada se optuženi nalazio u ležećem položaju ledjima oslonjen na podlogu, a oštećeni se nalazi iznad njega, a povrede su mogle nastati od noža-britva čija se fotografija nalazi u spisima predmeta. Udarci koje je optuženi nanio oštećenom nožem-britvom nijesu bili izuzetno jakog intenziteta, ali sve to zavisi od položaja u kojem su se nalazili optužehi i oštećeni i od njihovog kretanja, a smatra da su udarci bili srednjeg intenziteta. Povrede koje je oštećeni K. M.zadobio u vidu sjekotne rane u predjelu gornjeg dijela lijeve nadlaktice veličine 3x1 cm, i sjekotnu ubodnu ranu u predjelu lijeve pazušne jame, mogle su nastati dok su se optuženi i oštećeni nalazili u stojećem položaju. </span>
</p>
<p class="p5"></p>
<p class="p5">
<span>Odbrana optuženog K. M, cijenjena u kontekstu sa izvedenim dokazima, ocjenjuje se kao usmjerena u pravcu izbjegavanja utvrdjivanja krivice istog. Naime, ovaj optuženi pokušava predstaviti dogadjaj na način da je on u konkretnom slučaju bio napadnut od strane oštećenog K. M, tokom postupka je tvrdio da ga je Murić Asad pitao da li mogu nešto da razgovaraju, našta mu je on odgovorio da mogu, pa su svi pošli iznad kafića ''T.'' da bih odmah nakon toga K. M. ispod jakne izvadio staklenu flašu od coca-cole od 0,5 litara, krenuo prema njemu i udario ga tom flašom u predjelu šake, a da je nakon toga M. A. iz rukava od džempera izvadio drvenu palicu i udario ga u predjelu glave, a da je nakon toga počeo da se izmiče i uspio iz džepa od donjeg dijela trenerke izvaditi britvu na rasklapanje, otvorio je i mahao sa njom da bi spriječio K. i M. da ga udaraju. Tokom saslušanja kod VDT-a tvrdio je, da se uhvatio sa K.M. i da su se medjusobno udarali i to on Kalača nožem, a Kalač njega flašom pa su u jednom momentu pali i dok su ležali prišao je M. i drvenom palicom ga udario u predjelu glave, dok je na glavnom pretresu tvrdio da sve udarce britvom je zadao K. M, dok su se nalazili u ležećem položaju, a da mu nijedan udarac britvom nije zadao dok su bili u stojećem položaju, a ta tvrdnja optuženog je suprotna izvedenim dokazima, a prije svega imajući u vidu iskaz oštećenog K. M, koji iskaz je sud prihvatio, kao i  medicinsku dokumentaciju i nalaz i mišljenje vještaka medicinske struke dr M. S. Naime, oštećeni K. M.je potvrdio da ga je optuženi udario britvom u predjelu ramena, a nakon toga u predjelu desne prepone i dok je optuženi držao britvu u ruci, oštećeni je rukom uhvatio za oštricu britve, a zatim za šaku desne ruke u kojoj je optuženi držao nož i dok su se otimali oko noža, oštećeni se spotakao od jedan ivičnjak, pao na asvaltnu podlogu, ali je i dalje držao optuženog za ruku i tako držeči ga za ruku, optuženi je pao na oštećenog da bi nakon toga neko povukao optuženog i odvojio ga od njega, a nakon što je oštećeni pokušao da ustane, optuženi je ponovo zamahnuo britvom udarajući ga iznad koljena sa zadnje strane u predjelu desne noge, a nakon tog je uspio da ga ponovo uhvati za desnu šaku u kojoj je držao britvu nalazeći se iznad optuženog u tom momentu, a kada je prišao jedan policajac i odmakao  oštećenog od optuženog koji je i dalje nastavio da maše britvom u njegovom pravcu, a mašući tako britvom povrijedio je i ovog policajca. Tvrdnja optuženog Kujević Munevera, na glavnom pretresu da on oštećenom nije nanio povrede nožem dok su bili u stojećem položaju, negirana je nalazom i mišljenjem vještaka dr M.S, koji je na glavnom pretresu pojašnjavajući nalaz, tvrdio da je oštećeni zadobio navedene povrede, dok su oštećeni i optuženi mijenjali položaj, a to zaključuje na osnovu brojnosti povreda i lokalizacije povreda, a da oštećeni nije mogao zadobiti povrede u položaju kada se optuženi nalazio u ležećem položaju ledjima oslonjen na podlogu, a oštećeni se nalazi iznad njega, a da udarci koje je optuženi nanio oštećenom britvom nijesu bili jakog intenziteta, a sve što zavisi od položaja u kojem su se nalazili optuženi i oštećeni, a s obzirom i na gardarobu koju je oštećeni imao na sebe jer bi povrede bile mnogo veće, jer je gardaroba pravila otpor udaru oštrice britve. Tvrdnju optuženog da ga je oštećeni, prije nego što je on izvadio britvu iz džepa, udario staklenom flašom od coca-cole u predjelu lijeve ruke, sud nije prihvato imajući u vidu iskaz oštećenog K. M, kao i povredu koju je optuženi K. M. imao u predjelu lijeve šake, kao i pojašnjenje nalaza i mišljenja vještaka dr M. S, da povreda u predjelu prsta lijeve šake, a za koju povredu je optuženi tvrdio da ga je oštećeni K. M. udario staklenom flašom, nije mogla nastati udarcem flašom u taj dio šake, već je ista najverovatnije nastala od oštrice mehaničkog orudja, što ukazuje da nije tačna tvrdnja optuženog K. M. da ga je oštećeni K. M. napao i da se on branio. Naime i pored tvrdnje oštećenog K. M, u iskazu koji je dao pred tužiocem, da mu povrede u predjelu ledja nije nanio optuženi K, a ovo kod činjenice da je sud prihvatio nalaz i mišljenje vještaka M. </span>
<br>
<span>S. da povrede, koje je oštećeni imao u predjelu ledja, su mogle nastati dok se oštećeni nalazio nad optuženim K, a sam oštećeni K. na glavnom pretrsu je tvrdio da nije siguran ko mu je te povrede nanio ali da je moguće da mu je M. te povrede nanio, a kod činjenice da je vještak M. S. u svom nalazu i mišljenju istakao da povrede koje je  oštećeni K. M. zadobio u vidu sjekotne rane u predjelu gornjeg dijela desne nadlaktice, kao i sjekotnu ranu u predjelu lijeve pazušne jame, mogle su nastati dok su se oštećeni i optuženi nalazili u stojećem položaju, a kada je oštećeni zadobio povrede, oštećeni i optuženi su mijenjali položaj, a što vještak zaključuje obzirom na brojnost povreda i lokalizaciju povreda, a da sve povrede koje je oštećeni imao nijesu mogle biti nanijete, kada se optuženi nalazio u ležećem položaju ledjima oslonjen na podlogu, a oštećeni se nalazio iznad njega.  Sud je cijenio i iskaz svjedoka B. E. iz  kojeg je utvrdio, da došao na lice mjesta u momentu kada je primijetio da jedno lice koje ležalo  na asvaltu, a radilo se o K. M, koje je  imalo britvu u ruci i istom je udarao u pravcu ovog lica koje je bilo nad njim, a radilo se o K. M, da je  odvojio Kalača od K. i istog odgurnuo, a drugom rukom je držao K. za ruku koji je ponovo zamahnuo nožem u pravcu K. da ga udari, nakon čega je uspio uz pomoć kolege K. M. otme britvu koju je držao u ruci, a sud je cijenio iskaz svjedoka K. I. iz kojeg iskaza je sud utvrdio, da u momentu kada je on došao na lice mjesta da je primijetio svog brata M. koji je ležao na zemlji, a nad njim je bio K. M, da je uhvatio K. M. odgurtnuo ga po strani, a njegov brat je ustao i tada je vidio da je njegov brat krvav, a nakon toga došao je jedan policajac koji ih je razdvojio i od K. M. je oduzeo nož.  Iskaz svjedoka  K. I, sud je prihvatio i isti je  potvrdio iskaz oštećenog K. M, da nakon što je optuženog uhvatio za ruku u kojoj je držao britvu se spotakao i pao na ledja povlačeći optuženog prema sebi. </span>
</p>
<p class="p5"></p>
<p class="p5">
<span>Sud je cijenio i iskaz svjedoka K. S, i u dijelu da je K. M.kritičnom prilikom udario staklenom flašom K. M, ali isti iskaz nije prihvatio, imajući u vidu da je M. A. pravosnažno osudjen u odnosu na optuženog K. M, a da je vještak medicinske struke isključio mogućnost da je optuženi K. M. zadobio povrede u predjelu lijeve ruke staklenom flašom. Sam svjedok je tvrdio tokom svog iskaza, da je primijetio još tri-četiri lica koji su ga navodno udarali staklenim flašama od coca cole.  </span>
</p>
<p class="p5"></p>
<p class="p5">
<span>Cijeneći iskaze svjedoka K. I. i B. E, i dovodeći njihove iskaze u vezu sa odbranom optuženog K. M. i oštećenog K. M, sud je utvrdio da je na lice mjesta prvi došao svjedok K. I, a kasnije svjedok B. E. i sud prihvata iskaz svjedoka K. I. koji je došao na lice mjesta, kada je dogadjaj već započeo i u momentu kada je on došao, K. M. je bio na zemlji, a nad njim je bio K.M, pa sud prihvata njegov iskaz kod činjenice da optuženi K. M. ne spori da se K. M. spotakao i da je pao na ledja, a da je on pao sa njegove lijeve stane oslanjajući se na ruke. Sud prihvata iskaz svjedoka B. E. koji je došao kasnije i kada je primijetio da je jedno lice -optuženi koji je ležao na asvaltu imao britvu u ruci i istom je britvom zamahivao u pravcu lica koje je bilo nad njim, a ovu činjenicu ne osporavaju ni optuženi ni oštećeni.  Sud prihvata iskaz svjedoka B. E. da je tom prilikom odvojio oštećenog od optuženog i da je nakon toga optuženi britvom zamahivao u pravcu oštećenog, a što sve ukazuje na upornost optuženog da dalje djeluje britvom prema oštećenom, a ovo kod činjenice da je svjedok B. E. uz pomoć svoga kolege uspio da otme britvu od optuženog i da ga je tom prilikom optuženi malo britvom zakačio po ruci. </span>
</p>
<p class="p5"></p>
<p class="p5">
<span>Sud je</span><span class="s2"> </span><span>cijenio i materijalne dokaze pronadjene na lice mjesta, prilikom vršenja uvidjaja i to drvenu palicu i flašu od 0,50 litara coca cole i iste dokaze doveo u vezu sa odbranom optuženog i  izvedenim dokazima, cijeneći da je drvenu palicu u konkretnom slučaju koristio osudjeni M. A, koji je tom prilikom nanio povrede optuženom K. M. i oštećenom K. S, a zašta je i pravosnažno osudjen, dok u pogledu flaše od coca cole, sud nije prihvatio odbranu optuženog, da ga je kritičnom prilikom tom flašom udario u predjelu lijeve ruke K. M, obzirom na iskaz oštećenog K. M, a prije svega na nalaz i mišljenje vještaka dr M. S, da povreda u predjelu prsta lijeve šake kod optuženog, za koju povredu je optuženi tvrdio da ga je oštećeni K. M. udario staklenom flašom, nije mogla nastati udarcem flašom u taj dio šake, već je ista najvjerovatnije nastala od oštrice mehaničkog orudja, a što ukazuje da je iskaz oštećenog K. M. saglasan sa nalazom i mišljenjem vještaka medicinske struke, a što govori da je oštećenog kričnom prilikom, nožem- britvom napao optuženi K. M, a kod činjenice da je vještak dr M. S. potvrdio da je povrede oštećeni K. M. u predjelu ramena i prepona zadobio dok su isti bili u stojećem položaju, a da je optuženi K. zadobio povrede od strane M. A., za koje povrede je M. A. i pravosnažno osudjen, i da je iste povrede M. A. nanio drvenom palicom koja je pronadjena na lice mjesta prilikom vršenja uvidjaja.</span>
</p>
<p class="p5">
<span>Sud nije prihvatio odbranu optuženog da je kritičnom prilikom bio napadnut od strane K. M. i M. A. i da se branio britvom od njih, a ovo imajući u vidu da je optuženi nanio brojne povrede britvom i to samo oštećenom K. M. i da je nakon, što je njega i oštećenog razdvojio policajac B. E, i dalje zamahivao britvom prema oštećenom i time ispoljio upornost da i dalje djeluje prema istim. Optuženi je nanio povrede oštećenom u predjelu lijeve nadlaktice i u predjelu pazušne jame, dok su njih dvojica bili u stojećem položaju, da sud nije prihvatio njegovu odbranu, da ga je oštećeni prvi napao i udario staklenom flašom od coca-cole u predjelu ruke, jer je vještak isključio mogućnost da je povreda u predjelu ruke mogla nastati udarom staklenom flašom coca cole.</span>
</p>
<p class="p5"></p>
<p class="p5">
<span>Imajući u vidu naznačeno, sud je za utvrdjeno našao da je optuženi K. M. protivpravno preduzeo radnju lišenja života jednog lica upotrebom sredstva koje je za to podobno, tako što je oštećenom zadao više udaraca u predjleu tijela, a da je posledica u vidu smrti izostala od okolnosti van domena njegovog umišljaja. Umišljaj optuženog K. M. utvrdjen je prema opisano objektivnom ispoljenom činjenju, koje istovremeno odražava njegov subjektivni odnos prema krivičnom djelu, radi se o obliku direktnog umišljaja, jer je u vrijeme preduzimanja radnji usmjerenih na lišenje života oštećenog bio svjestan svog djela i htio njegovo izvršenje. Dakle bio je u stanju da rasudjuje, u stepenu da je znao da zadavanjem više udaraca nožem u predjelu tijela optuženog, preduzima radnju usmjerenu na lišenje života oštećenog kao na posledicu u odnosu na koju je ispoljeno njegovo htjenje, a koja u konkretnom slučaju je izostala. </span>
</p>
<p class="p5"></p>
<p class="p5">
<span>Stoga pravnom ocjenom utvrdjenog činjenja optuženog, sud je utvrdio da je isti sa umišljajem pokušao da liši života oštećenog K. M, na način što je nožem-britvom više puta udario oštećenog nanoseći mu povrede, bliže opisane u izreci presude i na taj način u svojim radnjama ostvario elemente bića krivičnog djela ubistvo u pokušaju iz čl.143 u vezi čl.20 Kz-a. </span>
</p>
<p class="p5"></p>
<p class="p5">
<span>Prilikom odlučivanja o kazni optuženom K. M, sud je utvrdio i cijenio olakšavajuće okolnosti da se radi o osobi mladje životne dobi, da mu se oštećeni nije pridružio krivičnom gonjenju, a istovremeno je utvrdio postojanje otežavajućih okolnosti njegovu raniju osudjivanost, stoga cijeneći sve otežavajuće i olakšavajuće okolnosti, a kod zakonske mogućnosti blažeg kažnjavanja iz čl.45 tač.1 u vezi čl.20  Kz-a, za pokušno krivično djelo, sud je optuženog osudio na kaznu zatvora u trajanju od 2 godine, cijeneći da će se istom postići svrha kažnjavanja iz čl.32 Kz-a, te da je ista adekvatna težini djela i nastupilim posledicama.</span>
</p>
<p class="p5"></p>
<p class="p5">
<span>Shodno čl.51 st.1 Kz-a, optuženom se ima uračunati vrijeme provedeno u pritvoru od 11.08.2012. do 06.11.2012.godine. </span>
</p>
<p class="p5"></p>
<p class="p5">
<span>Shodno čl.226. Zkp-a, sud je obavezao optuženog K. M, da na ime paušala plati iznos od  100 €, imajući u vidu imovinsko stanje optuženog i dužinu trajanja postupka, a shodno čl.229 istog zakonika, sud je obavezao optuženog da na ime troškova plati iznos od 1.092,25 €, a isti troškovi se odnose na troškove vještačenja vještaka dr M. S. u iznosu od 92,25 €, i troškove branioca po službenoj dužnosti, advokata R.M. u iznosu od 1.000 €, isplaćenih ih predračunskih sredstava Vrhovnog državnog tužilaštva namijenih za vodjenje krivičnog postupka.</span>
</p>
<p class="p5"></p>
<p class="p5">
<span>Oštećeni K.M, radi ostvarivanja imovinskopravnog zahtjeva upućuje se na parnični postupak.</span>
</p>
<p class="p7"></p>
<p class="p5">
<span>Sa iznijetih razloga odlučeno je kao u izreci presude, a shodno čl.374 Zkp-a.</span>
</p>
<p class="p5"></p>
<p class="p5"></p>
<p class="p10">
<span>VIŠI SUD U BIJELOM POLJU</span>
</p>
<p class="p10">
<span>Dana,10.05.2013.godine</span>
</p>
<p class="p10"></p>
<p class="p10"></p>
<p class="p10">
<span> </span>
</p>
<p class="p7">
<span>Zapisničar,                                                                     PREDSJEDNIK VIJEĆA-SUDIJA,</span>
</p>
<p class="p7">
<span>Sanela Dizdarević s.r.                                                                  Jokan Varagić  s.r.</span>
</p>
<p class="p7">
<span>                                                         </span>
</p>
<p class="p7"></p>
<p class="p7"></p>
<p class="p2">
<span>PRAVNA POUKA:</span>
</p>
<p class="p2">
<span>Protiv ove presude može se izjaviti</span>
</p>
<p class="p2">
<span>Žalba u roku od 15 dana od dana</span>
</p>
<p class="p2">
<span>prijema iste, Apelacionom sudu RCG</span>
</p>
<p class="p2">
<span>u Podgorici, a preko ovog suda. </span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7">
<span>		</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p3"></p>


</body>
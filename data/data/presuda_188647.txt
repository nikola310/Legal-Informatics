<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.19722222in;margin-right:-0.19722222in;text-align:end;hyphenate:auto;font-family:Arial;font-size:14pt;}
.p2{margin-left:-0.19722222in;margin-right:-0.19722222in;text-align:center;hyphenate:auto;font-family:Arial;font-size:14pt;}
.p3{margin-left:-0.19722222in;margin-right:-0.19722222in;text-align:justify;hyphenate:auto;font-family:Arial;font-size:14pt;}
.p4{margin-left:-0.19722222in;margin-right:-0.19722222in;text-align:start;hyphenate:auto;font-family:Arial;font-size:14pt;}
.p5{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{color:black;}
.s2{color:red;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>K.br.763/12</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>OSNOVNI SUD U PODGORICI, po sudiji Đuković Goranu,uz učešće namještenika suda Maraš Ane,kao zapisničara, u krivičnom predmetu protiv okrivljenog B. E. iz P., zbog krivičnog djela teška krađa iz člana 240.st.1 tač.1 u vezi čl.23  Krivičnog zakonika, odlučujući po optužnici Osnovnog državnog tužioca Kt. br.541/12 od 14.juna 2012.godine (izmijenjenoj na glavnom pretresu) koji je zastupala zamjenik ODT-a M. J., nakon glavnog, javnog pretresa održanog dana 19.04.2013. godine u prisustvu stranaka, izrekao je i istog  dana javno objavio</span>
</p>
<p class="p4">
<span>	</span>
</p>
<p class="p2">
<span>PRESUDU</span>
</p>
<p class="p4"></p>
<p class="p3">
<span>Okrivljeni: B. E., od oca A. i majke Š., rođene B., rođen .... godine u P., sa prebivalištem u P., ul. Ž. J. Š. br...., državljanin Crne Gore, bez škole, pismen, nezaposlen, neoženjen, lošeg imovinskog stanja, osuđivan presudom Osnovnog suda u Baru K.broj 159/08 od 13.05.2009. godine zbog krivičnog djela iz člana 399 u vezi člana 23 KZCG na kaznu zatvora u trajanju 6 mjeseci i presudom Osnovnog suda Podgorica K.broj 08/1561 od 04.05.2010. godine zbog krivičnog djela iz člana 240 stav 1 tačka 1 KZCG na kaznu zatvora u trajanju od 3 mjeseca.</span>
</p>
<p class="p3"></p>
<p class="p2">
<span>KRIV JE</span>
</p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 26.03.2010. godine, oko 04,00 časova, u P., na Trgu R. br...., u prodavnici peciva „I.“, po prethodnom dogovoru i zajedno sa maloljetnima K. S. i K. B., obijanjem tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist,svjestan svog djela čije je izvršenje htio znajući da je njegovo djelo zabranjeo, na način što je K. B. upotrebom fizičke snage odvalio zaštitne rešetke na prozoru objekta, a zatim kamenom polomio staklo, nakon čega je, sa mololjenim K. S.  i K. B. ušao u označeni objekat, gdje su izvršili premetačinu u namjeri da oduzmu sve vrijednije stvari koje u istom pronađu, kojom prilikom je iz registar kase oduzeo i prisvojio novac u vrijednosti od 34,00 eura, dok je iz metalne kase oduzeo i prisvojio novac u iznosu od 718,00 eura,</span>
</p>
<p class="p3"></p>
<p class="p3">
<span>-čime je, kao saizvršilac, izvršio krivično djelo teška  krađa iz čl.240 st.1 tač.1 Krivičnog zakonika u vezi čl. 23st.2 Krivičnog zakonika.</span>
</p>
<p class="p3"></p>
<p class="p3">
<span>Pa  sud okrivljenog primjenom citiranih zakonskih propisa te čl.3, 4, 5, 13, 15, 32,36 42,   Krivičnog zakonika te čl. 226,239 i 374 Zakonika o krivičnom postupku, </span>
</p>
<p class="p3"></p>
<p class="p2">
<span>O S U Đ U J E</span>
</p>
<p class="p3"></p>
<p class="p3">
<span>Na kaznu zatvora u trajanju od 1( jedne) godine.</span>
</p>
<p class="p3"></p>
<p class="p3">
<span>Usvaja se imovinsko pravni zahtjev oštećenog AD “I.” pa se obavezuje optuženi da oštećenom na ime naknade štete uplati novčani iznos od 97,00 eura u roku od 2(dva) mjeseca po pravosnažnosti presude.</span>
</p>
<p class="p3"></p>
<p class="p3">
<span>Obavezuje se okrivljeni da ovom sudu na ime paušala uplati novčani iznos od 30,00 eura u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p3"></p>
<p class="p2">
<span class="s1">Obrazloženje</span>
</p>
<p class="p3"></p>
<p class="p3">
<span class="s1">Optužnicom Osnovnog državnog tužilaštva iz Podgorice Kt. br.541/12 od 14. juna 2013. godine, okrivljenom B. E. stavljeno je na teret da je kao saizvršilac izvršio krivično djelo teška krađa iz čl.240 st.1 u vezi člana 23  Krivičnog zakonika. Prije završne riječi zastupnik optužbe je izmjenio </span><span>činjenični</span><span class="s1"> opis optužnog akta na način kao u izreci presude. U završnoj riječi zastupnik optužbe je ostao pri </span><span>preciziranom</span><span class="s2"> </span><span class="s1">optužnom aktu, jer je iz provedenih dokaza na glavnom pretresu utvrđeno da su se u radnjama okrivljenog stekli svi zakonski elementi krivičnog djela stavljenog mu na teret, iz kojeg razloga je predložio sudu da ga oglasi krivim i izrekne krivičnu sankciju u granicama zakonom propisanim za to krivično djelo.</span>
</p>
<p class="p3"></p>
<p class="p3">
<span class="s1">U navodima svoje odbrane u prethodnom postupku pred ODT-om </span><span>Kt.br 541/12 od 25.05. 2012.godine ,okrivljeni E. B. navodi da je tačno da je zajedno sa K. S. i K. B. dana 26.03.2012. godine, oko 20,00 časova, provalio u prodavnicu “I.”, koja se nalazi pored novootvorene prodavnice “M.” u centru grada preko puta Opštine,ne zna koja je to ulica.Njih trojica su došli iza zgrade gdje se nalazi  prodavnica “I.” i onda je K. B. fizičkom snagom odvalio rešetke na prozoru ove prodavnice. Nije koristio nikakav alat, već samo ruke, a te rešetke su bile slabo pričvršćene u zid, tako da su odmah popuštile. Taj prozor je bio otvoren, pa okrivljeni navodi da su zbog toga i došli do njega i polomili te rešetke. Njih trojica su ušli unutra kako bi našli pare i svi trojica su preturali po čitavoj pekari. Okrivljeni navodi da B. i S. nisu pronašli novac, a on je u jednoj kesi na nekom šanku gdje se prave bureci pronašao pare i to oko 665 eura i te pare je uzeo kod sebe i nije htio da ih daje S. i B. jer je znao da će oni odmah početi da ih troše i tako će ih uhvatiti policija.Okrivljeni navodi da su njih dvojica i razbacali kolače po pekari, a zašto su to radili ne zna, a on im je govorio da to ne rade ali oni su htjeli da ih pojedu.Neko od njih dvojice je uzeo i kasu,a radilo se o jednoj metalnoj kasu koja je bila jako teška i imala je oko 15kg.Kada su je otvorili u njoj su bili računi, ali para nije bilo. Oni su tu kasu ponijeli sa sobom i to tako što su i to tako što su izašli kroz isti onaj prozor kroz koji su i ušli. Dalje navodi da ih je na putu ka kući  zaustavila policija i to baš zbog te kase,a sjutra dan su dobili poziv da dodju u policiju što su odmah i uradili, a okrivljeni im je predao sve pare koje je uzeo iz pekare. Dalje navodi, da se sa B. i S. nije dogovarao da kradu već su tu noć bili u grad i kako su se vraćali vidjeli su vitrinu kolača, a njima dvojici su se prijeli, pa su vidjeli da je taj prozor otvoren i htjeli su da uđu. Kako dalje navodi, B. je odvalio rešetke, a on im je rekao da je sve isto sad da li će ući ili ne, pa su svi trojica uskočili unutra.Kolači ga nisu interesovali, ali kad je već ušao unutra odmah je tražio novac, koji je i našao.</span>
</p>
<p class="p3"></p>
<p class="p3">
<span>Iznoseći svoju odbranu na glavnom pretresu okrivljeni je izjavio da ostaje pri svemu kao na zapisniku u prethodnom postupku pred ODT-om i dodao da se kritične večeri našao sa drugovima K. S. i K. B. i da su prolazeći pored prodavnice peciva „I.“ na Trgu R. ušli u objekat tako što je K. B. rukama iščupao rešetke prozora na objektu. K. i K. su u regitarskoj kasi našli nešto sitno novca oko 30,00 eura dok je on sa pulta uzeo novac od oko 615,00 eura, a zatim se napustili lice mjesta.</span>
</p>
<p class="p3"></p>
<p class="p3">
<span>U završnoj riječi okrivljeni je ostao pri navodima svoje odbrane na glavnom pretresu i izrazio kajanje zbog učinjenog.</span>
</p>
<p class="p3"></p>
<p class="p3">
<span class="s1">Sud je, u cilju utvrdjivanja potpunog i pravilnog činjeničnog stanja, u dokaznom postupku proveo sledeće dokaze: saslušao svjedoka predstavnika oštećenog AD “I.“ V. V., pročitao zapisnik o uviđaju UP PJ Podgorica Ku.br. 255/2012 od 27.03.2012.godine,pročitao potvrdu o privremenom oduzimanju UP PJ Podgorica Ku.br.255/2012 od 26.03.2012. godine na ime okrivljenog B. E., pročitao potvrdu UP PJ Podgorica o vraćanju privremeno oduzetih predmeta Dj. Lj. Ku.br. 255/2012 od 26.03.2012.godine, pročitao izvod iz KE za okrivljenog izdat od UP PJ Podgorica br. 29-245/12-18724/2-3046 od 23.07.2012. godine.</span>
</p>
<p class="p3"></p>
<p class="p3">
<span>Nakon brižljive ocjene navoda optužbe, odbrane okrivljenog, provedenih dokaza, kako pojedinačno tako  u međusobnoj povezanosti sud je nesumnjivo utvrdio da je okrivljeni  izvršio krivično djelo koje mu se optužnim aktom stavlja na teret, na način,mjesto i vrijeme kako je to bliže opisano izrekom ove presude, iz kojih razloga je sud okrivljenog oglasio krivim i osudio na kaznu kao u izreci presude sve iz sledećih razloga:</span>
</p>
<p class="p3"></p>
<p class="p3">
<span>Ovlašćeni predstavnik oštećenog AD  “I.” V. V. saslušan na glavnom pretresu izjavio je da se pridružuje krivičnom gonjenju protiv okrivljenog i postavlja imovinsko pravni zahtjev, a kako je dio novca već vraćen isti je precizirao  na iznos od 97,00 eura.</span>
</p>
<p class="p3"></p>
<p class="p3">
<span class="s1">Iz zapisnika o uviđaju UP PJ Podgorica KU. br.255/2012 od 27.03.2012. godine proizilazi da je uviđaj izvršio ovlašćeni policijski službenik M. M..Dalje proizilazi da je izlazak na lice mjesta izvršen povodom obavještenje da je u toku noći 25/26.03.2012. godine NN izvršilac izvršio krivično djelo teške krađe u butik peciva “I.” koji je lociran na Trg R. br.... o čemu je obaviješten M. J., državni tužilac u P.. Uviđaju su prisutni bili inspektor M. M., OPS za krađe M. M. , kriminalistički tehničar B. S. i šef objekta Lj. Đ..Uviđaj je započeo u 6:30h.Uviđajem je utvrđeno: Dana 26.03.2012. godine obaviještena je Ekspozitura za dežurstvo PJ Podgorica od strane Lj. Đ. od oca R. i majke O. rođene K., rođena ....godine u P., gdje je i nastanjena Z. bb, šef butika peciva „I.“ koji se nalazi na Trgu R. br. ..., da je u toku noći NN i izvršilac provalio u navedeni objekat i otuđio priručnu kasu sa novcem i veću količinu proizvoda-kolača. Na lice mjesta upućena je ekipa za uviđaje koje je dolaskom konstatovala da je NN izvršilac u toku noći 25./26.03.2012.godine, upotrebom fizičke snage i poluge, koja je pronađena ispod prozora i markirana br.2., odvalio rešetke od prozora sa zadnje bočne strane objekta, zatim polomio staklo, markirano br.1 od strane kriminalističkog tehničara i kroz napravljeni otvor ušao u unutrašnjost objekta, napravio premetačinu, iznijevši veću količinu proizvoda- kolača u vrijednost od 124,00 eura koji su pronađeni u neposrednoj blizini objekta markirani br.3.,a zatim iz kancelarijskog prostora otuđio priručnu kasu, bijele bolje u kojoj se nalazio pazar u iznosu od 752,00 eura. Kriminalistički tehničar je izvršio pregled lica mjesta i isto fotografisao.Uviđaj je završen dana 26.03.2012.godine u 7:30h.</span>
</p>
<p class="p3">
<span class="s1">Iz potvrde UP PJ Podgorica o privremenom oduzimanju Ku.br.255/2012 od 26.03.2012.godine na ime okrivljenog B. E. proizilazi da je ovlašćeno službeno lice izvršilo privremeno oduzimanje predmeta-stvari  od lica E. B. od oca A. rođenog .... godine u P., i to sledećih predmeta:metalna kasa bijele boje 20x30cm sa dokumentacijom u istoj, šest stotina i dvadesetpet eura novca (625e) u apoenim9x50(serijski brojevi- x...., x...., ....,  x...., x...., ..., x..., ...., z....), 4x20 eura (serijski broj: F...., x....,  ...., m...) 9x10 eura (serijski brojevi: x..., n...., x...., x...., u...., u....., u...., x...., x....) 1x5 eura (serijski broj x.....).</span>
</p>
<p class="p3"></p>
<p class="p3">
<span class="s1">Iz potvrde UP PJ Podgorica o vraćanju privremeno oduzetih predmeta Ku.br. 255/2012 od 26.03.2012.godine proizilazi da je ovlašćeno lice izvršilo vraćanje privremeno oduzetih predmeta-stvari Đ. Lj. oca R. rođen .... godine u P. i to: metalna kasa bijele boje 20x30cm sa dokumentacijom u istoj, šest stotina i dvadesetpet eura novca (625e) u apoenim9x50 (serijski brojevi - x...., x...., ...,  x..., x...., ..., x...., ...., z....), 4x20 eura (serijski broj: F..., x....,  ...., m....) 9x10 eura ( serijski brojevi: x...., n...., x..., x...., u..., u...., u...., x...., x...) 1x5 eura (serijski broj x....).</span>
</p>
<p class="p3"></p>
<p class="p3">
<span class="s1">Iz izvoda iz KE za okrivljenog izdatog od UP PJ Podgorica br.29-245/12-18724/2-3046 od 23.07.2012. godine proizilazi da je okrivljeni osuđivan presudom Osnovnog suda u Baru K.broj 159/08 od 13.05.2009.godine zbog krivičnog djela iz člana 399 u vezi člana 23 KZCG na kaznu zatvora u trajanju od 6 mjeseci i presudom Osnovnog suda Podgorica K.broj 1561/08 od 04.05.2010. godine zbog krivičnog djela iz člana 240 stav 1 tačka 1 KZCG na kaznu zatvora u trajanju od 3 mjeseca.</span>
</p>
<p class="p3"></p>
<p class="p3">
<span class="s1">Na provedene dokaze stranke nisu imale primjedbi.</span>
</p>
<p class="p3"></p>
<p class="p3">
<span class="s1">Sud je donio rješenje da u dokaznom postupku neće saslušati maloljetnika K. S. i K. B. imajući u vidu odbranu okrivljenog kao i druge dokaze provedene na glavnom pretresu ,te da je činjenično stanje u dovoljnoj mjeri rasvijetljeno radi donošenja konačne odluke i bez saslušanja navedenih svjedoka</span>
</p>
<p class="p3"></p>
<p class="p3">
<span>Iznoseći svoju odbranu na glavnom pretresu okrivljeni je priznao izvršenje krivičnog djela, ne sporeći da je zajedno sa K. S. i K. B. dana 26.03.2012. godine  oko 02,00 časova provalio u prodavnicu peciva „I.“ koja se nalazi u centru grada,preko puta opštine. Njih trojica su došli iza zgrade gdje se nalazi navedena prodavnica i K. B. je fizičkom snagom odvalio rešetke na prozoru prodavnice, nije koristio nikakav alat smao ruke, a rešetke su bile slabo pričvršćene u zid tako da su odmah popuštile.Ušli su unutra u namjeri da nađu novac i svi trojica su preturali po čitavoj pekari. Okrivljeni navodi da je našao novac i to u iznosu od 665,00 eura i zadržao je sve za sebe, dok svojim drugovima nije dao ništa novca, a neki od njih dvojice je uzeo metalnu kasu koja je bila teška i kako okrivljeni navodi imala oko 15 kg.Kada su je otvorili u njoj su bili računi,ali novca  nije bilo.Kasu su odnijeli sa sobom i izašli kroz isti onaj prozor kroz koji su i ušli. Ovakvu njegovu odbranu sud cijeni kao jasnu i istinitu jer je ista potvrđena dokazima provedenim u postupku.Naime, prednje je sud utvrdio iz citiranih zapisnika o uviđaju UP PJ Podgorica, zatim potvrde o privremenom oduzimanju stvari UP PJ Podgorica, potvrde o vraćanju privremeno oduzetih stvari UP PJ Podgorica, kojima je sud poklonio vjeru i nije imao razloga da sumnja u njihovu vjerodostojnost. Naime,odbrana okrivljenog je osnažena i iskazom ovlašćenog predstavnika oštećenog AD „I.“ koji je sud cijenio kao istinit i iz koga je prvenstveno utvrdio iznos novca koji je iz predmetnog objekta otuđen kritične zgode,iznos novca koji je vraćen oštećenom od strane službenika UP PJ Podgorica,kao i visinu imovinskopravnog zahtjeva koji je predstavnik oštećenog precizirao na iznos od 97,00 eura.Nadalje odbrana okrivljenog je osnažena citiranim zapisnikom o uviđaju Uprave policije PJ Podgorica Ku.broj 225/2012 u čiju vjerodostojnost sud nije ima razloga da sumnja i iz kojeg je utvrđeno da je uviđaj izvršen dana 26.03.2013. povodom obavještenja Ekspoziture za dežurstvo PJ Podgorica od strane Lj. Đ. da je NN izvršlac provalio u butik peciva „I.“. Uviđajem je konstatovano da je </span>
<br>
<span>NN izvršilac u toku noći 25/26.03.2012. godine upotrebom fizičke snage i poluge, koja je pronađena ispod prozora odvalio rešetke od prozora sa zadnje bočne strane objekta, zatim polomio staklo i kroz napravljeni otvor ušao u unutrašnjost objekta,izvršio premetačinu, iznijevši veću količinu proizvoda-kolača u vrijednosti od 124,00 eura, a zatim iz kancelarijskog prostora otuđio priručnu kasu, bijele boje, u kojoj se nalazio pazar u iznosu od 752,00 eura. Nadalje, odbrana okrivljenog je osnažena i citiranom potvrdom UP PJ Podgorica o privremeno oduzetim predmetima UP PJ Podgorica Ku.broj 225/2012 od 26.03.2012. godine iz koje je sud utvrdio da je od okrivljenog B. E. oduzet novac i to u iznosu od 625 eura kao i metalna kasa bijele boje 20x30cm sa dokumentacijom, koji novac je vraćen predstavniku oštećenog koju činjenicu je sud utvrdio iz citrane potvrde UP PJ Podgorica o privremeno vraćenim stvarima od 26.03.2012.godine Ku.broj 255/2012. u čiju vjerodostojnost sud nije imao razloga da sumnja.</span>
</p>
<p class="p3"></p>
<p class="p3">
<span>Pravno kvalifikujući utvrđeno činjenično stanje,</span><span class="s1"> sud je utvrdio da je okrivljeni postupajući na način kao u izreci presude, kao saizvršilac,zajedno sa K. S. i K. B., ostvario sva bitna obilježja bića krivičnog djela teška krađa iz člana 240 stav 1 tačka 1 Krivičnog zakonika u vezi člana 23st.2 Krivičnog zakonika. </span>
</p>
<p class="p3"></p>
<p class="p3">
<span class="s1">Okrivljeni je sa K. S. i K. B. zajednički učestvovao u radnji izvršenja predmetnog krivičnog djela,bio je svjestan krivičnog djela koje je htio kao zajedničko i kao vlastito, pa je postupao kao saizvršilac.</span>
</p>
<p class="p3"></p>
<p class="p3">
<span>Ocjenjujući subjektivni odnos</span><span class="s1"> optuženog prema izvršenom krivičnom djelu sud je utvrdio da je bio svjestan krivičnog djela i da je htio njegovo izvršenje, pa se subjektivni odnos prema izvršenom krivičnom djelu definiše kao direktni umišljaj praćen namjerom da sebi privabi protivpravnu imovinsku korist, koji je sud utvrdio na osnovu iskaza okrivljenog i dokaza provedenih na glavnom pretresu kojima je poklonio vjeru.</span>
</p>
<p class="p3"></p>
<p class="p3">
<span>Prilikom izbora vrste i visine krivične sankcije sud</span><span class="s1"> je cijenio sve okolnosti iz čl. 42 Krivičnog zakonika, koje su od uticaja da kazna bude manja ili veća, pa je kao otežavajuću okolnost </span><span>cijenio raniju osuđivanost okrivljenog</span><span class="s2"> </span><span class="s1">koju je utvrdio iz izvoda iz KE za okrivljenog izdat od UP PJ Podgorica br.29-245/12-18724/2-3046 od 23.07.2012. godine iz kojeg proizilazi da je okrivljeni osuđivan presudom Osnovnog suda Baru K.broj 159/08 od 13.05.2009.godine zbog krivičnog djela iz člana 399 u vezi člana 23 KZCG na kaznu zatvora u trajanju od 6 mjeseci i presudom Osnovnog suda Podgorica K.broj 1561/08 od 04.05.2010. godine zbog krivičnog djela iz člana 240 stav 1 tačka 1 KZCG na kaznu zatvora u trajanju od 3 mjeseca.</span><span class="s2"> </span><span>Iz navedenog proizilazi da je okrivljeni specijalni povratnik u vršenju krivičnih djela protiv imovine.</span><span class="s1"> Kao olakšavajuće okolnosti na strani okrivljenog sud je  cijenio je njegovu mladost (u vrijeme izvršenja krivičnog djela imao je navršene 22 godine života), loše imovinsko stanje, kao i priznanje izvršenja krivičnog djela, pa je imajući u vidu navedene okolnosti sud okrivljenog osudio na kaznu zatvora u trajanju od jedne godine  nalazeći da je izrečena kazna  neophodna i dovoljna, kako sa aspekta specijalne,tako i sa stanovišta generalne prevencije,da će uticati na okrivljenog da više ovakva ili slična krivična djela ne vrši, imati vaspitni uticaj na druge da ne vrše krivična djela, čime se izražava društvena osuda za krivično djelo i obaveza poštovanja zakona, što sve za cilj ima jačanja morala i uticaj na razvijanje društvene odgovornosti,pa se navedenom kaznom osim svrhe kažnjavanja iz čl.32 Krivičnog zakonika ima ostvariti i opšta svrha propisivanja i izricanja krivičnih sankcija iz čl.4 st.2 Krivičnog zakonika.</span>
</p>
<p class="p3"></p>
<p class="p3">
<span class="s1">Sud je odluku o imovinskopravnom zahtjevu temeljio na odredbi čl.239 st.2 Zakonika o krivičnom postupku, pa je usvoio imovinskopravni zahtjev  oštećenog AD „I.“ i obavezao okrivljenog da oštećenom na ime naknade štete uplati novčani iznos od 97,00 eura u roku od 2(dva) mjeseca po pravosnažnosti presude.Navedeni iznos je utvrđen iz iskaza predstavnika oštećenog AD „I.“, V. V..</span>
</p>
<p class="p3"></p>
<p class="p3">
<span class="s1">Kako stvarnih troškova u toku postupka nije bilo, sud je obavezao okrivljenog da ovom sudu na ime paušala uplati novčani iznos od 30,00 eura u roku do 15 dana po pravosnažnosti presude, pod prijetnjom prinudnog izvršenja, osnovom odredbe čl.226 st.3 Zakona o krivičnom postupku.Visinu paušala sud je odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p class="p3"></p>
<p class="p3">
<span class="s1">Na osnovu izloženog, a u smislu člana 374 ZKP-a, odlučeno je kao u izreci presude.</span>
</p>
<p class="p4"></p>
<p class="p2">
<span class="s1">OSNOVNI SUD U PODGORICI</span>
</p>
<p class="p2">
<span class="s1">Dana 19.04.2013. godine</span>
</p>
<p class="p4">
<span> </span>
</p>
<p class="p2">
<span class="s1">									S U D I J A</span>
</p>
<p class="p2">
<span class="s1">									Đuković Goran s.r.</span>
</p>
<p class="p3">
<span class="s1">PRAVNA POUKA:</span>
</p>
<p class="p3">
<span class="s1">Protiv ove presude može se izjaviti žalba u roku </span>
</p>
<p class="p3">
<span class="s1">od 15 dana od dana prijema pismenog otpravka,</span>
</p>
<p class="p3">
<span class="s1">Višem sudu u Podgorici a preko ovog suda.</span>
</p>
<p class="p3">
<span class="s1">Z.T.O. Maraš Ana</span>
</p>
<p class="p5"></p>


</body>
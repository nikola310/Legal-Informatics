<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span>K.br.1056/12</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD PODGORICI, po sudiji Đuković Goranu, uz učešće namještenika suda Maraš Ane, kao zapisničara, u krivičnom predmetu protiv okrivljene I. S.  iz P., zbog krivičnog djela skidanje i povreda službenog pečata i znaka iz čl. 381 st.1 Krivičnog zakonika Crne Gore, odlučujući po optužnom, predlogu, ODT Podgorica Kt.br.379/12 od 27.09.2012. godine koji je na glavnom pretresu zastupala P. J. savjetnik ODT Podgorica, nakon glavnog, javnog pretresa održanog dana 07.03.2014. godine, u prisustvu stranaka, izrekao je i istog dana javno objavio </span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>
<span>Okrivljena:</span>
</p>
<p>&nbsp;</p>
<p>
<span>I. S., od oca M. i majke M., rođene B., rođena .... godine u P., sa prebivalištem u P., G. G. stan br...., državljanka Crne Gore, završila srednju Ekonomsku školu, po zanimanju ekonomista, razvedena, majka jednog djeteta, srednjeg imovnog stanja, osuđivana i to presudom Osnovnog suda u Podgorici K.br.07/1353 od 09.10.2008. godine, zbog krivičnog djela iz čl.263 st.2 KZCG  na jedan mjesec zatvora uslovno na jednu godinu.  </span>
</p>
<p>&nbsp;</p>
<p style="text-align:center;">
<span>Kriva je</span>
</p>
<p>
<span>Zato što je:</span>
</p>
<p>&nbsp;</p>
<p>
<span>U periodu od 18. do 20. januara 2012. godine u P., u naselju G. G. svom stambenom objektu, na električnom brojilu marke "I." broj ...., skinula distributivnu plombu broj AA..., koju je oštećeno preduzeće "E." P. postavilo radi osiguranja ispravnosti i tačnosti mjerenja utrošene električne energije, u čemu je otkrivena dana 20.01.2012. godine, prilikom kontrole mjernog mjesta od stane radnika oštećenog preduzeća, pri čemu je bila svjesna svog djela i htjela njegovo izvršenje, znajući da je njeno djelo zabranjeno. </span>
</p>
<p>&nbsp;</p>
<p>
<span>- čime je izvršila krivično djelo skidanje i povreda službenog pečata i znaka iz čl. 381 st.1. Krivičnog zakonika Crne Gore. </span>
</p>
<p>&nbsp;</p>
<p>
<span>Pa sud okrivljenoj primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226 i 374 Zakonika o krivičnom postupku, i z r i č e</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom joj prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljena u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span>Obavezuje se okrivljena da ovom sudu na ime paušala uplati novčani iznos od 30,00 eura u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom ODT Podgorica </span><span>Kt.br.379/12 od 27.09.2012.</span><span> godine, stavljeno je na teret okrivljenoj </span><span>I. S.  izvršenje krivičnog djela  skidanje i povreda službenog pečata i znaka iz čl. 381 st.1 Krivičnog zakonika Crne Gore.</span>
</p>
<p>&nbsp;</p>
<p>
<span>Zastupnik optužbe je prije davanja završnih riječi izmijenila činjenični opis dispozitiva optužnog akta na način označen u izreci ove presude ne mijenjajući pri tom pravnu kvalifikaciju djela i pri tako izmijenjenom činjeničnom opisu ostala do kraja glavnog pretresa pa je u završnoj riječi predložila da sud okrivljenu oglasi krivom i osudi po zakonu, obzirom da iz provedenih dokaza na glavnom pretresu posebno iskaza svjedoka L. R., M. M. i Č. S. koji su u potpunosti međusobno saglasni i saglasni sa zapisnicima o izvršenim kontrolama mjernog mjesta proizilazi da je okrivljena izvršila krivično djelo stavljeno joj na teret izmijenjenim optužnim predlogom. </span>
</p>
<p>&nbsp;</p>
<p>
<span>Ovlašćeni predstavnik E. P. V. D. je izjavila da se pridružuje krivičnom gonjenju protiv okrivljene i da ne postavlja imovinsko pravni zahtjev. </span>
</p>
<p>&nbsp;</p>
<p>
<span>Okrivljena I. S. je u svojoj odbrani na zapisniku o saslušanju osumnjičene od 27.03.2012. godine izjavila da je sa E. već neko vrijeme imala problema koji se ogledaju u tome da im je još prije nekoliko godina preko Osnovnog suda uplatila nekih 600 eura duga koje E. nikada nije priznala i da od tada postoji spor tako da ne plaća električnu energiju koju potroši. Dalje je navela da živi u stambenoj zgradi i električno brojilo za mjerenje utroška električne energije nalazi se u holu stambene zgrade gdje živi. Krajem prošle godine je sa E. potpisala neki ugovor o izmirenju duga, koji je tada iznosio preko 3.000,00 eura. Tim ugovorom je trebala mjesečno da plaća po 200 ili 250  eura, što je svakomjesečno i radila. Moguće je da nekoliko mjeseci nije izmirivala obavezu po tom ugovoru a ovo iz razloga jer tada nije imala dovoljno novca. Tačno je da joj je jednoga dana struja u stanu isključena, o čemu je obavijestila kćerka i to se desilo u jutarnjim satima a koji je datum bio nije se mogla sjetiti ali zna da je bio negdje oko Nove godine. Tada je pored njenog stana sa električne mreže isključeno još 5 ili 6 domaćinstava njenih komšija. Dalje je navela da nikada nije nekoga angažovala da joj ponovo priljuči struju, ali je istog dana kada je struja isključena u popodnevnim satima ponovo bila priključena, s tim da je  pretpostavila da je to uradio neko od komšija kome je struja isto bila isključena. Objasnila je da sa ponovnim  uključenjem struje nema apsulutno ništa, niti zna ko je to uradio, niti zna ko je od njenih komšija priključio struju. Navela je i to da ne želi da kaže ko su njene komšije kojima je struja isključena kada i njoj da u ulazu ima 20 domaćinstava i od tih 20 domaćinstava nije željela da imenuje bilo koga da mu je struja isključena. Za ugovor o poravnanju sa E. koji je zaključila tokom prošle godine izjavila je da ga nema kod sebe i da ne razumije kako je mogla ETD da joj obračuna da duguje preko 6.000,00 eura struje kada već postoji ugovor iz 2011. godine na iznos od 3.000,00 eura. Na kraju je izjavila da pretpostavlja da je u pitanju  neka greška. </span>
</p>
<p>&nbsp;</p>
<p>
<span>Na glavnom pretresu održanom dana 07.03.2014. godine, je izjavila da u svemu ostaje pri izjavi datoj u prethodnom postupku pred ODT-om od 27.03.2012. godine s tim što je dodala da se ne može izjasniti o tome kojim je od komšija u navedeno vrijeme isključena struja jer tu živi dosta stranaca koji iznamljuju stanove. Brojila se nalaze u prizemlju zgrade u sandučetu i ne zna da li su bila zaključana ili ne, a tada nijesu imali predsjednika etažnih vlasnika zgrade. Na pitanje zastupnika optužbe okrivljena je izjavila da ne zna da li su brojila bila zaključana ili ne, i da  ne zna da li je neko imao ključ od tog ormara sa brojilima. Sve se to dešavalo dok ona nije bila tu, bila je na poslu i čula je da je većem broju stanara isljučena električna energija. </span>
</p>
<p>
<span>U završnoj riječi je izjavila da nije kriva za krivično djelo kojoj joj se stavlja na teret, da u u cjelosti negira izvršenje krivičnog djela i ostaje pri navodima odbrane na glavnom pretresu. </span>
</p>
<p>&nbsp;</p>
<p>
<span>Sud je u dokaznom postupku saslušao ovlašćenog predstavnika E. P. V. D., svjedoke L. R., Č. S., pročitao iskaz svjedoka M. M. sa zapisnika pred ODT-om Kt.br.379/12 od 12.04.2012. godine, zapisnik o kontroli mjernog mjesta ED Podgorica broj 049284 od 18.01.2012. godine, zapisnik o kontroli mjernog mjesta ED Podgorica broj 002603 od 20.01.2012. godine, i izvod iz KE za okrivljenu  izdat od UP PJ Podgorica broj 29.245/12.26906/2-4093 od 16.10.2012. godine, </span>
</p>
<p>&nbsp;</p>
<p>
<span>Ocjenom navoda optužbe, odbrane, kao i svih provedenih dokaza sud je na nesumnjiv  način utvrdio da je okrivljena  izvršila krivično djelo stavljeno joj  na teret, na način, u vrijeme i na mjestu kako je to predstavljeno izrekom ove presude, pa ju  je sud oglasio krivom i izrekao joj sankciju kao u izreci presude.</span>
</p>
<p>&nbsp;</p>
<p>
<span>Ovo iz sljedećih razloga:</span>
</p>
<p>&nbsp;</p>
<p>
<span>Iz zapisnika o kontroli mjernog mjesta ED Podgorica broj 049284 od 18.01.2012. godine, </span><span>proizilazi, da su ovlašćena službena lica "E. P. L. R. i M. M. navedenog dana izvršili kontrolu utroška električne energije kod kupca I. S. i tom prilikom konstatovali da je potrošač isključen na brojilu zbog duga za utrošenu električnu energiju u iznosu od 6.121,79 eura, a po nalogu OJ S. P.. Isključenje je, a kako je to konstatovano u zapisniku izvršeno dana </span><span>18.01.2012. godine, u 10 i 30 časova, koje je kao i kontrola obavljeno bez prisustva predstavnika potrošača. Iz navedenog zapisnika je konstatovano da je na brojilu broj plombe ED 2005/5.</span>
</p>
<p>&nbsp;</p>
<p>
<span>Iz zapisnika o kontroli mjernog mjesta ED P. broj 002603 od 20.01.2012. godine, </span><span>proizilazi, da su ovlašćena službena lica "E. P.</span><span> L. R., Č. S. i M. M. navedenog dana ponovo izvršili kontrolu kod potrošača </span><span>I. S. i tom prilikom konstatovali da potrošač oduzima električnu energiju od ED P. na način što je svoj objekat priključila na elektrodistributivnu mrežu a nakon isključenja zbog duga u iznosu od 6.121,79 eura. Potrošač je ponovo isključen na brojilu i plombiran. Kontrola i isključenje izvršeni su bez prisustva </span><span>predstavnika potrošača, a vrijeme isključenja je 09 časova istog dana.</span><span> </span><span>Nadalje iz zapisnika proizilazi da je prilikom predmetne kontrole uočeno da nema elektrodistributivne plombe.</span>
</p>
<p>&nbsp;</p>
<p>
<span>Svjedok Č. S. je u svom svjedočkom iskazu naveo  da radi  kao radnik u ED P. i da se predmetne kontrole ne sjeća. Nakon što mu je od strane suda predočen zapisnik o kontroli mjernog mjesta je naveo da je tačno da se iz zapisnika vidi da je prisustvovao kontroli od 20.01.2014. godine i da u svemu ostaje pri sadržini zapisnika koji su sačinili u skladu sa svim pravilima prilikom izlaska na lice mjesta. </span>
</p>
<p>&nbsp;</p>
<p>
<span>Svjedok M. M. je u svom svjedočkom iskazu naveo da je zaposlen u E. P. i da su između ostalog njegove obaveze da po nalogu preduzeća vrši kontrole na terenu kod potrošača i da isključuje potrošače koji neredovno izmiruje svoja dugovanja prema E.. Sjeća se potrošača I. S., odnosno sjeća se da su dobili nalog za isključenje tog potrošača zbog  velikog duga  što je zajedno sa kolegom L. R. i uradio dana 18.01.2012 godine. Naime, pošli su  u naselje G. i to  na adresu "G. C" a radilo se o stambenoj zgradi, gdje su otvorili dio gdje se nalaze brojila,  i toga dana su pored potrošača I. S. isključili još dva ili tri potrošača  a brojila su nakon isključenja  plombirali  i o svemu sačinili zapisnik o kontroli mjernog mjesta pri čemu je u zapisniku navedeno u koliko časova je bilo isključenje. Niko od predstavnika potrošača  nije prisustvovao kontroli. Nekoliko dana nakon isključenja su ponovo izvršili kontrolu kod potrošača I. S. i utvrdili da se potrošač ponovo priključio na distributivnu mrežu. Objasnio je  da je  neko otkinuo plombu koju su prethodno postavili i u električno brojilo vratio kablove tako da je instalacije stana ponovo priključio na distributivnu mrežu  s tim da se  taj potrošač samo priljučio na mrežu, a na način kako bi to  i oni uradili  što znači da nije krao struju  i sva potrošnja u tom stanu se registrovala na brojilu. Ni prilikom te kontrole nije bilo predstavnika potrošača a i o svemu su ponovo sačinili zapisnik o kontroli mjernog mjesta  i ponovo su  isključili potrošača na brojilu i plombirali brojilo. Na kraju je izjavio, da su drugi potrošači na toj adresi njih dvoje ili troje izmirili obaveze prema ED P. pa su ih ponovo priključili na mrežu, tačnije svi potrošači koje su isključili dana 18.01.2012 godine, osim I. S. su izmirili svoja dugovanja tako da su ih isti dan ili sjutradan ponovo priključili, jedino je I. S. ostala isključena sa električne mreže i jedino se ona prikopčala mimo procedure i bez plaćanja dugovanog iznosa. </span>
</p>
<p>&nbsp;</p>
<p>
<span>Svjedok L. R. je naveo, da  se sjeća potrošača I. S. i da su dobili nalog za isključenje tog potrošača sa distributivne mreže zbog enormnog duga  što je zajedno sa kolegom  M. M. i uradio dana 18.02.2012 godine. Naime, pošli su u naselje G., tačnije "G. C", radilo se o stambenoj zgradi  gdje su otvorili dio  u kojem se nalaze brojila i toga dana pored potrošača I. S. isključili još neke potrošače a brojila su </span><span>nakon isključenja plombirali. O svemu što su uradili su sačinili zapisnik o kontroli mjesta i u samom zapisniku je navedeno u koliko je časova bilo isključenje i da niko od predstavnika potrošača nije prisustvovao toj radnji. Nakon isključenja su  izvršili ponovnu kontrolu tog potrošača i utvrdili da se ponovo priključio na distributivnu mrežu. Dalje je naveo da je potrošač ili neko drugo lice koje je potrošač angažovao otkinuo plombu  koju su prethodno stavili i u električno brojilo vratio kablove tako da je instalaciju svog stana  ponovo priključio na distributivnu mrežu, pri čemu nije krao struju jer se sva potrošnja u tom stanu uredno registrovala na brojilu. Ni prilikom ponovne kontrole nije bilo predstavnika potrošača. Na kraju je izjavio da  prilikom ponovne kontrole nijesu utvrdili da je u tom ulazu bilo koje drugo lice ili potrošač neko drugo brojilo priključio kao što je to uradila potrošač I. S.. Koliko se sjeća drugi potrošači, na toj adresi su uplatili  dugovane  sume  pa su u propisanom postupku i proceduri priključeni na distributivnu mrežu. </span>
</p>
<p>&nbsp;</p>
<p>
<span>Iz izvoda iz KE za okrivljenu  izdat od UP PJ Podgorica broj 29.245/12.26906/2-4093 od 16.10.2012. godine proizilazi da je ista ranije osudjivana kao u izreci presude.</span>
</p>
<p>&nbsp;</p>
<p>
<span>Na osnovu naprijed izloženog sud je na nesumnjiv način utvrdio da je okrivljena</span><span> u periodu od 18. do 20. januara 2012. godine u P., u naselju G. G. svom stambenom objektu, na električnom brojilu marke "I." broj ...., skinula distributivnu plombu broj AA..., koju je oštećeno preduzeće "E." P. postavilo radi osiguranja ispravnosti i tačnosti mjerenja utrošene električne energije, u čemu je otkrivena dana 20.01.2012. godine, prilikom kontrole mjernog mjesta od stane radnika oštećenog preduzeća,</span><span> </span><span>a što je potvrđeno svim provedenim dokazima, prije svega iskazima svjedoka radnika "E." P.</span><span> L. R., Č. S. i M. M.</span><span> </span><span>koji su u svojim svjedočkim iskazima na vrlo jasan, precizan i međusobno saglasan način, a u čije iskaze sud nije imao razloga da sumnja  i koje je cijenio kao istinite izjavili, da su i to</span><span> svjedoci L. R. i M. M. da su  dana 18.01.2012 godine, potrošača I. S. isključili sa distributivne mreže zbog velikog duga i da su  toga dana  pored potrošača I. S. isključili još neke potrošače da su brojila nakon isključenja plombirali  i o svemu sačinili zapisnik o kontroli mjernog mjesta i da niko od predstavnika potrošača nije prisustvovao isključenju a što su konstatovali u zapisnik. Ovi svjedoci su potvrdili da su nekoliko dana nakon isključenja ponovo izvršili kontrolu istog potrošača i utvrdili da se potrošač ponovo priključio na distributivnu mrežu  a što je  kako su objasnili urađeno na način što je neko, otkinuo plombu koju su prethodno stavili i u električno brojilo vratio kablove tako da je instalacije tog stana ponovo priključio na distributivnu mrežu, pri čemu su bili jasni u tome da su kako je kazao svjedok M. M. drugi potrošači na toj adresi njih dvoje ili troje izmirili svoje obaveze prema ED Podgorica, pa su ih isti dan ili sjutradan ponovo priključili, osim I. S., koja nije izmirila svoja dugovanja  i ostala je isključena sa električne mreže, i jedino se ona prikopčala mimo procedure, dok je svjedok L. R. potvrdio da prilikom ponovne kontrole nijesu utvrdili da je u tom ulazu bilo koje drugo lice ili potrošač neko drugo brojilo priključio kao što je to uradila potrošač I. S., zatim zapisnicima o </span><span>kontroli mjernog mjesta ED P. broj ... od 18.01.2012. godine i broj ... od 20.01.2012. godine,a koje je sud cijenio kao vjerodostojne i u kojima je konstatovano zatečeno stanje na licu mjesta i iz kojih se utvrđuje da je dana 18.01.2013 godine </span><span>okrivljena  isključena na brojilu zbog duga za utrošenu električnu energiju u iznosu od 6.121,79 eura, </span><span>u 10 i 30 časova, i iz kog zapisnika je utvrdjeno da je nakon izvršene kontrole na brojilu postojala elektrodistributivna plomba broj ... i da je dana 20.01.2013. godine okrivljena svoj </span><span>objekat priključila na elektrodistributivnu mrežu i da prilikom kontrole od 20.01.2012. godine na predmetnom brojilu nije zatečena elektrodistributivna plomba koja činjenica je utvrdjena na osnovu zapisnika o kontroli mjernog mjesta E. P. od 20.01.2012. godine, čime su se u radnjama okrivljene stekli svi bitni objektivni i subjektivni elementi bića </span><span>krivičnog djela skidanje i povreda službenog pečata i znaka iz čl. 381 st.1. Krivičnog zakonika Crne Gore. </span>
</p>
<p>&nbsp;</p>
<p>
<span>Cijeneći psihički odnos okrivljene, I. S. prema izvršnom krivičnom djelu, sud je našao, da je okrivljena postupajući na prethodno opisani način bila svjesna da svojom djelatnošću čini krivično djelo, odnosno da je,</span><span> na električnom brojilu marke "I." broj ..., skinula distributivnu plombu broj AA..., koju je oštećeno preduzeće "E." P. postavilo radi osiguranja ispravnosti i tačnosti mjerenja utrošene električne energije, </span><span>pa je to i htjela, postupajući sa direktnim umišljajem.</span>
</p>
<p>&nbsp;</p>
<p>
<span>Sud je cijenio navode odbrane okrivljene</span><span> da sa ponovnim  uključenjem struje nema apsulutno ništa, niti zna ko je to uradio, da nikada nije nekoga angažovala da joj ponovo priključi struju, ali je istog dana kada je struja isključena u popodnevnim satima ponovo bila priključena, s tim da je  pretpostavila da je to uradio neko od komšija kome je struja isto bila isključena, da se brojila nalaze u prizemlju zgrade u sandučetu i ne zna da li su bila zaključana ili ne, pa je našao da je ovakva odbrana okrivljene sračunata na izbjegavanje i eventualno umanjenje krivice obzirom da je ista opovrgnuta svim provedenim dokazima na glavnom pretresu, prije svega iskazima svjedoka M. M. i L. R. koji su potvrdili  da su drugi potrošači na toj adresi njih dvoje ili troje izmirili obaveze prema ED P. pa su ih ponovo priključili  na mrežu, tačnije svi potrošači koje su isključili dana 18.01.2012 godine, osim I. S. su izmirili svoja dugovanja tako da su ih isti dan ili sjutradan ponovo priključili, jedino je I. S. ostala isključena sa električne mreže i jedino se ona prikopčala mimo procedure i bez plaćanja dugovanog iznosa a što potvrđuje da je upravo okrivljena lice koje je predmetnom prilikom u </span><span>svom stambenom objektu, na električnom brojilu skinula distributivnu plombu koju je oštećeno preduzeće postavilo radi osiguranja ispravnosti i tačnosti mjerenja utrošene električne energije. Po nalaženju suda u konkretnom slučaju niko nije imao interesa da to uradi osim okrivljene, ovo sa razloga  kako bi sebi obezbijedila struju u stanu, a posebno pri činjenici da je potvrđeno da su stanari njih dvoje ili troje kojima je takođe bila isključena struja ponovo priključeni istog dana ili sjutradan a nakon što su izmirili dugovanja, tako da ne stoje navodi odbrane okrivljene da je to uradio neko od komšija, niti bilo koje drugo lice a što je okrivljena pokušala da predstavi sudu time što je kazala da se brojila </span><span>nalaze u prizemlju zgrade u sandučetu i ne zna da li su bila zaključana ili ne a što u odnosu na naprijed utvrđeno nije bitno zbog čega je odbranu okrivljene u tom dijelu odbacio kao neosnovanu. Konačno, službeni pečat ili znak se postavlja da bi se u odredjenim postupcima </span><span> osigurali predmeti ili prostori i onemogućilo neovlašćeno ulaženje u prostorije, odnosno neovlašćeno otvaranje predmeta, sa tim da službeni pečat ili znak mora da stavi ovlašćeno službeno lice, a u konkretnom slučaju radilo se o distributivnoj plombi, koju su postavili ovlašćceni radnici E. P., radi osiguranja ispravnosti i tačnosti mjerenja utrošene električne energije, a koju je okrivljena skinula sa svog električnog brojila kako bi obezbijedila napajanje svog stambenog objekta električnom energijom.</span>
</p>
<p>&nbsp;</p>
<p>
<span>Odlučujući o krivičnoj sankciji za okrivljenu, sud je najprije u smislu čl. 42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljene cijenio njene porodične prilike, odnosno, da je razvedena majka jednog djeteta, a od otežavajućih okolnosti raniju  osudjivanost a što je utvrdjeno iz izvoda iz kaznene evidencije </span><span>izdat od UP PJ P. broj 29.245/12.26906/2-4093 od 16.10.2012. godine na ime okrivljene,</span><span> pa je okrivljenoj prethodno utvrdio kaznu zatvora u trajanju od trideset dana  i istovremeno odredio, da se ista neće izvršiti ukoliko okrivljena u roku od jedne godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na usješan način uticati na okrivljenu da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisane čl. 52 st. 2 Krivičnog zakonika u okviru opšte svrhe izricanja krivičnih sankcija propisane čl. 4 st. 2 istog zakona.</span>
</p>
<p>&nbsp;</p>
<p>
<span>Kako je okrivljena oglašena krivom, sud ju je shodno odredbi čl. 226 st.3 Zakonika o krivičnom postupku obavezao na plaćanje sudskog paušala u iznosu od 30,00 eura, koji iznos je odredjen shodno trajanju i složenosti postupka, kao i imovinskom stanju okrivljene, koje troškove je okrivljena dužna platiti u roku od 15 dana po pravosnažnosti presude.</span>
</p>
<p>&nbsp;</p>
<p>
<span>Na osnovu izloženog, a shodno čl. 374 Zakonika o krivičnom postupku odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 07.03.2014. godine</span>
</p>
<p style="text-align:right">
<span>SUDIJA</span>
</p>
<p style="text-align:right">
<span>Đuković Goran s.r.</span>
</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku</span>
</p>
<p>
<span>od 8 dana od dana prijema pismenog otpravka,</span>
</p>
<p>
<span>Višem sudu u Podgorici a preko ovog suda.</span>
</p>
<p>&nbsp;</p>
<p>
<span>Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>DN-a: Po Aprimjerak presude dostaviti:</span>
</p>
<p>
<span>- ODT P.</span>
</p>
<p>
<span>- Okrivljenoj</span>
</p>
<p>
<span>- a/a </span>
</p>
<p>&nbsp;</p>
<p>
<span>Postupljeno dana ___________________</span>
</p>
<p>
<span>Namještenik suda </span><span></span><span></span><span></span><span></span><span></span><span></span><span></span><span></span><span></span><span>___________________</span>
</p>
<p>&nbsp;</p>
<p>&nbsp;</p>
</div>
</div>


</body>
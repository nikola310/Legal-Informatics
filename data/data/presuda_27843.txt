<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;font-size:14pt;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="dragoje.jovic" name="author">
</head>
<body class="b1 b2">
<p class="p1">
<span class="s1">K. 128/11</span>
</p>
<p class="p1"></p>
<p class="p2">
<!--Image link to '0.png' can be here-->
</p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p4">
<span class="s1">VIŠI SUD U PODGORICI</span><span>, u vijeću sastavljenom od sudije Jović Dragoja, kao predsjednika vijeća i sudija Pavlićević Miljane i Vuković Ranke, kao članova vijeća, uz učešće namještenika suda Cupara Mile, kao zapisničara, u predmetu optuženog V.N. iz N.,</span><span class="s2"> </span><span>zbog krivičnog djela</span><span class="s2"> - </span><span>teško ubistvo iz člana 144 tačka 3 Krivičnog zakonika u sticaju sa krivičnim djelom - nedozvoljeno držanje oružja i eksplozivnih materija iz člana 403 stav 1 Krivičnog zakonika, nakon održanog glavnog i javnog pretresa, dana 07.02.2013. godine, kome su prisustvovali zastupnik optužnice, Lepa Medenica, zamjenik Višeg državnog tužioca u Podgorici, optuženi i njegov branilac Š.I., advokat iz P., te punomoćnik predstavnika oštećene porodice N.M. adv. iz P., donio je i dana 20.02.2013. godine,  javno objavio</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">P  R  E  S  U  D  U</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">OPTUŽENI V.N.</span><span>, JMBG ..., zv. "Ž.", od oca M. i majke Z., rodjene B., rodjen ... godine u N., nastanjen u mjestu rodjenja naselje V. .., državljanin Crne Gore, po zanimanju v., oženjen, pismen, sa završenom srednjom školom, osudjivan presudom Osnovnog suda u Nikšiću K. br. 130/99 od 01.11.2011. godine, zbog krivičnog djela iz člana 164 stav 3 u vezi stava 1 KZ CG, na kaznu zatvora u trajanju od tri mjeseca, </span>
</p>
<p class="p4"></p>
<p class="p4"></p>
<p class="p5">
<span>				        </span><span class="s1">K  R  I  V     J  E </span>
</p>
<p class="p4"></p>
<p class="p4"></p>
<p class="p4">
<span class="s1">Zato što je:</span>
</p>
<p class="p4"></p>
<p class="p4">
<span>Dana 03.02.2011. godine oko 09,20 časova u N., u Ul. R. D., na p. ispred D. R., sa umišljajem lišio života oštećenog V.G iz N, pri tom sa umišljajem doveo u opasnost život drugih lica K.N. i jednog NN lica koja su se nalazila u neposrednoj blizini STR "V.", na način što je, iako je bio svjestan da će oštećenog tako lišiti života i dovesti u opasnost život još nekog lica, pa je to i htio, u pravcu oštećenog V.G., u trenutku kada je izlazio iz pmv. vozila marke "...", reg. oznaka ..., iz automatske puške marke "CZ" model 70 AB 2, kalibra 7,62 x 39 mm, fabričkog broja ...., čija nabavka i držanje je zabranjeno, shodno odredbi člana 12 Zakona o oružju ("Sl. list RCG" br. 49/2004), iako je bio svjestan da navedenu pušku neovlašćeno drži bez dozvole, pa je to i htio, ispalio više projektila, nanoseći mu povrede u predjelu glave i tijela, od kojih je kod oštećenog odmah nastupila smrt usled iskrvarenja iz rascjepa srca, pluća, jetre, bubrega, slezine, prečage i raskidanih krvnih sudova, sve duž kanala strijelnih rana, a kojom prilikom su dva projektila pogodila staklo na STR "V." i probila u unutrašnjost lokala u kojoj su se nalazila radnica K.N. i jedno NN lice, nakon čega je pobjegao sa lica mjesta,</span>
</p>
<p class="p4"></p>
<p class="p4">
<span>- čime je izvršio krivično djelo teško ubistvo iz člana 144 tačka 3 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403 stav 1 Krivičnog zakonika,</span>
</p>
<p class="p4"></p>
<p class="p4">
<span>pa mu  sud, primjenom navedenih zakonskih propisa, te člana  36, 42 i čl. 48 st.1 Krivičnog zakonika, prethodno utvrđuje pojedinačne kazne, i to:</span>
</p>
<p class="p4"></p>
<p class="p4">
<span>- za krivično djelo teško ubistvo iz člana 144 tačka 3 Krivičnog zakonika kaznu zatvora u trajanju od 15 (petnaest) godina i 10 (deset) mjeseci,</span>
</p>
<p class="p4"></p>
<p class="p4">
<span>- za krivično djelo nedozvoljeno držanje oružja i eksplozivnih materija iz čl. 403 st.1 Krivičnog zakonika, kaznu zatvora u trajanju od 3 (tri) mjeseca,</span>
</p>
<p class="p4"></p>
<p class="p4">
<span>te ga uz dalju primjenu člana 48 st. 2 tač. 2 i čl. 51 Krivičnog zakonika, te člana 374 Zakonika o krivičnom postupku,  </span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span class="s1">O   S   U   Đ   U   J   E</span>
</p>
<p class="p4"></p>
<p class="p4"></p>
<p class="p4">
<span>na jedinstvenu kaznu zatvora u trajanju od 16 (šesnaest) godina, u koju mu se uračunava vrijeme provedeno u pritvoru, od 06.02.2011.godine od 20,30 časova, pa nadalje.</span>
</p>
<p class="p4"></p>
<p class="p4">
<span>Na osnovu čl.229 u vezi čl.226 ZKP, obavezuje se optuženi da, na ime troškova krivičnog postupka, uplati u korist budžeta Crne Gore, iznos od 13.753,50 €, i na ime sudskog paušala 150,00 eura, u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Predstavnik oštećene porodice pokojnog V.G. se osnovom čl. 239 ZKP, upućuje se da  imovinskopravni zahtjev za naknadu štete u iznosu od 50.000,00 eura, u cjelini ostvaruje u parničnom postupku </span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span class="s1">O  b  r  a  z  l  o  ž  e  nj  e</span>
</p>
<p class="p3">
<span class="s1"> </span>
</p>
<p class="p3"></p>
<p class="p4">
<span>Više državno tužilaštvo u Podgorici optužnicom Kt. br. 25/11 od 01.07.2011. godine, koju je zastupao pomenuti zamjenik i precizirao na glavnom pretresu, stavilo je na teret optuženom V.N. izvršenje krivičnog djela teško ubistvo iz člana 144 tačka 3 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403 stav 1 KZ. koja su činjenično bliže opisana u izreci presude.</span>
</p>
<p class="p4"></p>
<p class="p4">
<span>Sud je u dokaznom postupku u skladu sa zakonom neposredno saslušao vještaka hemijske struke I.Lj., trasološkle struke S.D., predstavnika tima vještaka, neuropsihijatra prof. dr M.S. u prisustvu psihijatra dr G.Ž. i dipl. psihologa B. I. S., kao i svjedoka K.D., te je pročitao iskaz  predstavnika oštećene porodice V. T., svjedoka K.N., B.M., K.S., N.G., B.D., N.V., K.M.,</span><span class="s1"> </span><span>obdukcioni zapisnik S. br. 16/2011 kao i neposredno izjašnjenje vještaka sudsko medicinske struke prof. dr Š.M. i izvršio uvid u fotoelaborat koji čini sastavni dio pomenutog zapisnika, izvještaj  o balističkom vještačenju br. 674/11 od 01.03.2011. godine i balističkoj analizi br. 865/11  od 11.03.2011. godine, kao i neposredno izjašnjenje vještaka balističke struke B.B. sa zapisnika o glavnom pretresu od 07.06.2012. godine,</span><span class="s1"> </span><span>izvještaj Kliničkog centra Crne Gore Podgorica, Odjeljenja za sudsku medicinu broj 159 od 03.02.2011. godine o analizi alkohola u krvi i urinu kod pokojnog V.G., zapisnik o uvidjaju Višeg suda u Podgorici Kri. br. 81/11 od 03.02.2011. godine, službenu zabilješku o uvidjaju Uprave policije - PJ Nikšić Ku 56 od 03.02.2011. godine, službenu zabilješku Uprave policije PJ  Nikšić Ku. 56 od 07.02.2011. godine, dvije potvrde o privremeno oduzetim stvarima Uprave policije - Područne jedinice Nikšić Ku. br. 56 od 07.02.2011. godine na ime V.N., izvod iz kaznene evidencije Uprave policije -  PJ Nikšić br. 365 od 15.02.2011. godine, te je  izvršio  uvid u fotodokumentaciju Uprave policije PJ Nikšić broj 100/11 od 03.02.2011. godine i fotodokumentaciju Uprave policije PJ Nikšić broj 100-109/11 od 07.02.2011. godine, kao i  u skicu lica mjesta. </span>
</p>
<p class="p4"></p>
<p class="p4">
<span class="s1">Optuženi V.N. </span><span>u predkrivčnom postupku je iskoristio svoje zakonsko pravo i branio se ćutanjem, dok je na glavnom pretresu naveo da je prethodnog dana imao smrtni slučaj u porodici, i da je ..... 2011. godine krenuo u grad iz kuće, oko 08.30 h, da kupi hleb i štampu, jer su izašle čitulje za njegovog pok. sina M.. Kad je došao na B.V.M. svratio je u prvu trafiku i tražio novine ''D.'' od prethodnog dana, ali kako ih nije našao, produžio je na autobusku stanicu, svraćajući u dvije trafike. Ni tamo ih nije našao jer su  bile prodate. Na tom mjestu je sreo druga S.P., pa je i njega pitao za novine i sa njim se zadržao nekih 5 -10 min, nakon čega je pošao u ...  banku, uplatio dvije rate za kredit i potom kolima krenuo M. ulicom i došao do butika ''O.'', gdje se nalazi parking za taksiste. Nadalje je naveo da je tu zatekao bivše kolege S.S. i Đ.M., koje je takođe pitao za novine i sa njima ostao u razgovoru nekih 10 -15 min, nakon čega je krenuo kući vozeći se pored druge strane pijace, zgrade opštine, hotela ''O.“,  gdje je skrenuo prema ''P.B'', krećući se sporo, jer je ispred banke bila gužva. Najednom je, na udaljenosti od 10-tak m, primijetio da mu u susret ide vozilo kojim je upravljao G.V. i kada su se mimoilazili na razdaljini od nekih pola metra, uočio je kako ga posmatra ''sa puno ironije" i bukvalno mu se smijao u lice, što je kod njega izazvalo šok. Prilikom tog mimoilaženja staklo na njegovom vozilu je bilo otvoreno, a nije mogao da se sjeti da li je isti slučaj bio sa vozilom u kome se nalazio V.. Nastavio je da se kreće još 20-tak  m unaprijed, pa se potom okrenuo na sredini ulice, i pošao za vozilom V., koji se kretao jednom slijepom uličicom prema O.. Išao je što brže za njim, kako bi ga sustigao i prateći ga zaustavio se sa svojim vozilom „F. M. k.“, na platou D.R., na parkingu i potom podigao  zadnji sic ispod kojeg se nalazila automatska puška. Izašavši iz vozila, sa lijeve strane je primijetio crveno vozilo ... i V., koji je bio okrenut prema njemu, na udaljenosti od jedno 10-tak m, pa je zapucao  u njegovom pravcu. Optuženi je pojasnio da je odluku da puca donio u trenutku mimoilaženja sa V., kad je vidio da mu se podsmijeva na već opisani način i pojasnio da nisu razmijenili ni jednu riječ prije nego što je u njega pucao, u pokretu ne znajući da se izjasni o broju i načinu ispaljenih projektila. Nije mogao da precizira sa koje udaljenosti je ispalio poslednji hitac. Nakon što je ispalio poslednji hitac nije se  zadržavao na licu mjesta, nego je  prošao pored ubijenog V., ušao u svoje vozilo i zatim odmah izašao, stavljajući  pušku ispod jakne i trčeći niz ulicu naišao na S.K., koji ga je primio u svoje vozilo marke „G“, ne znajući o čemu se radi, i odvezao do prigradskog naselja G., gdje je izašao, i popeo na jedno brdo gdje je razmišljao neko vrijeme o svemu što se desilo. Obzirom da je znao da će ga policija tražiti, pušku je bacio u rijeku Z., u blizini jednog mosta u B.. Krio se do 06. februara, kad se prijavio policiji, a nakon toga ih je odveo na mjesto gdje je bacio pušku. Pušku je, inače, kupio '91.godine sa još dva okvira municije i držao u kući u kojoj je živio, a koristio je do kraja 2010. godine kao čuvar objekta u V., gdje je radio kao pripadnik obezbjeđenja ''S.G.P.“. Te godine je svakodnevno išao iz N. istim vozilom na posao. Na tom putnom pravcu su postojale redovne saobraćajne kontrole, ali ga nikad nisu zaustavljali. </span>
</p>
<p class="p4">
<span>Posebno je naglasio u svojoj odbrani da je pok. V. 2008. godine povrijedio njegov pok. sin M., koji je tada imao 18 godina, pucajući u njega iz pištolja, zbog čega je bio osuđen na kaznu zatvora presudom Osnovnog suda u N.. U tom dogadjaju je prema njegovom kazivanju, prethodile lične uvrede na njegov račun i njegove porodice od strane pok. V.. Optuženi je u vezi tog dogadjaja nadalje naveo, da je bio svjestan da sud u konkretnom slučaju nije mogao da izrekne blažu kaznu njegovom pokojnom sinu, iako smatra da  je bio isprovociran na takvo ponašanje od strane V.G.. Upravo zbog tog događaja, kako je naveo, on je u toku 2010. godine prebacio automatsku pušku iz kuće i sakrio je ispod sica u svom vozilu, plašeći se da njegov sin M. nešto ne napravi, nakon sukoba koji se završio  presudom kojom je oglašen krivim i osudjen na pomenutu kaznu koju je trebao da započne sa izdržavanjem  02.02.2011. godine, ali je dva dana ranije ili 30.01.2011. godine izvršio samoubistvo. Naveo je da se u periodu posle njegove smrti jako loše osjećao i razmišljao da li je on u nečemu pogriješio, zato što je u tom sukobu reagovao da bi njega zaštitio, obzirom da je po njegovoj ocjeni tom prilikom  bio napadnut od strane pok. V.G..</span>
</p>
<p class="p4">
<span>Objašnjavajući šta se nadalje dešavalo izmedju njih, nakon pravosnažnosti te  presude, optuženi je posebno naglasio, da se u par navrata sreo sa pok. V., dok su se mimoilazili kolima i te susrete sa njim je  doživljavao kao otvorenu provokaciju i podsmijeh zato što je prvom prilikom kad se vraćao iz V., V. koji je dolazio iz suprotnog pravca i  približio na neku ''kritičnu'' udaljanost uočio da mu se podsmijehnuo. I drugi put kada su se susreli u K. u blizini jednog prelaza na pruzi je na isti način reagovao kada je bio u društvu nekih momaka, koji su se takodje smijali i ta su mu dva susreta posebno ostala u sjećanju. Takodje se kroz odgovor na postavljeno pitanje branioca prisjetio još jednog susreta do kojeg je došlo na dan sahrane njegovog sina, kada je sjedio u pogrebnom vozilu i tada je u koloni vozila koja je naišla B.V.M., uočio sa desne strane crveno vozilo, koje je tu bilo parkirano i možda se i slučajno tu našlo, te da tome nije pridavao poseban značaj sve dok ga supruga koja mu je dolazila u posjetu nije podsjetila i na taj dogadjaj. Medjutim u vezi ovog dogadjaja nije naveo nikakve pojedinosti  zbog kojih ga je supruga podsjetila na taj datum i zbog čega mu se učinilo važnim to njeno podsjećanja i potreba da ga na takav način predstavi sudu kroz odgovor na pitanje svoga branioca. Na kraju je naglasio da je susret  sa pok. V. kritičnog dana bio slučajan i da je donio odluku da ga liši života zbog njegovog podsmijeha, zbog kojeg na dalje nije mogao da iskontroliše svoje ponašanje i postupke koje je preduzeo na platou ispred D.R. u N..</span>
</p>
<p class="p4"></p>
<p class="p4">
<span class="s1">Predstavnik oštećene porodice V.T.</span><span> je navela je da ne zna ništa o predmetnom događaju u kojem je ubijen njen brat G., ali je, smatrajući da na takav način može da doprinese rasvjetljavanju ovog dogadjaja, iznijela činjenice o onom događaju koji je prethodio ubistvu njenog brata. S tim  u vezi je navela da je njen brat G. bio neoženjen i od najbliže rodbine je imao samo nju i majku, da je radio u O.N., kao službenik u S.P.F., i mimo toga u kući njihovih tetaka  je držao otpad automobilskih djelova. Upravo je optuženi tamo i došao 15.09.2009. godine donoseći pok. G. dvije automobilske gume, koje je prethodno kupio i stavio na svoja kola, koja je vozio kao taksista tri mjeseca , nakon čega mu je rekao da mu je u tom poslu podvalio i bacio mu gume nazad. Tom prilikom je pok. G. rekao optuženom da će mu vratiti novac i da više ne dolazi kod njega da kupuje djelove. Objašnjavajući nadalje u fazi istrage kada je saslušavana,  ona je u vezi tog dogadjaja pojasnila da je optuženi pošao do svojih kola, izvadio nož i rekao pok. G. da bi mu "pokazao", da mu tu nije njegova ćerka, koja ga je čekala u kolima i da je taj dogadjaj posmatrala njihova tetka D.B.. Pola sata kasnije G. je pozvao sin optuženog, M., koji je nakon toga ubrzo i došao kolima na to mjesto na kome je držan otpad i na njegov  poziv ušao u njegovo vozilo nakon čega je M. izašao i rekao G. da izađe. Njihova tetka D. je tada kod M. vidjela pištolj i počela da vrišti, a M. je, govoreći G. kuda da ide, ispalio jedan hitac uvis, a nakon toga jos tri hica u G., koji su ga pogodili. Zbog tog događaja M. je bio osuđen na kaznu zatvora u trajanju od 10 mjeseci. Nakon opisanog događaja, pa sve do 03.02.2011. godine, pok. G. nikada nije čuo niti vidio nekoga od porodice V., sam govoreći da ih izbjegava, jer su ''nasilnici''. </span>
</p>
<p class="p4"></p>
<p class="p4">
<span class="s1">Svjedok K.N. </span><span>je</span><span class="s1"> </span><span>navela, da je zaposlena u b. ''V.'' koji se nalazi na platou kod D.R.. Kritičnog dana je bila na poslu prije podne i između 9 i 10 h je imala mušteriju koja je razgledala robu. Od lijevog bočnog zida butika su bile udaljene nekih pola metra. Svjedok je skidala odjevne predmete sa vješalice, da pokaže mušteriji, koja je stajala bliže ulaznim vratima, moguće 1,5 m od njih. U jednom trenutku su začule pucnje i sklonile se u kabinu. Kratko nakon toga uslijedio je rafal, a od prvog pucnja do sledećeg je prošla sekunda ili dvije. Kad su pucnji prestali, mušterija je otišla iz b., a svjedok je izašla do prve prodavnice da dopuni račun za telefon. Kad je izašla iz prodavnice vidjela je čovjeka koji je ležao na trotoaru, a moguće da je u blizini bio još neko, ali zbog tadašnjeg stanja šoka, nije mogla ništa da tvrdi. Dopunila je račun u radnji preko puta i u povratku je vidjela da se narod skupio oko čovjeka koji je ležao na trotoaru i izgledalo je da je mrtav. Nakon toga je telefonirala ocu, a zatim i gazdarici. Pojasnila je da ulazna strana prodavnice ima zastakljenu površinu, na ulaznim vratima i na prozorima koji se nalaze lijevo i desno od ulaznih vrata. Zapazila je da su na prozorima nastala oštećenja od pucnjave, jer su meci udarali u desni bočni zid, gledano sa ulaznih vrata, od spolja ka unutra. Kabina u koju su se sklonile se nalazi na kraju prodavnice, sa lijeve strane, gledano sa ulaznih vrata.</span>
</p>
<p class="p4">
<span>Svjedok je na glavnom pretresu još navela da je oštećenja na prozorima uočila nakon što je izašla iz kabine, koja je od uočenih oštećenja bila udaljena 2 m. B. ima oko 12 m2, a kabina 1 ili 2 m2. Čula je da se staklo polomilo, dok je sa mušterijom bila u kabini. Nakon pokazanog fotoelaborata, pojasnila je da se nalazila skroz na lijevoj strani, gledano sa ulice, a kabina lijevo od ulaznih vrata.</span>
</p>
<p class="p4"></p>
<p class="p4">
<span class="s1">Svjedok K.D. </span><span> je naveo,  da je kritičnog dana, nešto posle 9h, prolazio platoom iza D.R., ispred trafika i prodavnica koje su tamo poređane, idući ulicom R. D. prema bolnici. Kad je krenuo da pređe ulicu R.D., vidio je kako mu sa desne strane dolazi vozilo marke „F.K.“, tamne boje, koje je skrenulo prema platou ispred D.R., zaustavljajući se na početku platoa. Iz vozila je izašao čovjek koji je nosio pušku i uputio se na kraj parkinga. Na kraju parkinga je uočio čovjeka u crvenoj jakni, za koga nije znao otkud se tu našao. Dalje je vidio kako je čovjek sa puškom brzim hodom prišao čovjeku u crvenoj jakni i sa rastojanja od nekoliko metara ispalio u njega dva ili tri metka, nakon čega je pogođeni pao, a čovjek sa puškom mu je prišao i ispalio u njega još najmanje 10 metaka. Svjedok nije mogao da precizira sa koje udaljenosti je ovaj čovjek ispalio metke, nakon onih prvih, ali je vidio da je pušku držao okrenutu prema dolje i tako pucao iz stojećeg položaja, a sam svjedok je bio udaljen nekih 30 m od mjesta na kom se kritični događaj desio. Nakon ispaljivanja metaka, čovjek sa puškom je otišao nazad istim putem i prošao pored svog vozila, prilazeći nekom drugom vozilu koje je taman bilo parkirano, obraćajući se vozaču: ''Upali to auto, ubih te!'', a koji mu nije dao svoje vozilo. Svjedok je nastavio dalje svojim putem, ali se osvrtao da vidi šta će biti sa čovjekom koji je pucao, a koji je i dalje nosio pušku i ulicom R.D. prošao pored svjedoka na nekoliko metara prema bolnici, idući brzo i krećući se lijevo - desno. Tada je pušku držao ispod jakne, tako da je samo virila cijev. Kada je umakao prema bolnici iza nekog zelenila, svjedok više nije mogao da ga vidi. Na plato na kome se sve desilo brzo je došla policija kojoj je svjedok rekao da je čovjek sa puškom otišao put bolnice. Svjedok nikad ranije nije vidio tog čovjeka, a njegovo ime je saznao preko medija.</span>
</p>
<p class="p4"></p>
<p class="p4">
<span class="s1">Svjedok B.M. </span><span>je</span><span class="s1"> </span><span>naveo,  da je kritičnog dana u sklopu svojih redovnih radnih aktivnosti obilazio semafore po N., da bi prikupio podatke o tome koliko ih ne radi. Došao je u ul. R. D., naspram platoa D.R., parkirao svoje vozilo ispred prodavnice ''G.'' i, kad je krenuo nešto da zapisuje u svoju bilježnicu, vidio je da mu sa lijeve strane dolazi N.V., kojeg je poznavao nekih 10-ak godina, još dok je radio kao taksista. Vidjevši da V. prilazi njegovom vozilu, otvorio je vrata i izašao iz vozila da bi mu izjavio saučešće. Sreli su se na nekih metar udaljenosti od njegovog vozila i prije nego što mu se svjedok obratio, V. je rekao : ''Daj ključeve, brzo daj ključeve! Ubih te!'' ili ''Poginućeš zbog ključeva!'', jer se, dok je izgovarao poslednje riječi, već bio okrenuo i krenuo prema bolnici, nastavljajući nešto nerazgovjetno da priča. Svjedok je tada čuo da neka žena sa balkona viče: ''Eno ga, eno ga, to je auto!'' ili ''iza toga auta'', kada je i shvatio da se nešto dogodilo i da moguće njegova auto povezuju sa tim. Nakon V. odlaska prišli su mu neki ljudi i rekli da je isti ubio nekoga na platou D.R.. Svjedok je naveo da kod V. nije uočio nikakvo oružje, ali je vidio da jednom rukom pridržava nešto ispod jakne.  </span>
</p>
<p class="p4"></p>
<p class="p4">
<span class="s1">Svjedok K.M.</span><span>  je naveo, da je kritičnog dana oko 09:20 h svojim vozilom došao na plato kod D.R. da bi uplatio neke loto tikete. Kad je ulazio na taj parking i lijevo i desno su bila parkirana vozila. Nije izlazio iz svog vozila, nego je unutra popunjavao tikete i dok je to radio vidio je u ogledalu kako je nekih par minuta posle njega na taj parking došlo jedno crveno vozilo u kojem je bio samo vozač i koje se parkiralo na parking mjesto od kojeg je svjedok prethodno odustao. Nije mnogo obraćao pažnju na to vozilo, ali je vidio kako je njegov vozač izašao na desna vrata, jer na lijeva, najvjerovatnije, nije mogao izaći zbog malog prostora. Svjedok je nastavio da popunjava tikete, ali je ubrzo čuo pucanj, pogledao oko sebe ne vidjevši ništa u prvi mah, a onda je uslijedio i drugi pucanj. Prema njegovoj procjeni, sve se dešavalo iza njega, sa lijeve strane, i kad se put tamo okrenuo vidio je čovjeka koji je prethodno izašao iz crvenog vozila kako leži na pločniku, a iznad njega, u stojećem položaju, čovjeka sa puškom u ruci koji je ispalio nekih 15-20 metaka u čovjeka koji je ležao, sa po sekundom razmaka. Izlaz cijevi puške nije bio dalje od 40-ak cm od tijela ubijenog u trenucima ispaljivanja hitaca. Od prvog pucnja do sledećeg je mogoće prošlo 3-4 sekunde, a sledeći su uslijedili sa manjim razmacima (1-2 sekunde). Nije gledao ispaljivanje svih ovih metaka, jer je, nakon što je vidio ispaljivanje prvih 2-3, zalegao preko desnog sjedišta i u tom položaju ostao dok je prestala pucnjava i moguće 7-8 sekundi poslije toga. Zatim se vratio u sjedeći položaj i u ogledalu vidio čovjeka sa puškom u ruci kako ide prema početku parkinga i prilazi jednom crnom vozilu, ali kako se na tom mjestu u tom trenutku okretao jedan kombi nije mogao da vidi kuda je pošao čovjek sa puškom. Izašao je iz kola na desna vrata i ušao u kući L.C.G., nakon čega je ubrzo stigla i policija. Svjedok nije čuo da bilo ko šta govori, jedino je čuo da jedna žena vrišti, a koja je bila na udaljenosti od 15 m ispred njegovog vozila. Predmetnom prilikom nije prepoznao ni čovjeka koji je pucao, niti čovjeka koji je ubijen. V.N. je nekad davno znao iz viđenja, ali se nisu pozdravljali, a pok. V.G. nije znao ni iz viđenja, ali je poznavao njegovog pok. oca i znao da su neki dalji rođaci.</span>
</p>
<p class="p4"></p>
<p class="p4">
<span class="s1">Svjedok K.S.</span><span>  je naveo, da je kritičnog dana oko 9,30 h svojim vozilom marke „G“ ulicom R.D. išao prema bolnici i stao da propusti jedno vozilo ispred D. Z., kada je čuo da neko kuca na staklo njegovog vozila, sa desne strane. Kad se okrenuo, vidio je V.N. koji ga je tada pitao da ga odbaci do nekadašnjeg garnizona. Nakon što je V. ušao i sjeo pored njega, odbacio ga je do mjesta do kojeg je tražio u mjestu G., na raskrsnici puteva prema J. i prema K.. Na tom putu svjedok je optuženog pitao ''Šte to bi, Ž.?'', misleći na samoubistvo njegovog sina koje je bilo dan ranije, a on mu je nešto nerazumljivo odgovorio, pa nije mogao da precizira da li je rekao ''Ne pitaj me ništa, ubio sam krvnika.'' ili ''Ne pitaj me ništa, ubiću krvnika.'' ili ''Platiće mi krvnik.'' Sjedok nije znao na kog je to krvnika optuženi mislio. On nije ni pomislio da je optuženi nekoga ubio, niti je tom prilikom kod njega vidio pušku, jedino je primijetio da se tokom vožnje par puta okrenuo pozadi. Nakon što ga je dovezao na traženo mjesto, svjedok se vratio u grad, gdje je nakon nekoliko sati saznao da je ubijen G.V., ali je tek uveče na nekim vijestima čuo da je V. osumnjičen za to ubistvo.</span>
</p>
<p class="p4"></p>
<p class="p4">
<span class="s1">Svjedok N.V.</span><span> je navela, da je kritičnog dana došla u svoju f. koja se nalazi na p. kod D.R., kao jedan u nizu privremenih objekata koji se nalaze kod tog platoa. Tog jutra nije bilo posla, pa je sjedila na stolici koja može da se okreće i bila okrenuta prema p. i parkingu. Bilo je oko 9,30 h kad je vidjela da je na parking, iz ul. R.D., ušlo jedno vozilo i zaustavilo se, ne ulazeći na mjesto za parkiranje, a iz vozila je izašao jedan čovjek. Sve to je posmatrala preko vozila koje je bilo između njene radnje i pomenutog vozila, tako da nije mogla da vidi čitavu figuru tog čovjeka, samo od ramena naviše, ali kada se pomjerio i došao u položaj da je mogla da vidi čitavu figuru, vidjela je da u ruci nosi pušku. Taj čovjek se kratko zadržao pored svog vozila, a zatim krenuo prema unutrašnjosti platoa, ali svjedok iz svoje pozicije više nije mogla da ga vidi. Nakon 5-6 sekundi čula je prvo jedan pucanj, pa nakon toga još nekoliko, sa malim vremenskim razmacima. Čula je nekih 5-6 pucnjeva, nakon čega je pošla u ćošak svoje radnje misleći da bi kroz prozor mogla najdalje da vidi u pravcu u kome je čovjek sa puškom pošao, ali nije vidjela ništa, niti je više čula pucnje. Ponovo je sjela na stolicu i tada je uočila da se čovjek sa puškom vraća prema svom vozilu, pa je izašla iz svoje radnje i ušla u susjednu kafanu, ne vidjevši da li je isti sjeo u svoje vozilo. Bila je u šoku, pa je u kafani čučnula ispod šanka. U kafani je bilo 5-6 ljudi koje nije poznavala, a neko od njih joj je na pitanje šta se dešava odgovorio: ''Ž.V. ubi nekoga.'', pa je tada povezala o kom se čovjeku radi, obzirom da ga nije prepoznala kad ga je uočila. V. nikad nije lično upoznala, ali ga je znala iz viđenja, dok je o pok. V. znala nešto više, iako se i sa njim samo znala iz viđenja.</span>
</p>
<p class="p4"></p>
<p class="p4">
<span class="s1">Svjedok B. D.</span><span> je naveo, da ima k. radnju na p. pored D.R., u nizu radnji, pored STR ''V.'', gledano sa ul. R. D. prema D.R. U tom istom nizu se nalazi i njegova k. koja je u prvom objektu do ul. R.D.. Kritičnog dana je oko 9,00 h sjedio u pomenutoj k., gledajući u pravcu k.radnje hoće li naići neka mušterija. Pok. V. je znao odavno, često ga je viđao kad je na platou parkirao kola. Naveo je da ga je isti prethodnog dana pitao kad radi neka radnja za iznajmljivanje filmova, kada mu je odgovorio da počinje sa radom oko 10 h. Kritičnog dana je vidio V. kako dolazi svojim vozilom , marke ..., crvene boje, i parkira se blizu k. radnje, što ga je iznenadilo, budući da se raspitivao za filmove. Svjedok nije više obraćao pažnju na njega, da bi, nekoliko trenutaka kasnije, vidio kako V. sleđa prilazi čovjek sa puškom u ruci, od kog trenutka svjedok nije prestajao da gleda u tom pravcu, iako mu je pogled bio ograničen zbog parkiranih vozila. Čuo je prvi pucanj, u kom trenutku je vidio gornje djelove njihovih tijela, pretpostavljajući da je V. u tom trenutku zaključavao vrata svojih kola. Uslijedilo je još pucnjeva, nekih 20-ak, a kad su prestali, čovjek sa puškom se vratio parkingom prema ul. R.D. i došao do vozila koje je bilo na sred parkinga, odmah pored ulice R.D., okrenuto prema D.R.. Sjeo je u vozilo, zatim odmah izašao iz njega i ulicom R.D. krenuo prema bolnici. Pola sata nakon pucnjave u k. je saznao da je V. pucao, a kojeg predmetnom prilikom nije prepoznao, iako ga inače zna iz viđenja.</span>
</p>
<p class="p4">
<span>Svjedok je na glavnom pretresu pojasnio da, koliko je mogao da vidi tom prilikom, u momentu kad je čuo prvi pucanj pok. V. se nalazio u bočnom položaju u odnosu na onoga koji je pucao na njega. Zaključio je da se pok. V. prije pucnjave nalazio u položaju u kojem je zaključavao vrata, jer je bio okrenut prema vratima suvozača.</span>
</p>
<p class="p4"></p>
<p class="p4">
<span class="s1">Svjedok N.G.</span><span> je naveo, da je njegov otac imao vozilo marke ''F.M., crne boje, karavan, reg. oznake ....., a koje je bilo pokvareno, pa ga nisu vozili, već su dali oglas za njegovu prodaju. V.N. se javio na taj oglas, došao sa svojim sinom i kupio to vozilo za nekih 650 ili 700 eura. Saobraćajna dozvola za to vozilo je glasila na ime svjedokovog oca. Dalje je naveo da je V. nakon 2-3 mjeseca dolazio kod njegovog oca, da bi išli u Osnovni sud u N. da sačine potvrdu na osnovu koje bi V. preveo vozilo na sebe. Svjedok je vozilo gledao po gradu dok je imalo stare tablice, a nakon predmetnog događaja, u novinama je vidio sliku istog takvog vozila, ali sa drugim tablicama, tako da nije bio siguran da je u pitanju isto vozilo.</span>
</p>
<p class="p4"></p>
<p class="p4">
<span>Iz</span><span class="s1"> zapisnika o uviđaju Višeg suda u Podgorici, Kri.br. 81/11 od 03.02.2011. godine </span><span>proizilazi da je dana 03.02.2011. godine u 10,40 časova sudija za istragu Višeg suda u Podgorici, nakon obavještenja iz UP PJ Nikšić da je u N. u ul. R.D., na p. ispred D.R., došlo do upotrebe vatrenog oružja u kom događaju je smrtno stradao V.G., izašao na lice mjesta sa dežurnim zamjenikom VDT-a Podgorica i ekipom za uviđaj PJ Nikšić. Dolaskom na lice mjesta uočeno je da se radi o prostoru pored ul. R.D. i to sa sjeverne strane te ulice, što je u stvari, p. (parking prostor) ispred D.R.. Navedeni p. je djelimično parking prostor na koji se dolazi iz ul. R.D. i gdje se automobili parkiraju lijevo i desno u odnosu na ulaz iz ul. R.D., s tim što postoje dva parking mjesta, na kraju parkinga, na završetku prolaza između pomenutih parking mjesta. Preostali dio platoa je izbetoniran. Uz lijevu ivicu platoa, gledano iz ul. R.D., nalaze se objekti razne namjene, od kojih je poslednji u nizu STR ''V.'', na kome su uočeni tragovi predmetnog događaja. Na lijevoj strani parkinga zatečena su vozila i to, gledano od ul. R.D. : VW POLO reg.br. ..., VW PASAT reg.br. ...., FIAT BRAVO reg.br. ...., NISAN TERANO reg.br. ...., VW GOLF3 reg.br. ... i BMW reg.br. ...., vozilo ...... je crvene boje, sa dvoje vrata, okrenuto prednjim krajem prema pomenutim objektima, sa otvorenim desnim vratima na kojima je staklo slomljeno. Na desnoj strani parkinga, gledano iz istog smjera, zatečena su vozila : FORD ESCORT reg.br. ...., RENAULT reg.br. ...., DACIA reg.br. ...., VW GOLF2 reg.br ...., DACIA reg.br. ...., VW GOLF" reg.br. ..., VW POLO reg.br. ..., FORD reg.br. .... i AUDI reg.br. ..... Na pomenutim izdvojenim parking mjestima zatečena su vozila: lijevo - VW PASAT karavan reg.br. .....  i desno - TOYOTA, tamno plave boje, bez reg. oznaka. Na samom ulazu na predmetni parking zatečeno je vozilo „F.M.k.“ , reg. br. ...., prednjim krajem okrenuto prema parkingu,a zadnjim karajem prema ul. R.D.. Izvan predmetnih parkinga, a ispred pomenutih trgovinskih i ugostiteljskih objekata je trotoar, 10-ak cm visočiji u odnosu na parking. Za fiksnu tačku je uzet spoljašnji ćošak STR ''V.'' i to onaj koji je na ulaznom zidu i dalji u odnosu na ul. R.D.. Na platou ispred STR ''V.'' zatečeno je 19 čaura označenih brojevima od 1-19 skice lica mjesta. Tijelo pok. V.G. (br. 20 skice lica mjesta) je zatečeno na 1-2 m desno od crvenog vozila .... (br. 21 skice lica mjesta), u ležećem položaju na leđima sa nogama ispruženim i blago raširenim rukama, savijenim u laktu i šakama na trbuhu, obučeno u crvenu jaknu, plavu džemper, plave farmerke i crne patike. Lako su uočene brojne povrede na glavi, vratu i rukama, a ispod tijela trag obilnog krvarenja. Između vozila .... i tijela pok. V. uočeni su tragovi rasutog stakla, a u sitnim predmetima ispod tijela pronađeni su djelovi projektila (označeni brojevima 23 i 26 skice lica mjesta). Vozilo „F.M.“ označeno je brojem 22 skice lica mjesta. Na zastaklenim površinama STR ''V.'' uočena su oštećenja nastala dejstvom projektila i to jedno na lijevom prozorskom staklu i jedno na ramu lijevog prozorskog stakla. U unutrašnjosti STR ''V.'', na kartonskim kutijama koje se nalaze na staklenim policama, raspoređenim duž desnog bočnog zida, gledano sa ulaznih vrata prema unutra, pronađena su dva deformisana projektila (označena brojevima 24 i 25 skice lica mjesta).</span>
</p>
<p class="p4"></p>
<p class="p4">
<span>Iz</span><span class="s1"> službene zabilješke o uviđaju UP PJ Nikšić, Ku. br. 56 od 03.02.2011. godine</span><span> proizilazi da je dana 03.02.2011. godine u 09:24 časova dežurna služba PJ Nikšić obaviještena telefonskim putem od strane građana da je u ul. R. D., na p. ispred D.R., došlo do upotrebe vatrenog oružja od strane NN lica, kojom prilikom je jedno lice lišeno života. Odmah po prijemu obavještenja na lice mjesta je upućena najbliža patrola policije, koja je na platou ispred D.R., tj. na trotoaru ispred radnje ''V.'', zatekla beživotno tijelo NN lica koje je u predjelu glave i tijela imalo veći broj ustrelnih i prostrelnih rana, a čiju smrt je u 09:30 časova konstatovao dežurni ljekar Hitne službe Doma zdravlja u N.. Šire lice mjesta događaja je odmah bilo obezbijeđeno od strane policijskih službenika. O navedenom je obaviješten sudija za istragu Višeg suda u Podgorici, Miroslav Bašović, koji je izašao na lice mjesta radi vršenja uviđaja kome je prisustvovala i dežurni zamjenik VDT-a u Podgorici, Lepa Medenica, koja je u odnosu na NN izvršioca kvalifikovala krivično djelo ''teško ubistvo'' iz čl. 144 t. 3 i 4 KZ-a i krivično djelo ''nedozvoljeno držanje oružja i eksplozivnih materija'' iz čl. 403 KZ-a. </span>
</p>
<p class="p4">
<span>Uviđaj na licu mjesta je započeo 03.02.2011. godine u 10,35h. Tokom vršenja uviđaja, utvrđen je identitet smrtno stradalog lica, a radilo se o V.G., od oca R., rođenom ... godine u N., nastanjenom u ul. S. K. br. .. . Konstatovano je da se lice mjesta nalazi u N. ul. R. D. – p. ispred D.R., koji služi kao parking prostor, a na kom mjestu je zatečen veliki broj vozila i to: </span><span class="s1">1.)</span><span> na desnoj strani platoa, gledano od ul. Radoja Dakića, FORD ESKORT reg.oznaka ..., RENAULT reg. oznaka ..., DACIA reg. oznaka ..., VW GOLF2 reg. oznaka ..., DACIA reg. oznaka ..., VW GOLF2 reg. oznaka ...., VW POLO reg. oznaka ...., FORD reg. oznaka ....  i AUDI reg. oznaka ....; </span><span class="s1">2.) </span><span>na lijevoj strani platoa, gledano od ul. R.D.,  VW POLO reg. oznaka ..., VW PASSAT reg. oznaka ..., FIAT BRAVO ..., NISSAN TERRANO reg. oznaka ..., VW GOLF3 reg. oznaka ....  i BMW M3 reg. oznaka ....; </span><span class="s1">3.) </span><span>na ulazu u plato (parking prostor), gledano sa ulice R.D., centralno u odnosu na lijevu i desnu stranu parking prostora, zatečeno je PMV marke „F.M.K“ reg. oznaka ....; </span><span class="s1">4.) </span><span>na kraju platoa, gledano od ul. R.D., centralno u odnosu na lijevu i desnu stranu parking prostora, zatečena su PMV - TOYOTA, tamno plave boje, bez reg. oznaka i VW PASSAT KARAVAN reg. oznaka .... .</span>
</p>
<p class="p4">
<span>Lijevom stranom platoa prostire se trotoar, izdignut 10cm u odnosu na asfaltni dio parking prostora, čijom dužinom se nalaze sl. objekti: k.b. ''..'', radnja za fotokopiranje i kompjuterske usluge, radnja ''I.'', sportska kladionica ''L.C.G.'', radnja ''J.'' i samostalna trgovinska radnja ''V.''. Za fiksnu tačku je uzeta ivica spoljnjeg zida STR ''V.'' (na skici lica mjesta označena slovnom oznakom ''ST'').</span>
</p>
<p class="p4">
<span>Tijelo pok. V.G. (na skici lica mjesta označeno br. 20) zatečeno je u ležećem položaju na leđima, na trotoaru, udaljeno od fiksne tačke 6,20m, glavom okrenuto ka D.R.,  a nogama okrenutim u pravcu vozila marke ... reg. oznaka .... (na skici lica mjesta označeno br. 21) na udaljenosti od 1,70m od prednjeg desnog pneumatika ovog vozila. Na glavi, kao i na vratu, uočen je veći broj prostrelnih rana nastalih dejstvom više projektila. Pok. V. je na sebi imao jaknu marke ''N.p.“ sa crno-bijelim detaljima, ispod koje se nalazila majica sive boje. Ispod majice, u predjelu oko struka, primijećena je potkošulja bijele boje. U donjem dijelu tijela pokojnik je bio odjeven u farmerke plave boje, a na nogama su se nalazile crne kožne patike marke ''P.'', sa bijelim uzdužnim prugama. U neposrednoj blizini tijela pronađeno je 19 čaura (na skici lica mjesta označene brojevima 1-19). Takođe, ispod tijela pronađena su dva deformisana projektila (na skici lica mjesta označeni brojevima 23 i 26). Vozilo marke ..., reg. oznaka ..., kojim se pok. V. dovezao na lice mjesta, zatečeno je u položaju kao na skici lica mjesta, prednjim desnim pneumatikom uzdignuto na trotoar, sa otvorenim desnim vratima. Prednji desni pneumatik je udaljen od fiksne tačke 6,80m, dok je zadnji desni pneumatik udaljen od fiksne tačke 8,65m. Na otvorenim desnim vratima staklo je u potpunosti bilo polomljeno, a osim toga, na vozilu nisu konstatovani tragovi dejstva projektila. Vozilo marke F.M.K., reg. oznaka .... (na skici lica mjesta označeno br. 22) zatečeno je na ulazu u parking prostor, gledano iz ul. R.D., centralno u odnosu na lijevu i desnu stranu parking prostora, udaljeno od zadnjeg lijevog pneumatika vozila marke ... 20m i 23,10m u odnosu na tijelo pok. V.. Na prozorskim staklima koja se nalaze na prednjem zidu objekta STR ''V.'' konstatovana su oštećenja nastala dejstvom projektila i to: jedno oštećenje u predjelu desnog prozorskog stakla, jedno u predjelu lijevog prozorskog stakla i jedno oštećenje rama lijevog prozorskog stakla. U unutrašnjosti objekta STR ''V.'', na kartonskim kutijama koje su se nalazile na staklenim policama, koje su bile raspoređene dužinom desnog bočnog zida, gledano iz pravca ulaznih vrata objekta, pronađena su dva deformisana projektila (na skici lica mjesta označeni brojevima 24 i 25).</span>
</p>
<p class="p4"></p>
<p class="p4">
<span>Iz </span><span class="s1">dvije potvrde o privremeno oduzetim stvarima UP PJ Nikšić, Ku. br. 56 od 07.02.2011. godine, na ime V.N., </span><span>proizilazi da su od optuženog oduzeti: vozačka dozvola na ime V.N. (br.obrasca ....); polisa osiguranja, na ime V.M., za vozilo F.M., br. .....; lična karta na ime N.V. (br.obrasca ......); oružni list na ime N.V. za lovačku pušku ''Zastava M-80''; kartica ''CKB'', ser.br. ...., na ime N. V.; p.m.v. marke ''F.m.k.“, reg. oznake .... i ključ vozila marke ''F.m.k. '', reg.oznake ... . Iz potvrde o privremeno oduzetom oružju, municiji i ispravama o oružju proizilazi da su od optuženog oduzeti : automatska puška (M-70, AB2, fabričkog broja ......) i dva okvira od iste sa 37 metaka, kalibra 7,62mm.</span>
</p>
<p class="p4"></p>
<p class="p4">
<span>Iz spoljašnjeg nalaza</span><span class="s1"> Obdukcionog zapisnika, S.br.16/2011 sačinjenog od strane prof dr M.Š. povodom obdukcije V.G.</span><span>,</span><span class="s1"> </span><span>proizilazi da je na njegovom tijelu konstatovano 16 strijelnih rana. Naime, u predjelu lijeve polovine potiljka konstatovana je rana promjera oko 3 x 1,2cm, neravnih i krvlju podlivenih ivica i strana (tačka 3.). Koža oboda rane je u pojasu širine do 1,5cm, u donjem poluobimu crvenkasto prebojena. Rana se kanalom nastavlja u lobanjsku duplju kroz lijevu polovinu potiljačne kosti prečnika, na spoljašnjoj ploči, oko 1,5cm, koja je po obodu crnkasto prebojena, a na unutrašnjoj oko 2,5cm. Kanal rane se prostire kroz lijevu polovinu potiljačnog režnja, razarajući tkivo velikog mozga u veličini oraha, gdje je nađen metalni razoreni dio projektila težine 4,54g, te kroz osnovičnu stranu desnog sljepoočnog režnja, razarajući ga u veličini badema, pa kroz prednji dio desne srednje lobanjske jame ranom prečnika oko 3cm izlazi iz lobanjske duplje i završava izlaznom ranom u desnom predušnom predjelu, promjera oko 11 x 2cm, neravnih, krvlju podlivenih i lako, put upolje izvrnutih ivica i strana. Smjer kanala rane je od nazad ka naprijed, s lijeva udesno i odozgo lako naniže. Rana je nanesena iz, sudskomedicinski, apsolutne blizine.U predjelu gornjeg kapka lijevog oka konstatovana je rana promjera oko 7 x 8mm, neravnih i krvlju podlivenih ivica i strana (tačka 4). Koža oboda rane je u pojasu širine do 5mm, na mjestu broja     5 cifarnika na satu, lišena natkožice, ogoljela kožica je suva, čvrsta, mrkocrvenkasta. Rana se kanalom nastavlja u lobanjsku duplju, te odmah iznad obrvnog luka izlazi lobanjske duplje ranom u predjelu lijeve polovine čela, promjera oko 5,5 x 3 cm, neravnih, krvlju podlivenih i lako put upolje izvrnutih ivica i strana. U prostoru rane se vide prelomljeni koštani odlomci. Smjer kanala rane je od naprijed ka nazad, s lijeva udesno, odozdo naviše. Rana je nanesena iz, sudskomedicinski, daljine. U predjelu lijevog donjoviličnog ugla konstatovana je nepravilna rana promjera oko 5 x 3cm, neravnih i krvlju podlivenih ivica i strana (tačka 5), čiji prostor i dno čine koštani odlomci, a koja se kanalom nastavlja do desne polovine gornje usne do spoljašnjeg ugla desnog oka, olučastom ranom dubine do 5mm, neravnih, krvlju podlivenigih i lako put nadolje izvrnutih ivica i strana. Smjer kanala rane je od naprijed ka nazad, s lijeva u desno i odozdo naviše. Rana je nanesena iz, sudskomedicinski, daljine.U predjelu gornjeg dijela desnog ramena konstatovana je ovalna rana, promjera oko 7 x 8mm, neravnih i krvlju podlivenih ivica i strana (tačka 6). Koža oboda rane je u pojasu širine do 2mm, na mjestu broj 10 cifarnika na satu, lišena natkožice, ogoljela kožica je suva, čvrsta i mrkocrvenkasta. Rana se kanalom nastavlja kroz potkožno meko tkivo i nastavlja ranom u predjelu desne bočne strane vrata, promjera oko 2,5cm, neravnih i krvlju podlivenih ivica i strana, koja se kanalom nastavlja kroz meko tkivo vrata, kidajući velike mišiće i krvne sudove vrata, dušnik u veličini većeg oraha na prednjem zidu i završava izlaznom ranom u predjelu lijeve prednje strane vrata, promjera oko 4 x 5cm, neravnih, krvlju podlivenih i lako, put upolje izvrnutih ivica i strana. Smjer kanala rane je od nazad ka naprijed i s desna ulijevo. Rana je nanesena iz, sudskomedicinski, daljine. U predjelu spoljašnje strane gornjeg dijela lijevog ramena konstatovana je ovalna rana promjera oko 7 x 8mm, neravnih i krvlju podlivenih ivica i strana (tačka 7). Rana se kanalom nastavlja u grudnu duplju, lomi I rebro sa lijeve strane, prolazi i prelama kičmeni stub i kida kičmenu moždinu na tom mjestu spoja I i II grudnog pršljena, u dužini od oko 1cm i završva u potkožnom mekom tkivu gornjeg dijela desnog lopatičnog predjela, gdje je pronađen metalni deformisani najveći dio projektila težine 7,80g, a što predstavlja završni dio kanala rane. smjer kanala rane je bočno, s lijeva udesno i odozgo naniže, a nanesena je iz, sudskomedicinski, daljine. U predjelu spoljašnje strane gornje trećine lijeve nadlaktice konstatovane su dvije ovalne rane, promjera oko 7 x 8mm, neravnih i krvlju podlivenih ivica i strana (tačka 8). Koža oboda rane je u pojasu širine do 3mm, na mjestu broja 4 cifarnika na satu, lišena natkožice, ogoljela kožica je suva, čvrsta i mrkocrvenkasta. Rane se kanalima nastavljaju kroz potkožno meko tkivo lijeve nadlaktice i lijeve pazušne jame, ulaze u grudnu duplju, razaraju gornji dio gornjeg režnja lijevog plućnog krila veličine oraha, pa, lomeći II i III rebro sa lijeve strane, izlazi iz grudne duplje ranama u lijevom potljučnjačnom i dojkinom predjelu, promjera 1,5 x 1cm do 2 x 2,5cm, neravnih, krvlju podlivenih, lako put udolje izvrnutih ivica i strana, a koje se nalaze od 128-137cm iznad ravni tabana i od 8-17cm ulijevo od središnje linije tijela. Smjer kanala rane je bočno s lijeva udesno. Rane su nanesene iz, sudskomedicinski, daljine. U središnjem i lijevom dojkinom predjelu, na visini od 128-137cm iznad ravni tabana, i od 2-17cm ulijevo od središnje linije tijela, konstatovano je šest ovalnih rana, promjera oko 7 x 8mm, neravnih i krvlju podlivenih ivica i strana (tačka 9). Koža oboda rane je u pojasu širine do 2mm cijelim obimom lišena natkožice, ogoljela kožica je suva, čvrsta i mrkocrvenkasta. Rane se kanalima nastavljaju u potkožno meko tkivo, ulaze u grudnu duplju, razaraju oba pljućna krila na više mjesta do veličine oraha, srce u veličini mandarine, kičmenu moždinu na mjestu preloma kičmenog stuba i to na mjestu spoja I i II i VII i VIII grudnog pršljena i završavaju izlaznim ranama leđa, desnog lopatičnog predjela na visini od 120-129cm iznad ravni tabana i od 2-20cm udesno od središnje linije tijela. u sklopu kanala rana ustanovljena su dva dijela deformisanih projektila težine 1,36g i 0,52g. Smjer kanala rana je od naprijed ka nazad, s lijeva udesno i odozgo naniže. Rane su nanesene iz, sudskomedicinski, daljine. U lijevom slabinskom predjelu, na 113cm i 114cm iznad ravni tabana i 25cm i 27cm ulijevo od središnje linije tijela konstatovane su tri ovalne rane, promjera oko 7 x 8mm, neravnih i krvlju podlivenih ivica i strana (tačka10). Koža oboda rane je u pojasu širine do 3mm, na mjestu broj 5 cifarnika na satu, lišena natkožice, ogoljela kožica je suva, čvrsta i mrkocrvenkasta. Rane se kanalima nastavljaju kroz potkožno meko tkivo, ulaze u trbušnu duplju, razarajući dio slezine i jetru u veličini veće muške pesnice, dijelom lijevi bubreg u predjelu čašice i završavaju izlaznim ranama u desnom slabinskom predjelu, promjera 1,5 x 1,2cm i 2 x 1,5cm, neravnih, krvlju podlivenih i lako, put upolje izvrnutih ivica i strana, na visini od 103cm i 112cm iznad ravni tabana i 116cm i 118cm udesno od središnje linije tijela. Smjer kanala rana je s lijeva udesno, od nazad ka naprijed i odozdo lako naviše. Rane su nanesene iz, sudskomedicinski, daljine. </span>
</p>
<p class="p4">
<span>Urađena je proba difenilaminom i koncentrovanom sumpornom kiselinom na prisustvo nesagorelih barutnih čestica u području opisanih rana koja je dala pozitivan rezultat u području rane opisane pod tačkom 3. nalaza.</span>
</p>
<p class="p4">
<span>Iz unutrašnjeg nalaza proizilazi da su, po skidanju tvrde moždanice, na kostima krova i osnove lobanje, kao i na kostima lica, ustanovljeni prelomi. U lijevoj grudnoj duplji oko 300ccm,u desnoj oko 250ccm, konstatovano je više tečnog, manje mlitavo zgrudvanog tamno crvenog sadržaja. Plućna krila su slobodna. U srčanoj kesi pronađen je tamno crveni sadržaj. Srce je promjera 11 x 10cm, a u njegovim dupljama je konstatovano malo tečnog tamno crvenog sadržalja. Na oko 3cm ispred luka konstatovan je nepotpuni rascjep aorte, neravnih i krvlju podlivenih ivica i strana, okolno meko tkivo je krvlju prožeto, tamno crvene boje. Obje kupole prečage su raskidane, lijevo veličine oraha, desno badema, neravnih i krvlju podlivenih ivica i strana. U trbušnoj duplji konstatovano je oko 150 ccm tečnog tamno crvenog sadržaja. </span>
</p>
<p class="p4">
<span>Pregledane su kosti glave, vrata, trupa i udova i ustanovljeni su opisani prelomi kostiju lobanje, rebara, grudne kosti i kičmenog stuba, a oko svih preloma potkožno meko tkivo je krvlju prožeto i tamno crvene boje.</span>
</p>
<p class="p4">
<span>Iz zaključka nalaza proizilazi da je smrt nasilna i da je nastupila usljed iskrvavljenja iz rascjepa srca, pluća, jetre, bubrega, slezine, prečage i raskidanih krvnih sudova, sve duž kanala strijelnih rana nanesenih projektilima ispaljenim iz ručnog vatrenog oružja. U vrijeme umiranja nije postojalo stanje alkoholisanosti. </span>
</p>
<p class="p4"></p>
<p class="p4">
<span>Vještak sudsko-medicinske struke, prof dr Š.M.  je na glavnom pretresu ostao pri svom obdukcionom nalazu, S.br.16/2011 od 03.02.2011. godine, s tim što je pojasnio da je kod pokojnog V. konstatovano 16 strijelnih rana i to 15 prostrelna i 1 ustrijelna rana. Navedenih 15 rana su nanesene, u sudsko - medicinskom smislu iz daljine, a jedna je nanesena iz apsolutne blizine (tačka 3 nalaza). U vrijeme zadobijanja tih rana V. se kretao-okretao, a redosled nanošenja rana nije moguće ekspertizno tačno opredijeliti, iako se može pretpostaviti da su rane nanesene u nizu - jedna za drugom, a da je poslednja rana iz neposredne blizine nanesena  u predjelu lijeve polovine potiljka. Smrt V. nastupila je za oko 10 minuta nakon ranjavanja. </span>
</p>
<p class="p4"></p>
<p class="p4">
<span>Iz </span><span class="s1">izvještaja Kliničkog centra Crne Gore, Podgorica, Odjeljenja za sudsku medicinu, br. 159 od 03.02.2011. godine, o analizi alkohola u krvi i urinu kod pokojnog V.G. </span><span>proizilazi da je kod istog ustanovljeno 0,00 mmola/l apsolutnog alkohola u krvi.</span>
</p>
<p class="p4"></p>
<p class="p4">
<span>Iz </span><span class="s1">izvještaja UP - Forenzičkog centra Danilovgrad 07 br.244/11-2-674 od 01.03.2011. godine o balističkom vještačenju </span><span>proizilazi da su predmet vještačenja bili: automatska puška, 19 čaura i 4 projektila. U pitanju je automatska puška marke ''CZ'', model 70-AB2, kalibar 7,62 x 39mm, fabrički br. ..., sa dva okvira za municiju u kojima je bilo 8, odnosno 29 metaka. A.P. je dostavljena sa regulatorom paljbe na ''R''-rafalno. Optičkim pregledom brisa cijevi, pomoću tampona vate, konstatovano je prisustvo barutne gareži, a hemijskom analizom (difenilaminskim testom) potvrđeno je prisustvo nitrata, što znači da  njena cijev nije ni čišćena ni podmazivana nakon pucanja. U cilju ispitivanja njene ispravnosti, ispaljena je određena količina municije, odgovarajućeg kalibra, pa kako u toku tih radnji nije došlo do bilo kakvih zastoja, konstatovano je, da je predmetna puška ispravna. </span>
</p>
<p class="p4">
<span>Predmetne čaure (19 komada) su bile posebno upakovane i obilježene. Sporne čaure su kalibra 7,62 x 39 mm. Komparacijom spornih sa probnim čaurama, ispaljenim iz predmetne A.P., pronađene su podudarne karakteristike, što znači da su sporne čaure ispaljene iz predmetne A.P. </span>
</p>
<p class="p4">
<span>Na ispitivanje su dostavljena i 4 projektila, odnosno djelovi projektila, posebno obilježeni i upakovani u omote (br. 23, 24, 25 i 26). Brojem 23 je označeno olovno jezgro, deformisano, mase 5,87g, bez individualnih karakteristika, nepodobno za identifikaciju. Brojem 24 je označen projektil, deformisan po uzdužnoj osi, mase 7,25g. Geometrijskim i težinskim mjerenjem je utvrđeno da je sporni projektil kalibra 7,62 x 39mm. Brojem 25 je označeno olovno jezgro, znatno deformisano, mase 4,97g, bez individualnih karakteristika, koje nije podobno za identifikaciju. Brojem 26 je označen projektil, znatno deformisan, mase 7,55g. Geometrijskim i težinskim mjerenjem utvrđeno je da je sporni projektil kalibra 7,62 x 39mm. Po njegovom obimnu, zbog deformacija, ne postoje vidljive karakteristike nastale ispaljenjem, pa je kao takav nepodoban za identifikaciju. Komparacijom spornog projektila br. 24 sa probnim projektilima ispaljenim iz predmetne A.P., pronađene su podudarne karakteristike, što znači da je sporni projektil (br.24) ispaljen iz predmetne A.P.</span>
</p>
<p class="p4"></p>
<p class="p4">
<span class="s1">Iz</span><span> </span><span class="s1">izvještaja UP - Forenzičkog centra Danilovgrad 07 br.244/11-2-865 od 11.03.2011. godine o balističkoj analizi </span><span>proizilazi da su na ispitivanje dostavljeni projektili, odnosno njihovi djelovi koji su prilikom obdukcije izvađeni iz tijela V.G.. Naime, u pitanju su: </span><span class="s1">1.)</span><span> 1,36gr - dio košuljice projektila, znatno deformisan, bez individualnih karakteristika, nepodoban za identifikaciju; </span><span class="s1">2.)</span><span> 7,8gr - projektil, znatno deformisan u donjem dijelu. Geometrijskim i težinskim mjerenjem utvrđeno je da je sporni projektil kalibra 7,62 x 39mm. S obzirom da u gornjem dijelu projektila, pri vrhu, ne postoje karakteristike od prolaska kroz ožljebljenu cijev v.o., to je ovaj projektil nepodoban za identifikaciju; </span><span class="s1">3.) </span><span>0,52gr - dio olovnog jezgra, znatno deformisan, bez individualnih karakteristika i nepodobno za identifikaciju; </span><span class="s1">4.) </span><span>4,54gr - dio projektila, znatno deformisan (spljošten u jednoj ravni). Geometrijskim i težinskim mjerenjem utvrđeno je da je sporni dio od projektila 7,62 x 39mm. Na spornom dijelu projektila vidljiv je jedan žlijeb, ali na njemu u okviru opštih karakteristika, koje su identične sa probnim projektilom, nije pronađen dovoljan broj reproduktivnih karakteristika, pa je kao takav nepodoban za identifikaciju.</span>
</p>
<p class="p4"></p>
<p class="p4">
<span>Stalni sudski vještak balističke struke, dipl. ing. B.B., na glavnom pretresu je izjavio kao u svojim izvještajima o balističkom vještačenju br. 674/11 od  01.03.2011. godine i balističkoj analizi br.865/11  od 11.03.2011. godine, te se na osnovu strelnih povreda kod pok. V., nije mogao izjasniti da li su nanešene kada je regulator paljbe automacke puške bio podešen na rafalnu ili jedinačnu paljbu. Međutim, obzirom da je od strane vještaka medicinske struke  konstatovano je da je pok. V.  zadobio 16 strijelnih povreda od kojih su 15 prostrelne i 1 ustrijelna rana, kao i da su strelne povrede nanešene brzo jedna za drugom, on smatra, da su sporni projektili koji su pogodili pok. V. ili makar veći dio  njih, ispaljeni rafalno. </span>
</p>
<p class="p4"></p>
<p class="p4">
<span>Odgovarajući na postavljena pitanja, vještak je pojasnio da što se tiče 19 čaura opisanih u nalazu br. 674/11 za 3 čaure je konstataovano da potiču od metka koji ima pacirno zapaljen projektil, a ostalih 16 su tipa FMJ - olovno zrno za metalnom košuljicom, te da je razlika kod ovih projektila to što se projektili - pacirno zapaljivi nakon kontakta sa površinom više doformišu i stvaraju veću ulaznu ranu na tijelu od ovih sa punom metalnom košuljicom. Pacirno zapaljivi ne znači da se radi o "dum, dum" mecima.</span>
</p>
<p class="p4"></p>
<p class="p4">
<span>Vještak je na osnovu uvida u fotodokumentaciju i skicu lica mjesta sačinjenu prilikom obavljenog uviđaja od strane krim. tehnike PJ Nikšić, na kojoj su obilježene čaure koje su kocentrisane na relativno manjem prostoru pojasnio, da predmetna automatska puška iz koje su ispaljenje sporne čaure, nakon ispaljenja projektila izbacuje čauru udesno pod uglom od oko 60 stepeni u odnosu na uzdužnu osu cijevi vatrenog oružja i na odstojanju 5 do 7 m, a nekada i više, zavisno od strane lica koje puca, pod uslovom da je uzdužna osa cijevi puške približno paralelna sa tlom u anatomskom položaju lica koje puca, te da se na osnovu rasporeda čaura prikazanih na skici lica mjesta može se zaključiti da su iste ispaljene iz pozicije malo udesno iza putničkog vozila ... koje  je na skici lica mjestao obilježen sa brojem 21. Deformisani projektili obilježeni brojem 24 i 25, koji su pronađeni u unutrašnjosti STR "V." su mogli biti ispaljeni sa pozicije gdje se nalazio optuženi u trenutku ispaljenja projektila a na osnovu mjesta pronalaženja čaura.</span>
</p>
<p class="p4"></p>
<p class="p4">
<span class="s1">Iz izvještaja UP-Forenzičkog centra Danilovgrad 07 br. 244/11-2-673 od 28.02.2011. godine o analizi parafinskih rukavica </span><span>proizilazi da su difenilaminskim testom vršena ispitivanja na okolnosti utvrđivanja prisustva nitrata, koji nastaju sagorijevanjem baruta kod opaljenja metka iz vatrenog oružja i navedenim testom se barut posredno dokazuje. Karakteristične kolorne reakcije posmatrane su pomoću stereomikroskopa marke ''Leica S6D'' pod različitim uvećanjima (10-40X). Nitrati se u velikoj mjeri do u potpunosti rastvaraju u vodi, pa se detaljnim pranjem ruku mogu ukloniti. Nakon izvršenih ispitivanja samoljepljivim folijama skinutim sa šaka optuženog, dokazano je prisustvo barutnih čestica i to jedne na dlanu lijeve šake i dvije na nadlanici lijeve šake, a što ukazuje da se ne može isključiti mogućnost da je isti bio povezan sa procesom opaljenja metka iz vatrenog oružja prije skidanja ''parafinskih rukavica''.</span>
</p>
<p class="p4"></p>
<p class="p4">
<span>Iz </span><span class="s1">izvještaja UP-Forenzičkog centra Danilovgrad 07 br. 244/11-2-762 od 11.04.2011. godine o trasološkom vještačenju </span><span>proizilazi da su predmet vještačenja bili odjevni predmeti izuzeti od pok. V.G. Na vještačenje je dostavljena jakna marke ''N.'', veličine XL, crvene boje, koja je prerezana preko desnog dijela kragne, zatim niz desni rukav naniže do dna rukava. Na prednjoj strani jakne uočena su 22 mehanička oštećenja i to : </span><span class="s1">1.) </span><span>na desnom rukavu jedno mehaničko oštećenje na 15cm od donje ivice rukava i 27cm od unutrašnjeg šava desnog rukava, a čija je veličina 2,5cm; </span><span class="s1">2.) </span><span>na donjem dijelu desne strane jakne 4 mehanička oštećenja : a) na 18cm od donje ivice jakne i 17cm od desnog šava prednje i zadnje pole, čija je relativna veličina 2,5cm; b) na 24cm od donje ivice jakne i 4,5cm od desnog šava prednje i zadnje pole, koje je oblika ''L'', dimenzija 7cm x 7cm, a u postavi jakne je uočena košuljica projektila; c) na 26,5cm od donje ivice jakne uz desni šav prednje i zadnje pole, relativne veličine 1,3cm; d) na 28cm od donje ivice jakne i 3cm od desnog šava prednje i zadnje pole, relativne veličine 1,4cm; </span><span class="s1">3.) </span><span>na lijevoj strani jakne, na visini od 15cm do 63cm, uočeno je 15 mehaničkih oštećenja, čije su relativne veličine redom : 0,5cm, 0,5cm, 0,7cm, 0,7cm, 0,5cm, 0,8cm, 0,9cm, 0,5cm, 0,8cm, 1,7cm, 0,7cm, 0,4cm, 0,4cm, 1cm i 7cm; </span><span class="s1">4.)</span><span> na lijevom rukavu dva mehanička oštećenja : na 33,5cm od donje ivice rukava, čija je relativna veličina 1,5cm i na 53cm od donje ivice rukava, čija je relativna veličina 0,6cm; </span><span class="s1">5.)</span><span> na zadnjoj strani jakne uočeno je 20 mehaničkoh oštećenja i to : a) na lijevom rukavu dva : na 45cm od donje ivice rukava, relativne veličune 0,7cm i na 45cm od donje ivice rukava, relativne veličune 0,7cm; b) na zadnjoj poli na visini od 13,5cm od donje ivice jakne do vrha kragne jakne 16 mehaničkih oštećenja, relativnih veličina redom : 0,6cm, 0,4cm, 0,6cm, 0,7cm, 2,7cm, 3cm, 4cm, 3,5cm, 1,7cm, 0,4cm, 1,5cm, 4cm, 3,7cm, 1cm, 4cm i 3,7cm; c) na desnom rukavu dva oštećenja : na 1,5cm od donje ivice rukava, relativne veličine 9,5cm, a koje je tipa rašivenosti i na 18,5cm od donje ivice rukava, koje je oblika ''L'', dimenzija 2,5cm x 3,5cm. </span>
</p>
<p class="p4">
<span>Na prednjoj strani dukserice, marke ''N.'', veličine ''...'', sive boje, prerezane preko desnog rukava i vertikalno po desnoj strani uočeno je 19 mehaničkig oštećenja i to : </span><span class="s1">1.) </span><span>na desnom rukavu jedno mehaničko oštećenje na 16cm od donje ivice rukava i 3cm od unutrašnjeg šava desnog rukava, relativne veličine 3cm; </span><span class="s1">2.) </span><span>na prednjoj poli, na visini od 2cm do ovalnog izreza, 16 mehaničkih oštećenja,relativnih veličina redom : 1,1cm, 2cm, 0,6cm, 0,6cm, 1,4cm, 2,5cm, 1,6cm, 0,6cm, 2,5cm, 0,7cm, 2cm,0,6cm, 0,6cm, 0,6cm, 1,2cm i 11,5cm; </span><span class="s1">3.)</span><span> na lijevom rukavu dva mehanička oštećenja : na 52,5cm od donje ivice rukava i 10,5cm od lijevog ramenog šava, relativne veličine 1cm i na 62cm od donje ivice rukava, uz sami rameni šav, relativne 1,7cm. Na zadnjoj strani duserice uočeno je 15 mehaničkih oštećenja i to : </span><span class="s1">1.) </span><span>na lijevom rukavu dva : na 43,5cm od donje ivice rukava, relativne veličine 0,6cm i na 46,5cm od donje ivice rukava, relativne veličine 0,6cm; </span><span class="s1">2.)</span><span> na zadnjoj poli, na visini od 1,4cm od ovalnog izreza 12 mehaničkih oštećenja, relativnih veličina redom : 0,4cm, 0,6cm, 0,4cm, 0,4cm, 1cm, 3,5cm, 3cm, 2,5cm, 2cm, 2,2cm, 2,3cm i 2,3cm; </span><span class="s1">3.)</span><span> na desnom rukavu jedno mehaničko oštećenje na 19cm od donje ivice rukava, relativne veličine 1,2cm. Na prednjoj i zadnjoj strani dukserice uočeni su tragovi tečnosti tamno braon boje, nalik na krv. </span>
</p>
<p class="p4">
<span>Na prednjoj strani majice, kratkih rukava, nepoznate marke i veličine, bijele boje, prerezane preko desnog rukava, kao i vertikalno po desnoj strani, uočeno je 21 mehaničko oštećenje i to : </span><span class="s1">1.)</span><span> na prednjoj poli, na visini od 1cm do gornjeg ramenog šava, 20 mehaničkih oštećenja, relativnih veličina redom : 1cm, 1,7cm, 1,6cm, 1,7cm, 1,1cm, 0,7cm, 0,7cm, 0,6cm, 1,8cm, 0,9cm, 0,8cm, 0,8cm, 0,8cm, 0,6cm, 1,1cm, 1cm, 2,5cm, 2,5cm, 10cm i 2,8cm; </span><span class="s1">2.)</span><span> na lijevom rukavu jedno mehaničko oštećenje na 10,5cm od donje ivice rukava, relativne veličine 1cm. Na zadnjoj strani majice uočeno je 15 mehaničkih oštećenja i to : </span><span class="s1">1.) </span><span>na 0,5cm od donje ivice rukava, relativne veličine 0,7cm; </span><span class="s1">2.) </span><span>na 2,7cm donje ivice rukava, relativne veličine 0,9cm; </span><span class="s1">3.)</span><span> na zadnjoj poli, na visini od 2,2cm do gornjeg ramenog šava, 13 mehaničkih oštećenja, relativnih veličina redom : 0,5cm, 0,5cm, 0,6cm, 0,6cm, 0,5cm, 1cm, 4,6cm, 2,6cm, 1,7cm, 2,7cm, 2,2cm, 2,1cm i 2,1cm. Na prednjoj i zadnjoj strani majice uočeni su tragovi tečnosti tamno braon boje, nalik na krv. </span>
</p>
<p class="p4">
<span>Na prednjoj strani farmerica, marke ''L.'', veličine ''..'', plave boje, uočeno je jedno mehaničko oštećenje, na desnoj strani pojasa farmerica, relativne veličine 2,8cm.</span>
</p>
<p class="p4">
<span>Na kajišu crne boje,  pokidanom, konstatovan je položaj oštećenja koji odgovara položaju oštećenja na pojasu farmerica.</span>
</p>
<p class="p4">
<span>Konstatovano je da su navedena mehanička oštećenja karakteristična za oštećenja nastala dejstvom projektila ispaljenog iz vatrenog oružja.</span>
</p>
<p class="p4"></p>
<p class="p4">
<span class="s1">Iz</span><span> </span><span class="s1">nalaza i mišljenja tima vještaka medicinske struke prof. dr sci S. M.-neuropsihijatra, ass.mr.sci dr Ž.G. - psihijatra i B.S.I.- dipl.psihologa od 10.01.2013. godine, </span><span>proizilazi da su svoj nalaz i mišljenje temeljili na izvodu iz sudskih spisa K. br. 128/11, medicinske dokumentacije i neposrednog psihijatriskog pregleda optuženog obavljenog u više navrata u ambulanti ZIKS-a u Spužu. </span>
</p>
<p class="p4">
<span>Sprovedenim psihološkim testiranjem utvrdjeno je da se radi osobi  očuvanih intelektualnih potencijala koji se ocjenjuju u okviru prosjeka, a nivo njegove informisanosti i priroda interesovanja su u skladu sa obrazovanjem i kalendarskom dobi. Nije sklon agresivnom ponašanju i ima visok frustracioni prag. Kao ličnost pokazuje visoko depresivne i psihastenične crte na neurotskom nivou. Manifestovan je pad emocionalne i životne energije kao i nizak nivo intecionalnosti i spontanosti. Na osnovu testova ličnosti dobijeni su rezultati da se radi o osobi koja je introvertovana, rezervisana u odnosu na druge ljude, distancirana, nepovjerljiva i uzdržana. U svom nalazu vještaci medicinske struke dr S.M. neuropsihijatar i dr Ž.G. psihijatar su naveli da se   predeliktni period odlikovao netrpeljivosti izmedju optuženog i oštećenog, i da je ta netrepeljivost  generisana sudskim epilogom u vidu dobijanja rešenja na osnovu koje je sin okrivljenog trebao da ide u zatvor. Sin izvršava suicid posle dobijanja sudskog rješenja o odlasku u zatvor, i  nakon tog dogadjaja i pravosnažne presude u par navrata kako je naveo optuženi, dok su se nalazili u vozilima, se susretao sa V. i te susrete je doživio kao otvorenu provokaciju i podsmijeh oštećenog,  koji su se na psihičkom planu kod optuženog ispoljavali povremenim stanjem napetosti i razdraženosti. U tom smislu su istakli da se u tom periodu ne može izbjeći činjenica, da je okrivljeni na psihološkom planu na izvjestan način bio u stanju povišene hipersenzitivnosti, pojačane osjetljivosti prema oštećenom, koja je pri fizičkim susretima rezultirala napetošću i anksioznošću kod optuženog. Afektivna stanja pojačane razdraženosti, napetosti i anksioznosti su se razrješavale korišćenjem mehanizama odbrane tipa racionalizacije kao i projekcije put oštećenog, što je uslovilo da je okrivljeni na racionalan način rješavao susrete sa oštećenim u predeliktnom periodu. Samoubistvo njegovog sina i njegova sahrana prije deliktne situacije je uzrokovala kod optuženog depresiju sa stanjem akutne stresne reakcije sa simptomima psihičke dekompenzacije, iscrpljenosti, poremećaja sna, bezvoljnosti. U ovom periodu optuženi se ne ponaša racionalno, opterećen smrću sina, svoju tragediju isključivo povezuje sa ponašanjem oštećenog. Gubitak bliske osobe smatra se stresom jakog inteziteta koji na psihičkom planu uzrokuje depresiju trajnog karaktera. U vezi deliktne situacije koju je opisao optuženi u svojoj odbrani ista je mogla dovesti okrivljenog koji se već nalazio u stanju akutnog stresa zbog smrti sina, u stanje razdraženosti i bijesa srednjeg intenziteta, ali su mišljenja da u vremenskom intervalu kada su se oštećeni i okrivljeni obostrano udaljili jedan od drugog i nastavili kretanje u suprotnom pravcu i pored  provokativnog ponašanja oštećenog, koje je okrivljeni doživio kao poniženje, postojala je mogućnost rasterećenja afektivne situacije kod okrivljenog, pa su cijenili da je afekt razdraženosti i bijesa bio na nivou srednjeg intenziteta u vrijeme izvršenja krivičnog djela. Takodje su naglasili da u okolnostima krivičnog djela, kada se oštećeni nalazi u pasivnom položaju bez bilo kakvog vida verbalne i fizičke agresije prema okrivljenom ukazuje da nije bio u stanju neposredne opasnosti i životne ugroženosti, kao i da detaljan opis okolnosti krivičnog djela koji je iznio u svojoj odbrani isključuje kod njega poremećaj svijesti u kvantitativnom i kvalitativnom pogledu na nivou pomućenja ili sumračne svijesti. </span>
</p>
<p class="p4">
<span>Kroz odgovor na pitanje suda predstavnik tima vještaka prof. dr S.M. neuropsihijatar, koji je branio nalaz i mišljenje u prisustvu ostalih članova je naveo, da bi afektivno stanje ostalo isto i u slučaju, ako bi sud utvrdio odsustvo provokacije žrtve na način na koji je to u svojoj odbrani predstavio okrivljeni, zato što je produkt afektivnog stanja okrivljenog i njegovo stanje depresije zbog smrti sina, te da je i moguće u tom stanju nerealno doživljavanje okoline i gestova drugih ljudi. S tim u vezi, oni su mišljenja da je  krivično djelo djelimično psihopatološki motivisano stanjem akutnog stresnog poremećaja i depresije, kao i afektom razdraženosti i bijesa koji je u vrijeme izvršenja krivičnog djela dostigao stepen srednjeg intenziteta, u kome je sposobnost shvatanja značaja djela, kao i mogućnost upravljanja svojim postupcima kod okrivljenog bili smanjeni ali ne i bitno.</span>
</p>
<p class="p4"></p>
<p class="p4">
<span>Dakle, iz pojedinačno analizirane odbrane optuženog proizilazi da je dana 03.02.2011. godine u jutarnjim satima na p. ispred D.R. u N. lišio života V.G., tako što je iz automatske puške ispalio sa udaljenosti od deset metara više projektila u njegovom pravcu i nakon toga pobjegao sa lica mjesta. Odluku da puca u pokojnog V. donio je nešto ranije, kada je prilikom mimoilaženja vozila kojima su upravljali uočio da ga posmatra, kako je rekao, "sa puno ironije i podsmijehom na licu", pa je okrenuo vozilo i nastavio da ga prati sve do parkinga na platou D.R., gdje je vidio da je pokojnik izašao iz svog vozila. Nakon toga je uzeo automatsku pušku ispod zadnjeg sica i krenuo za njim, pa kada se našao na pomenutoj udaljenosti počeo je u pokretu da puca, ne mogaši da se izjasniti o broju i načinu ispaljenih projektila.</span>
</p>
<p class="p4">
<span>Okolnost da je, na osnovu izvještaja o analizi parafinskih rukavica, na samolepljivim folijama skinutim sa njegovih šaka, dokazano prisustvo barutnih čestica i to jedne na dlanu lijeve šake i dvije na nadlanici lijeve šake, dodatno potvrdjuju navode iz njegove odbrane i upućuju na nesumnjiv zaključak da je najdirektnije povezan sa ispaljenim projektilima iz automatske puške u oštećenog V.G..</span>
</p>
<p class="p4"></p>
<p class="p4">
<span>Naprijed navedene činjenice koje se tiču vremena, mjesta i načina izvršenja krivičnog djela potvrdjene su i  iskazom svjedoka K.D., koji je tog dana ispred D.R., vidio čovjeka sa puškom u ruci, kako se brzim hodom približava čovjeku u crvenoj jakni i sa rastojanja od nekoliko metara ispaljuje u njega dva ili tri metka i potom, kada je pao na podlogu, prišavši mu još najmanje deset metaka.</span>
</p>
<p class="p4"></p>
<p class="p4">
<span>Svjedok B.D., koji ima k.radnju i k. u kojoj je sjedio na p. D.R., primijetio je oko 09,00 časova V., koga je često vidjao, da parkira vozilo "..." blizu njegove k.radnje i vidio je, kada je iz njega izašao, da mu se približava čovjek sa puškom u ruci. Nalazio se u takvoj poziciji, da su mu bili vidljivi samo gornji dijelovi njihovih tijela i pretpostavlja, kada je čuo prvi pucanj, da je tada G. zaključavao vrata od kola i nakon toga je čuo da je ispaljeno oko dvadeset projektila, posle čega se  čovjek sa puškom vratio na parking ul. R.D. i sjeo u vozilo, iz kojeg je odmah izašao i uputio prema b.. Nakon pola sata u kafani je saznao da je tom prilikom pucao V., koga poznaje iz vidjenja.</span>
</p>
<p class="p4"></p>
<p class="p4">
<span>Svjedok K.M. je naveo da se tog dana nalazio u svom vozilu, u kojem je popunjavao tikete, kada je u retrovizoru ugledao crveno vozilo koje se parkiralo u njegovoj blizini i iz kojeg je vozač izašao na desna vrata, zbog prostorne skučenosti i nemogućnosti da izadje na vozačeva vrata. Nastavio je da popunjava tikete, ali je ubrzo začuo pucanj, pa potom još jedan i kada se okrenuo ugledao je čovjeka da leži na pločniku, a iznad njega u stojećem položaju čovjeka sa puškom u ruci, koji je "sa po sekundom razmaka" ispalio u njega 15 - 20 metaka. Nije gledao na koji je način ispalio sve projektile, jer je nakon dva - tri metka zalegao preko desnog sjedišta i ostao u tom položaju do završetka pucnjave.</span>
</p>
<p class="p4"></p>
<p class="p4">
<span>Svjedok N.V. je bila u f., koja se nalazi na p. kod D.R.., kada je toga dana vidjela vozilo koje se zaustavlja na parkingu u ulici R.D. i iz kojeg je izašao čovjek sa puškom u ruci, nastavljajući da se kreće prema unutrašnjosti platoa. Nije mogla da vidi tačno šta se dalje dešavalo, nego je samo čula, nakon 5 - 6 sekundi, jedan pucanj i potom još 5 - 6, posle čega se pomjerila u ćošak svoje radnje odakle je vidjela, da se čovjek sa puškom u ruci vraća prema svom vozilu i ne prateći dalje njegovo kretanje ušla u obližnju kafanu gdje je čula, da je neko rekao "Ž. V.  ubi nekoga".</span>
</p>
<p class="p4"></p>
<p class="p4">
<span>Prema tome, kada se pojedinačno analiziraju i iskazi ovih svjedoka, onda se nesumnjivo utvrdjuju činjenice koje se tiču vremena i mjesta izvršenja predmetnog krivičnog djela, a kada se dovedu u vezu sa dijelovima odbrane optuženog i zapisnika o uvidjaju onda se pored tih utvrdjuju i činjenice koje se odnose na ličnosti učinioca i žrtve ovog krivičnog djela, te nadalje u vezi sa nalazima i mišljenjima vještaka balističke i sudsko medicinske struke i činjenice koje se tiču načina njegovog izvršenja i sredstva kojim je lišen života.</span>
</p>
<p class="p4"></p>
<p class="p4">
<span>Naime, u zapisniku o uvidjaju je konstatovano, da je dana 03.02.2011. godine izlaskom na lice mjesta na p. ispred D.R. u N., zatečeno tijelo V.G., na 1 - 2 metra desno od crvenog vozila "...", u ležećem položaju na ledjima sa nogama ispruženim i blago raširenim rukama, savijenim u laktu i šakama na trbuhu, koji je bio obučen u crvenu jaknu, plavi džemper, farmerice i crne patike. Na njegovom tijelu uočene su brojne povrede na glavi, vratu  i rukama i obdukcijom je nesumnjivo utvrdjeno, da mu je tom prilikom nanijeto 15 prostrelnih i jedna ustrelna rana u nizu, koje su bliže opisane u interpretiranom zapisniku, sa napomenom da je rana u predjelu lijeve polovine potiljka u sudsko medicinskom smislu nanijeta iz apsolutne blizine. </span>
</p>
<p class="p4"></p>
<p class="p4">
<span>U zapisniku o uvidjaju je, takodje, konstatovano da je na licu mjesta pronadjeno 19 čaura i četiri projektila za koje balističkim vještačenjem je utvrdjeno da su ispaljeni iz automatske puške M-70, AB2 fabričkog broja  ...., koja je nekoliko dana kasnije oduzeta od optuženog V.N., uz potvrdu, zajedno sa dva okvira i 37 metaka kalibra 7,62 mm.</span>
</p>
<p class="p4"></p>
<p class="p4">
<span>Dakle, zaključak o nasilnoj smrti V.G. koja je nastupila usled iskrvavljenja iz rascjepa srca, pluća, jetre, bubrega, slezine, prečage i raskidnih krvnih sudova duž kanala strijelnih rana nanesenim projektilima ispaljenim iz ručnog vatrenog oružja je  u direktnoj uzročnoj vezi i saglasnosti sa onim dijelom odbrane optuženog u kojem je naveo, da je u njega, pod opisanim okolnostima, ispalio projektile iz automatske puške, koju je nakon tog dogadjaja bacio u rijeku Z., u blizini jednog mosta u B.. Projektili, odnosno dijelovi projektila koji su izvadjeni iz njegovog tijela i čije su karakteristike bliže opisane u izvještaju o balističkoj analizi br. 244/11-2-865 nijesu bili podesni za identifikaciju.</span>
</p>
<p class="p4"></p>
<p class="p4">
<span>Navodi iz odbrane optuženog, da je tog dana pucao i lišio života V.G. iz funkcionalne automatske puške potvrdjeni su i sadržinom izvještaja o trasološkom vještačenju iz kojeg proizilazi da su na odjevnim predmetima izuzetim od pokojnog i to jakni marke "N." crvene boje, uočena 22 mehanička oštećenja, na prednjoj strani dukserice marke "N." 19 mehaničkih oštećenja, na prednjoj majici kratkih rukava 21 mehaničko oštećenje, koja su po mišljenju vještaka trasološke struke karakteristična za oštećenja nastala pod dejstvom projektila ispaljenog iz vatrenog oružja i po mišljenju vještaka hemijske struke sa rastojanja većeg od 120 cm.</span>
</p>
<p class="p4"></p>
<p class="p4">
<span>Kada se ima  u vidu utvrdjena činjenica iz nalaza i mišljenja vještaka sudsko medicinske struke, da je samo jedna od 16 povreda nanijeta iz apsolutne blizine, kao i da su strijelne povrede nanešene brzo jedna za drugom, na osnovu čega je vještak balističke struke mišljenja da su neki od projektila koji su pogodili V. ispaljeni rafalno, te uzme u obzir ukupan broj ispaljenih projektila, onda se izvodi nesumnjiv zaključak da su neki od njih promašili pok. V. i završili u unutrašnjosti b. STR "V.", u kojem su se u tom trenutku nalazile radnica K.N. i  jedno neidentifikovano lice kao mušterija.</span>
</p>
<p class="p4"></p>
<p class="p4">
<span>Na fotografijama iz fotoelaborata koje su označene brojevima 14, 15, 16, 17, 18 i na kojima su vidljiva oštećenja na izlog staklu STR "V.", kao i tragovi deformisanih projektila, koji su pronadjeni u unutrašnjosti te radnje, u vezi kojih je vještak balističke struke naveo da je onaj koji je označen kao trag 24 ispaljen iz predmetne automatske puške, dok je za dio projektila koji je označen kao trag 25 naveo da nije podesan za identifikaciju.</span>
</p>
<p class="p4"></p>
<p class="p4">
<span>Vještak je naglasio da su pronadjeni projektili u unutrašnjosti STR "V." mogli biti ispaljeni sa pozicije "malo udesno iza putničkog vozila ... koje je na skici obilježeno brojem 21",  te je u tom smislu nesumnjivo utvrdjeno, da se radi o projektilima koji su promašili pokojnog V. i očigledno su ispaljeni u kretanju prije pada oštećenog, nakon čega je ispalio još jedan projektil u onaj dio njegovog tijela, za koji je vještak sudsko medicinske struke istakao da je ispaljen iz apsolutne blizine.</span>
</p>
<p class="p4">
<span>U vezi tih projektila svjedok K.N. koja je bila na radnom mjestu u b."V." koji se nalazi na p. kod D.R. je izjavila, da su ispaljeni u trenutku, kada je u radnji skidala odjevne predmete sa vješalice, radi pokazivanja jednoj mušteriji koja je stajala na udaljenosti od 1,5 m od ulaznih vrata, te da su se nakon toga sklonile u kabinu odakle je čula nove pucnje, koji su je podsjetili na rafalnu paljbu.</span>
</p>
<p class="p4"></p>
<p class="p4">
<span>Nema sumnje da su neki od projektila prilikom lišenja života V.G., ispaljeni i na takav način kojim je bila ostvarena konkretna opasnost za njihove živote, jer se radi o b. male kvadrature i oni su probili staklo u blizini ulaznih vrata, u čijoj su se blizini u tom trenutku nalazile radnica tog b.  i mušterija, pa su samo zahvaljujući srećnim okolnostima izbjegle smjer projektila čiji su tragovi ostali vidljivi na različitim mjestima u toj radnji.  </span>
</p>
<p class="p4"></p>
<p class="p4">
<span>Prema tome, optuženi je bio svjestan i htio je da liši života V.G. u vrijeme, mjestu i na način naveden u izreci presude, koji kroz blizinu i broj ispaljenih projektila u njegovo tijelo dodatno i u potpunosti razotkriva to njegovo stanje svijesti i volje, dok je pucajući u njegovom pravcu na javnom mjestu, gdje se nalazi veći broj ljudi ne samo na otvorenom prostoru, nego i u poslovnim, ugostiteljskim i drugim objektima koji su prema iskazima pomenutih svjedoka u to vrijeme bili otvoreni i neki od njih najdirektnije nalazili na putanji tih projektila, takodje bio svjestan da može dovesti u opasnost život još nekog od tih lica koja tamo rade ili onih koji se u njima nalaze nekim drugim povodom, te je očigledno htio i tu posledicu, kao kvalifikatornu okolnost koja ovo ubistvo iz člana 144 tačka 3, čini teškim u odnosu na krivično djelo propisano članom 143 KZ.</span>
</p>
<p class="p4"></p>
<p class="p4">
<span>Takodje, optuženi je bio svjestan neovlašćenosti, u izreci presude, navedenog načina posjedovanja vatrenog oružja, jer je opšte poznata činjenica da se automatske puške ne mogu nabavljati i držati od strane fizičkih lica i to je sigurno htio, čim je u tako dugom vremenskom periodu imao u svom posjedu, pa se takvo njegovo ponašanje podvodi pod elemente bića krivičnog djela nedozvoljenog držanja oružja i eksplozivnih materija iz člana 403 stav 1 Krivičnog zakonika.</span>
</p>
<p class="p4"></p>
<p class="p4">
<span>Sud je prihvatio nalaz i mišljenje tima vještaka u vezi uračunljivosti optuženog zato što stranke i punomoćnik oštećene porodice nijesu imali primjedbi na njihovo stručno znanje iz oblasti psihologije, psihijatrije i neuropsihijatrije, ni nakon odbrane tog nalaza od strane njihovog predstavnika prof. dr M.S. koji je na postavljena pitanja odgovarao u prisustvo i ostalih članova tima na jasan, sveobuhvatan i dovoljno razumljiv način.</span>
</p>
<p class="p4"></p>
<p class="p4">
<span>Sud je prihvatio i nalaze i mišljenja ostalih vještaka i izveo zaključak o dokazanosti naprijed navedenih činjenica, jer su se  i oni na potpun i stručan način bavili svim relevantnim pitanjima koja spadaju u njihovu oblast vještačenja, na koje stranke i punomoćnik oštećene porodice, takodje, nisu imali nikakvih primjedbi.</span>
</p>
<p class="p4"></p>
<p class="p4">
<span>Sud je cijenio i ostale dokaze, pa je ocijenio da njihovi rezultati nijesu od značaja za donošenje drugačijih činjeničnih zaključaka koji bi se odnosili na utvrdjivanje odlučnih činjenica i izvodjenje zaključaka o njihovoj dokazanosti.</span>
</p>
<p class="p4"></p>
<p class="p4">
<span>Sud nije prihvatio tezu branioca optuženog da se u vrijeme izvršenja djela nalazio "u stanju pomračenog uma" i da je "nekontrolisano ispalio smrtonosne hice", u pokojnog V., jer je na osnovu pomenutog nalaza i mišljenja tima vještaka nesumnjivo utvrdjeno da se nalazio u stanju smanjene uračunljivosti i da "detaljan opis okolnosti krivičnog djela koji je iznio u svojoj odbrani isključuje kod njega poremećaj svijesti u kvantitativnom i kvalitativnom smislu na nivou pomračenja ili sumračne svijesti".</span>
</p>
<p class="p4"></p>
<p class="p4">
<span>Takodje treba naglasiti, da u stanje u kome se nalazio nije dospio krivicom oštećenog, te sud cijeni da se pokojni V. u situacijama koje je optuženi opisivao nakon donijete presude Osnovnog suda u Nikšiću nije provokativno ponašao, jer je i njegova sestra T.V. u svojstvu svjedoka izjavila da je nakon tog dogadjaja izbjegavao susrete sa njima, te ako se kritičnog dana njihov susret desio pod opisanim okolnostima, optuženi ga je očigledno zbog stanja u kome se nalazio nerealno doživio i ono što je najvažnije, po mišljenju vještaka, prošao je dovoljan vremenski interval da kod njega dovede do rasterećenja afekta odnosno sniženja afekta razdraženosti i bijesa na nivo srednjeg intenziteta u vrijeme izvršenja  krivičnog djela.</span>
</p>
<p class="p4">
<span>Optuženi jeste javno izjavio da je Osnovni sud u Nikšiću donio zakonitu odluku i da u pogledu vrste i visine krivične sankcije nije njegovom sinu "mogao dati manju kaznu", ali se može zaključiti iz njegove odbrane da je on i dalje bio ubijedjen u "krivicu" V., naglašavajući i dodatno pojašnjavajući, kako je prije tog dogadjaja provocirao njega i njegovog sina, vrijedjao njegovu djecu i da "taj dogadjaj nije baš tako jednostavan". Medjutim, sud nije mogao njegovo ponašanje kvalifikovati na neki drugi način, ne samo zato što bi time povrijedio identitet optužbe i presude, nego i zbog toga što se sve to dešavalo u situaciji, kada se nakon smrti svog sina našao u depresiji, sa stanjem akutne stresne reakcije, sa simptomima psihičke dekompenzacije, iscrpljenosti, poremećaja sna i bezvoljnosti. U tom smislu i to što je svjedok K.S. potvrdio, da je optuženi u  njegovim kolima, očigledno nakon izvršenog ubistva rekao "ne pitaj me ništa ubio sam krvnika", bez obzira na stav punomoćnika oštećene porodice iz koje bi to indirektno proizilazilo, ne znači da je predmetno krivično djelo izvršeno iz bezobzirne osvete, jer bezobzirnost kao poseban element subjektivnog odnosa takve učinioce svrstava u kategoriju zasebnih lica lišenih svakog osjećaja odgovornosti i koji samu radnju izvršenja smireno planiraju i hladnokrvno realizuju. Ako se još jednom podsjetimo mišljenja vještaka o strukturi njegove ličnosti i stanju u kome se nalazio nakon smrti svog sina, da je bio time opterećen i da je svoju tragediju isključivo povezivao sa ponašanjem oštećenog i da se nalazio u stresu jakog intenziteta, koji na psihičkom planu uzrokuje depresiju trajnog karaktera, te da je zbog toga na nerealan način doživljavao okolinu i gestove drugih ljudi, onda je očigledno donošenju navedene odluke u takvom stanju  "pogodovala" i činjenica, što se pri susretu sa oštećenim u njegovom vozilu nalazila automatska puška. Nije ni prilikom pregleda i testova izveden zaključak da se radi o samovoljnoj ličnosti koja ne poštuje pravni poredak i odluke organa, niti se na takav način izjašnjavao o pomenutoj presudi Osnovnog suda u Nikšiću. </span>
</p>
<p class="p4"></p>
<p class="p4">
<span>Sud je odbio prijedlog branioca  okrivljenog radi saslušanja S.P., S.S.,  Đ.M. i Ž. M. u svojstvu svjedoka kao suvišan, jer su  činjenice u tom pogledu u dovoljnoj mjeri razjašnjene na osnovu ostalih izvedenih dokaza, i ne radi se o očevidcima izvršenog krivičnog djela, kao i  prijedlog da se izvrši uvid u izvod ... Banke i iz matične knjige umrlih na ime V.M., zato što uopšte nije sporno vrijeme kada je tragično preminuo njegov sin i zbog toga što je prenaglašen i suvišan značaj činjenica koje bi se utvrdjivale uvidom u izvod ... Banke.</span>
</p>
<p class="p4"></p>
<p class="p4">
<span>Prilikom prethodnog utvrdjivanja pojedinačnih kazni kao i odmjeravanja njihove visine označene u izreci sud je vodio računa o svim okolnostima koje utiču da ona bude veća ili manja, pa je od olakšavajućih u odnosu na oba krivična djela podjednako vrednovao njegove porodične prilike, jer se radi o oženjenom čovjeku i roditelju dvoje djece, te u odnosu na krivično djelo teško ubistvo iz čalna 144 tačka 3 Krivičnog zakonika i okolnost da je isto izvršio u stanju smanjene uračunljivosti, kao i priznanje izvršenja krivičnog djela kome se nije pridao veći značaj, zato što je uslijedilo tek na glavnom pretresu, kada su u prethodnoj fazi postupka brojni tragovi i iskazi nekih svjedoka ukazivali na njega, kao izvršioca krivičnog djela. Kada se radi o otežavajućim okolnostima sud je u odnosu na oba krivična djela uzeo u obzir njegovu raniju osudjivanost koja je utvrdjena na osnovu izvoda iz kaznene evidencije UP PJ NIkšić br. 365 od 15.02.2011. godine iz kojeg proizilazi da je presudom Osnovnog suda u Nikšiću osudjivan, zbog krivčnog djela iz člana 164 stav 3 u vezi stava 1 KZ CG na kaznu </span>
</p>
<p class="p4">
<span>zatvora u trajanju od tri mjeseca. Sud je cijenio i kao otežavajuću okolnost drzak način izvršenja ovog krivičnog djela, jer je optuženi lišio života V.G. "u sred dana", na javnom mjestu, ispalivši u njegovo tijelo veliki broj projektila, od kojih je jedan iz apsolutne blizine predstavljao ovjeru te njegove drskosti.</span>
</p>
<p class="p4"></p>
<p class="p4">
<span>Dakle, sud je prethodno utvrdio pojedinačne kazne zatvora u granicama zakonom propisanim za ta djela i potom po pravilima za sticaj krivičnih djela (član 48 KZ) izrekao jedinstvenu kaznu zatvora u trajanju od 16 godina, u koju mu se na osnovu člana 51 KZ uračunava vrijeme provedeno u pritvoru počev od 06.02.2011. godine, pa nadalje. Sud cijeni da će se  tako odmjerenom kaznom u cjelosti postići u okviru opšte svrhe krivičnih sankcija iz čl.4 KZ i  ona svrha kažnjavanja čiji je cilj -  sprečavanje počinioca da čini krivična djela i uticanje na njega da ubuduće ne čini krivična djela, uticanje na druge da ne čine krivična djela, izražavanje društvene osude za učinjeno krivično djelo i obaveze poštovanja zakona, kao i jačanje morala i uticaj na razvijanje društvene odgovornosti (član 32 KZ).</span>
</p>
<p class="p4"></p>
<p class="p4">
<span>Kako je optuženi oglašen krivim, to je, na osnovu čl.229 u vezi čl.226 Zakonika o krivičnom postupku, obavezan da, u korist budžeta Crne Gore, plati troškove krivičnog postupka u iznosu od 13,753,50 €, koji se odnose na nagradu branioca po službenoj dužnosi optuženog u pretkrivičnom postupku, K.D., advokata iz N. (125,00 €), nagradu za rad vještaka balističke struke B. B. (88,00 €), vještaka hemijske struke I.Lj. (55,00 €), vještaka trasologa S.D. (55,00 €), vještaka sudsko medicinske struke prof. dr Š.M. (330,00 €), te vještaka neuropsihijatra, psihijatra i psihologa, prof. dr M.S. (319,00 €), dr G.Ž.(319,00 €) i S.I.B. (275,00 €), kao i na nagradu branioca optuženog po službenoj dužnosti, Š.I., advokata iz P. (12.187,50 €). Optuženi je dužan i da, na ime paušala, uplati iznos od 150,00 €, koji je određen shodno složenosti i trajanju postupka, te njegovom imovnom stanju, u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Punomoćnik oštećene porodice je, u završnoj riječi, u ime V.J. i V.T., majke i sestre oštećenog - pokojnog V. G., podnio predlog za ostvarivanje imovinskopravnog zahtjeva za naknadu štete zbog smrti sina i brata, u visini od 50,000,00 €. Međutim, kako isti u pogledu visine pretrpljene nematerijalne štete nije određeno označio u odnosu na svakog od podnosilaca zahtjeva pojedinačno, niti je podnio dokaze činjenica navedenih u predlogu, a kako već utvrđene činjenice u postupku nijesu pružale pouzdan osnov ni za potpuno ni za djelimično presuđenje, sud je, osnovom čl.239 Zakonika o krivičnom postupku, predstavnika oštećene porodice pokojnog V.G. uputio da postavljeni imovinskopravni zahtjev u cjelini ostvaruje u parničnom postupku, nalazeći da bi njegovo utvrđivanje vodilo znatnom odugovlačenju krivičnog postupka koji, zbog činjenice da je optuženi u pritvoru, zahtjeva hitnost u postupanju. </span>
</p>
<p class="p4"></p>
<p class="p4">
<span>Sa iznijetog odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p3">
<span class="s1">VIŠI SUD U PODGORICI                                                                                                                                                                    Dana 20.02.2013. godine</span>
</p>
<p class="p3"></p>
<p class="p6">
<span class="s1">ZAPISNIČAR                                                     PREDSJEDNIK VIJEĆA-SUDIJA</span>
</p>
<p class="p4">
<span class="s1">Mila Cupara,s.r.	                                                            Dragoje Jović,s.r.   </span>
</p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA:</span><span> Protiv ove presude može se izjaviti žalba Apelacinom sudu CG u roku od 15 dana od dana prijema prepisa, a preko ovog suda.</span>
</p>
<p class="p4"></p>
<p class="p4"></p>
<p class="p3">
<span>Za tačnost otpravka tvrdi i</span>
</p>
<p class="p3">
<span>ovjerava namještenik suda</span>
</p>
<p class="p3">
<span>Mila Cupara</span>
</p>
<p class="p5"></p>
<p class="p4"></p>
<p class="p4"></p>
<p class="p7"></p>


</body>
<strong>OSNOVNI SUD U BERANAMA</strong><br>
<strong>K.br. 194/11</strong><br>
&nbsp;<br>
<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić- Djukić, uz sudjelovanje zapisničara Marine Obadović, u krivičnom predmetu protiv okrivljenog <strong>R. B.</strong>, iz B., zbog krivičnog djela krađa iz čl.239 st. 1 KZ, po optužnom predlogu Osnovnog državnog tužilaštva u Beranama Kt.br.158/11 od 16.06.2011. godine, nakon održanog javnog i glavnog pretresa, u prisustvu okrivljenog i ovlašćenog predstavnika oštećene Elektrodistribucije B. dipl. pravnika&nbsp; M. Z., a u odsustvu uredno pozvanog ODT-a u Beranama, donio je i javno objavio dana 11.07.2011.godine&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;<br>
<strong>Okrivljeni R. B., jmbg …, </strong>od oca O. i majke M., rođene B., rođen … godine u B., sa prebivalištem u K., K. 45 2TV, 2720 Vanlose, Danmark, državljanin CG, pismen, završio SSS, radnik, oženjen, otac troje djece, srednjeg imovnog stanja, neosuđivan.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center;">
	<strong>OSLOBAĐA SE OD OPTUŽBE</strong></div>
&nbsp;<br>
Da je:<br>
&nbsp;<br>
U periodu od 10.12.2010. godine do 10.03.2011. godine, u svojoj kući u selu D., opština B., u namjeru da sebi pribavi pravnu imovinsku korist, oduzeo električnu energiju u vrijednosti od 273,35 eura, vlasništvo oštćene Elektroprivrede CG AD Nikšić-Elektrodistribucije B., na način što je jedan strujni krug, priključio na napajanje električnom energijom direktno na dovodni kabl, kablom 2 x 2,5 mm2, mimo električnog brojila marke "Iskra", broj …, tako da potrošnja električne energije nije mjerena preko istog,<br>
&nbsp;<br>
- čime bi izvršio krivično djelo krađa iz čl. 239 st. 1 &nbsp;Krivičnog zakonika.<br>
&nbsp;<br>
&nbsp;- POŠTO nije dokazano da je izvršio krivično djelo, za koje je optužen, na osnovu čl. 363 tač. 3 ZKP-a.<br>
&nbsp;<br>
Troškovi krivičnog postupka padaju na teret budžetskih sredstava ovoga suda na osnovu čl. 203 st. 1 ZKP-a.<br>
&nbsp;<br>
Oštećena Elektrodistribucija B., na osnovu čl. 212 st. 3 ZKP-a, radi ostvarivanja imovinsko pravnog zahtjeva za naknadu štete upućuje se na parnicu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;<br>
Osnovno državno tužilaštvo u Beranama, podnijelo je optužni predlog Kt.br.158/11 od 16.06.2011. godine, protiv R. B., zbog krivičnog djela krađa iz čl. 239 st. 1 KZ. Zastupnik javne optužbe, ODT u Beranama, nije pristupio na glavni pretres od 11.07.2011. godine, iako je uredno pozvan, pa je sud isti održao i zaključio u njegovom odsustvu, na osnovu čl. 453 st.1 ZKP-a.<br>
&nbsp;<br>
<strong>Ovlašćeni predsatavnik oštećene Elektrodistribucije B., dipl.pravnik M. Z.</strong>, u završnoj riječi pridružio se krivičnom gonjenju protiv okrivljenog i postavio imovinsko pravni zahtjev za naknadu štete u iznosu od 273,35 eura.<br>
&nbsp;<br>
<strong>Okrivljeni R. B.,</strong> u svojoj odbrani datoj tokom postupka, negirao je&nbsp; izvršenje krivičnog djela i istakao da živi i radi u K., a da je u kući koju posjeduje u selu D. živio stanar M. K., od oca R.. Isti se uselio prvog avgusta 2010. godine i stanovao u kući sve do prvog aprila 2011. godine. Dao mu je otkaz iz razloga što su pronađene predmetne nepravilnosti. Imao je problem da uzme od istog ključ od kuće i to je uspio tek prije petnaestak dana. K. mu je ostavio veliko dugovanje u kući i za električnu energiju i za ostale dadžbine. Prije njega je imao i druge stanare, koji su uredno izmirivali obaveze i za vrijeme njihovog stanovanja je dolazila kontrola iz Elektrodistribucije i isti su konstatovali da nema nikakvih nepravilnosti. Taj zapisnik je ostavljen na brojilu, ali ga on nakon dobijanja poziva od suda nije zatekao. Napomenuo je da u toj kući nikada nije živio i istu je kupio. Živi u inostranstvu i kada dođe u B., živi u drugoj kući, koju je zajedno sa ocem napravio, takođe u selu D.. Prvi stanar koji je živio prije M. K., bio je M. B. sa porodicom. U završnoj riječi je istakao da nije kriv i ne priznaje krivicu.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
&nbsp;<br>
Saslušao svjedoke R. L., G. B. i M. K., pročitao zapisnik o kontroli mjernog mjesta Elektroprivrede Crne Gore AD Nikšić- Elektrodistribucije B. br…. od 10.03.2011. godine, obračun FC Distribucije-Podgorice ED B. br…. od 10.03.2011.godine i izvod iz kaznene evidencije za okrivljenog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da činjenice iz činjeničnog opisa izreke presude, nijesu dokazane, pa je okrivljenog R. B., za krivično djelo krađa iz čl. 239 st.1 KZ, oslobodio od optužbe, usled nedostatka dokaza, na osnovu čl. 363 tač. 3 ZKP-a. Naime, na osnovu izvedenih dokaza tokom postupka, sud nije mogao izvesti zaključak, da je dokazano da je okrivljeni R. B. oduzeo električnu energiju vlasništvo oštećene Elektrodistribucije B., jer je na osnovu iskaza svjedoka radnika Elektrodistribucije utvrđeno, da isti nije zatečen prilikom kontrole, već stanari, a stanar M. K. je potvrdio da okrivljeni nije nikada živio u toj kući, te dakle, isti nije ni imao interes da neovlašće torši električnu energiju.<br>
&nbsp;<br>
<strong>Tako je na osnovu iskaza svjedoka R. L. </strong>utvrđeno<strong>, </strong>da je sa kolegom G. B. vršio kontrolu u domaćinstvu okrivljenog, gdje su zatekli stanare i to suprugu M. K., sa dvoje djece. Utvrdili su da je kablom 2 x 2,5 mm2, napajan jedan strujni krug, da je oštećen dovodni kabal iza table i da je trošena električna energija mimo brojila. Prisutna stanarka je odbila da potpiše zapisnik, a ista je imala raniji zapisnik o kontroli mjernog mjesta, pokazivala ga je, ali nije htjela da im isti da na uvid. Prvi put je bio u toj kući i nije mu poznato ko je ranije vršio kontrolu i sačinjavao zapisnik.<br>
&nbsp;<br>
<strong>Navode ovog svjedoka potvrdio je i svjedok G. B.</strong>, koji je istakao da je zajedno sa kolegom R. L. vršio kontrolu u domaćinstvu okrivljenog, istog nijesu zatekli, već njegove stanare K. i to suprugu sa dvoje djece. Našli su da je kablom 2 x 2,5 mm2, napajan jedan strujni krug, a da je bio oštećen dovodni kabal iza table dimenzija 2 x 4mm, na kojem mjestu je bio priključen kabal 2 x 2,5 mm2 i povezan sa osiguračem, a zatim sa osigurača razveden. Prisutno lice im nije potpisalo zapisnik, već je odbilo. Ne sjeća se da li im je tog momenta ta žena pokazivala kakav papir ili zapisnik o kontroli mjernog mjesta. Istakao je da se vizuelno nije primjećivala krađa struje, što se tabla ne bi skinula.<br>
&nbsp;<br>
Iz zapisnika o kontroli mjernog mjesta, utvrđeno je da je prilikom kontrole zatečeno kablo 2 x 2,5 mm2, kojim je napojen jedan strujni krug, da je oštećen dovodni kabal iza table dimenzija 2 x 4mm2, struja je isključena na brojilu, vlasnik nije bio prisutan, a stanar koji je živio u kući, odbio je da potpiše zapisnik, koji dokaz je sud prihvatio.<br>
&nbsp;<br>
Sud je u potpunosti prihvatio iskaze ovih svjedoka, koji su i zapisnički konstatovani i na osnovu kojih je utvrđeno da su u domaćinstvu okrivljenog zatekli predmetne nepravilnosti, ali ne i okrivljenog, već stanare K., na osnovu čega sud nije mogao izvesti zaključak da je dokazano da je okrivljeni izvršio krivično djelo koje mu se stavlja na teret.<br>
&nbsp;<br>
Iz obračuna FC Distribucije-Podgorica ED B. br…. od 10.03.2011. godine proizilazi da neovlašćeno preuzeta električne energija na osnovu zapisnika o kontroli mjernog mjesta br…. od 10.03.2011.godine iznosi 273,35 eura, koji dokaz je sud prihvatio.<br>
&nbsp;<br>
<strong>Takođe je na osnovu iskaza svjedoka&nbsp; M. K.</strong> utvrđeno, da je bio podstanar u kući okrivljenog, u vremenskom periodu od 01.08.2010. godine do 13 ili 15. marta 2011. godine. U vrijeme kada je vršena kontrola, nije bio prisutan kući, zvala ga je supruga i kazala da su radnici Elektrodistribucije otkrili da se struja krade u tom domaćinstvu. Isključili su električnu struju i on je još istog dana preko majke okrivljenog stupio u kontakt sa njim i obavijestio ga o zatečenom stanju. Poznato mu je da je okrivljeni kupio kuću, u kojoj je on živio kao podstanar, nekoliko godina ranije, te da okrivljeni živi i radi u inostransvu, u Danskoj i nikada nije živio u toj kući. Okrivljeni za vrijeme dok je on bio podstanar u njegovoj kući je došao možda u dva navrata i to samo kao gost. U kući nije spavao, posjeduje drugu kuću u selu D., u kojoj boravi kada dođe iz inostranstva i kuću u selu G.. Dodao je da su na električnom brojilu postojali neki papiri, vjerovatno zapisnici o ranijoj kontroli, ali oni iste nijesu uzeli, kada su se iselili iz kuće i ne zna šta se sa njima desilo. Nepravilnosti nijesu bile vidno uočljive.<br>
&nbsp;<br>
Sud je&nbsp; prihvatio iskaz ovog svjedoka, koji je&nbsp; potvrdio odbranu okrivljenog da u kući u kojoj je zatečena neovlašćena potrošnja električne energije okrivljeni nije neikada živio, da živi i radi u inostranstvu, te da je u vrijeme kada je izvršena kontrola i uetečene nepravilnosti, u kući živio upravo svjeod, koji je bio podstanar sa porodicom.<br>
&nbsp;<br>
Na osnovu prednjeg činjeničnog utvrđenja, sud nije mogao izvesti zaključak, da je dokazano da je okrivljeni R. B., izvršio&nbsp; krivično djelo &nbsp;krađa iz čl. 239 st.1 KZ, pa ga je na osnovu čl. 363 tač. 3 ZKP-a oslobodio od optužbe. Naime, na osnovu iskaza svjedoka R. L. i G. B., utvrđeno je da je u kući vlasništvo okrivljenog, prilikom kontrole zatečeno da je kablom dimenzija 2 x 2,5 mm2, napajan jedan strujni krug, dovodni kabal je bio oštećen iza table, na kojem mjestu je bio priključen kabal 2 x 2,5 mm2 i povezan sa osiguračem, a zatim sa osigurača razveden, okrivljeni nije bio prisutan, već stanari K. i to supruga sa djecom. Navodi svjedoka su potvrđeni sadržinom zapisnika o kontroli mjernog mjesta, iz kojeg proizilazi da je prilikom kontrole zatečeno kablo 2 x 2,5 mm2, kojim je napojen jedan strujni krug, da je oštećen dovodni kabal iza table dimenzija 2 x 4 mm2, struja je isključena na brojilu, vlasnik nije bio prisutan, a stanar koji je živio u kući, odbio je da potpiše zapisnik. Iz obračuna ED B. utvrđeno je da vrijednost neovlašćeno preuzete el.energije iznosi 273,35 eura. Na osnovu prednjih dokaza nesumljivo je utvrđeno da je u kući vlasništvo okrivljenog zatečena neovlašćena potrošnja el. energije, ali je takođe utvrđeno da okrivljeni nije bio prisutan prilikom kontrole, već da u kući žive stanari K.. Dakle, na osnovu prednjih dokaza, sud nije mogao izvesti zaključak da je okrivljeni izvršio krrivično djelo za koje se tereti. Takođe je na osnovu&nbsp; iskaza svjedoka M. K. utvrđeno da je bio podstanar u kući okrivljenog u periodu od 01.08.2010. godine do 15.marta 2011.godine, da okrivljeni živi u inostranstvu, u Danskoj, da je kuću kupio i da u njoj nikada nije živio i da za vrijeme dok je bio podstanar kod okrivljenog, okrivljeni mu je možda u dva navrata došao u kuću i to samo kao gost. Dakle, ovaj svjedok je potvrdio navode okrivljenog, da ne živi u kući i da je istu kupio i nikada u njoj nije živio. Na osnovu svega izloženog, sud nije mogao izvesti zaključak da je dokazano da je okrivljeni izvršio krivično djelo. Pri tome je sud posebno vodio računa da isti nije imao nikakav interes da neovlašćeno oduzima električnu energiju, obzirom da u kući ne živi, već u inostranstvu, a da ima stanare. Kako sud nije mogao prihvatiti tezu optužbe kao dokazanu, to je okrivljenog, zbog nedostatka dokaza, na osnovu čl. 363 tač. 3 ZKP-a, oslobodio od optužbe.<br>
&nbsp;<br>
Troškovi krivičnog postupka padaju na teret budžetskih sredstava ovoga suda, na osnovu čl. 203 st. 1 ZKP-a.<br>
&nbsp;<br>
Oštećena Elektrodistribucija B., radi ostvarivanja imovinsko pravnog zahtjeva za naknadu štete, na osnovu&nbsp; čl. 212 st. 3 ZKP-a, upućuje se na parnicu.<br>
&nbsp;<br>
Sa izloženog odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana 11.07.2011.godine.</strong></div>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; S&nbsp; U&nbsp; D&nbsp; I&nbsp; JA</strong><br>
<strong>Marina Obadović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ana Kenjić-Đukić</strong><br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 8&nbsp; ( osam ) dana, od dana prijema iste,<br>
Višem sudu u B. Polju, a preko ovog suda.<br>
&nbsp;<br>

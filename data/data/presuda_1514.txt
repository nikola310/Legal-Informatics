OSNOVNI SUD U ROŽAJAMA<br>
K.br. 15/11<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME NARODA<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 5/11 od 11.01.2011.g. podnijet protiv optužene K.V. iz Rožaja, zbog krivičnog djela kradja iz čl. 239. st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državno tužioca Selmanović Armina, predstavnika oštećene Elektroprivrede Crne Gore AD Nikšić-Elektrodistribucije Rožaje, K. B. i optužene, dana 22.03.2011.g. donio je i javno objavio<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužena K. rodj. H. V. JMBG 2102951277015, od oca I. i majke Z., rodj. K., rodjena 21.02.1951.g. u Bijelom Polju, živi u Rožajama-Ul. "30. septembar", drž. CG, pismena, završila osnovnu školu, penzioner, prima penziju u iznosu od 146,00 eura, udata, majka 4 djece, siromašnog imovnog stanja, neosudjivana,<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K R I V A&nbsp;&nbsp;&nbsp;&nbsp; J E<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; u periodu od 05.10.2010.g. do 05.01.2011.g. u porodičnoj kući u naselju "Zeleni", Opština Rožaje, oduzela tudju pokretnu stvar-električnu energiju vlasništvo Elektroprivrede Crne Gore AD Nikšić-Elektrodistribucije Rožaje, u namjeri da njenim prisvajanjem sebi pribavi protivpravnu imovinsku korist u iznosu od 272,06 eura, na način što je mimo mjernog mjesta od konzole do električnog brojila oštetila kablo i na istom priključila kablo PPU 3x2,5, a zatim je na isto postavila monofazni utikač i priključila radijator snage 2 KW, čija se potrošnja nije registrovala,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime je izvršila krivično djelo kradja iz čl. 239. st. 1. Krivičnog zakonika,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; pa joj sud primjenom pomenutog zakonskog propisa i čl. 4, 13, 15, 32, 36, 42, 52, 53, 54. Krivičnog zakonika i čl. 364. Zakonika o krivičnom postupku&nbsp; i z r i č e<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; USLOVNU OSUDU<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom joj utvrdjuje kaznu zatvora u trajanju od 45 (četrdesetpet) dana i istovremeno odredjuje da se kazna neće izvršiti ukoliko osudjena u roku od jedne godine ne izvrši novo krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da plati ovome sudu na ime troškova krivičnog postupka paušalni iznos od 30,00 eura, u roku od 15 dana po pravosnažnosti ove presude.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odštetnog zahtjeva nije bilo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O b r a z l o ž e nj e<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo iz Rožaja, podnijelo je ovome sudu optužni predlog Kt.br. 5/11 od 11.01.2011.g. protiv optužene K.V. iz Rožaja, zbog krivičnog djela kradja iz čl. 239. st. 1. Krivičnog zakonika (KZ).<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu Zamjenik ODT-a je precizirao optužni predlog u pogledu prezimena optužene i činjenični opis djela kao u dispozitivu ove presude, te je predložio da sud optuženu oglasi krivom i osudi na kaznu po zakonu, zbog krivičnog djela koje joj je optužbom stavljeno na teret.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predstavnik oštećene Elektrodistribucije Rožaje, K. B. u završnoj riječi je istakao da se pridružuje krivičnom gonjenju ODT-a u odnosu na optuženu, a ne postavlja odštetni zahtjev, jer je optužena nadoknadila štetu oštećenom preduzeću.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužena je u svojoj odbrani istakla: da posjeduje porodičnu kuću u naselju Zeleni, Opština Rožaje. Da su dana 05.01.2011.g. radnici Elektrodistribucije vršili kontrolu ispravnosti brojila i instalacije u njenoj kući, kojom prilikom su našli da je neovlašćeno priključeno kablo na dovodnom kablu izmedju konzole i brojila, i to kablo je dovedeno u sobu na kojem je postavljena utičnica. Prilikom kontrole radnici su našli da je jedan uljani radijator priključen u ovu utičnicu i da potrošnja električne energije nije registrovana preko brojila. Istakla je da je ona uključila ovaj radijator da bi ugrijala sobu, a nije znala da je utičnica neovlašćeno priključena i da potrošnja električne energije nije registrovana preko brojila, jer je ovu utičnicu postavio njen pok. suprug prije 12 godina. Predložila je da je sud oslobodi od optužbe, jer nije izvršila djelo koje joj je stavljeno na teret, a ako je oglasi krivim molila je da je što blaže kazni.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Po ovoj krivičnopravnoj stvari, sud je izveo dokaze: saslušao svedoke Š. S. i I. S., pročitao zapisnik o izvršenom kontrolnom pregledu mjernog mjesta Elektrodistribucije Rožaje br. 05/01 od 05.01.2011.g., obračun Elektrodistribucije Rožaje br. 8/12/09 od 05.01.2011.g., nalog za obračun neovlašćene potrošnje Elektrodistribucije Rožaje br. 40-12-06 od 06.01.2011.g. i izvršio uvid u izvod iz kaznene evidencije na ime optužene.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći odbranu optužene i sve izvedene dokaze kako pojedinačno, tako i u medjusobnoj vezi, na osnovu čl. 360. st. 2. Zakonika o krivičnom postupku (ZKP), sud je nedvosmisleno utvrdio činjenično stanje kao u dispozitivu ove presude.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazu optužene.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, iz iskaza svedoka Š. S. i I. S. utvrdjuje se da su dana 05.01.2011.g. vršili kontrolu ispravnosti brojila i električne instalacije u porodičnoj kući optužene u naselju Zeleni, Opština Rožaje i tom prilikom su našli da je oštećeno dovodno kablo na potkrovlju-tavanu&nbsp; kuće&nbsp; i&nbsp; da&nbsp; je na istom priključeno kablo PPU&nbsp; 3x2,5 mm na kome je postavljena monofazna utičnica u kojoj je bio priključen uljani radijator snage 2 kw, tako da potrošnja električne energije nije registrovana preko brojila koje je bilo u funkciji. Da su u kući zatekli optuženu koja im je rekla da je ona uključila ovaj radijator, pa su isključili struju na stubu kidanjem mostova. Istakli su da je prethodna kontrola u kući optužene vršena 05.10.2010.g. što je konstatovano u nalogu za obračun neovlašćene potrošnje električne energije.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz naloga za obračun neovlašćene potrošnje od 06.01.2011.g. utvrdjuje se da je prethodna kontrola u kući optužene vršena 05.10.2010.g., a poslednja kontrola 05.01.2011.g.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o izvršenom kontrolnom pregledu mjernog mjesta od 05.01.2011.g. utvrdjuje se da je prilikom kontrole u kući optužene nadjeno da je dovod od konzole do električnog brojila oštećen i na istom priključeno kablo PPU 3x2,5 mm&nbsp; na kome je postavljena monofazna utičnica i na istom priključen uljani radijator snage 2 kw čija potrošnja se ne registruje na brojilu, te da je potrošač isključen na stubu kidanjem mostova.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz obračuna utrošene električne energije utvrdjuje se da je optužena neovlašćeno preuzela električne energije u ukupnom iznosu od 272,06 eura.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imajući u vidu iskaze svedoka Š. S. i I. S., koje je sud prihvatio kao jasne, objektivne i uvjerljive, te dovodeći iste u vezu sa navodima iz navedenih pismeno izvedenih dokaza, zaista se nedvosmisleno utvrdjuje da je optužena u kritičnom periodu oduzela električnu energiju vlasništvo Elektrodistribucije Rožaje u iznosu od 272,06 eura, tako što je mimo mjernog mjesta od konzole do električnog brojila oštetila kablo na kojem je postavila monofazni utikač i priključila radijator, tako da se potrošnja nije registrovala preko brojila.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio iskaz optužene, pa je isti prihvatio u dijelu u kojem ne spori činjenice koje su utvrdjene u postupku. Medjutim, iskaz optužene u dijelu u kojem ističe da ona nije oštetila dovodni kabal prije brojila i na istom nije priključila navedeno kablo, već je to učinio njen, sada pok. muž za života, te da nije znala da je neovlašćeno trošila struju, sud nije prihvatio obzirom da je isti neobjektivan, neuvjerljiv, nelogičan, tim prije što su radnici Elektrodistribucije i ranije vršili kontrolu ispravnosti električne instalacije i nijesu našli da je oštećeno kablo izmedju konzole i brojila, tako da je očigledno da je iskaz optužen,e u ovom dijelu, usmjeren ka izbjegavanju krivičnopravne odgovornosti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dakle, u postupku je utvrdjeno da je optužena u periodu od 05.10.2010.g. do 05.01.2011.g. u porodičnoj kući u naselju "Zeleni", Opština Rožaje, oduzela tudju pokretnu stvar-električnu energiju vlasništvo Elektroprivrede Crne Gore AD Nikšić-Elektrodistribucije Rožaje, u namjeri da njenim prisvajanjem sebi pribavi protivpravnu imovinsku korist u iznosu od 272,06 eura, na način što je mimo mjernog mjesta od konzole do električnog brojila oštetila kablo i na istom priključila kablo PPU 3x2,5, a zatim je na isto postavila monofazni utikač i priključila radijator snage 2 KW, čija se potrošnja nije registrovala. U konkretnom slučaju optužena je bila svesna svog djela tj. svesna da na opisani način oduzima tudju pokretnu stvar-električnu energiju u namjeri da sebi pribavi protivpravnu imovinsku korist, i to je htela, pa je postupala sa direktnim umišljajem.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optužene sadržani svi bitni elementi krivičnog djela kradja iz čl. 239. st. 1. KZ, za koje djelo je sud istu oglasio krivom i izrekao joj uslovnu osudu utvrdjujući joj pritom kaznu zatvora u trajanju od 45 (četrdesetpet) dana i istovremeno odredio da se kazna neće izvršiti ukoliko ista u roku od jedne godine ne izvrši novo krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izricanja ovakve vrste krivične sankcije, sud je imao u vidu stepen krivice optužene, stepen nastupele posledice, okolnosti pod kojima je djelo izvršeno, držanje optužene nakon izvršenog djela, cijeneći pritom kao olakšavajuće okolnosti njeno siromašno imovno stanje i raniju neosudjivanost, pa je sud u nedostatku otežavajućih okolnosti našao da je imalo mjesta izricanju ovakve vrste krivične sankcije, ubijedjen da će upozorenje uz prijetnju kazne u dovoljnoj mjeri uticati na optuženu da ubuduže ne vrši bilo kakva krivična djela i da će vaspitno djelovati na druge da ne čine ista ili slična djela.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima (Sl. list br. 14/11), sud je obavezao optuženu da plati ovome sudu na ime troškova krivičnog postupka paušalni iznos od 30,00 eura.&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odštetnog zahtjeva nije bilo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa izloženog odlučeno je kao u dispozitivu ove presude.<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U ROŽAJAMA, dana 22.03.2011.g.<br>
&nbsp;<br>
&nbsp;<br>
Zapisničar,&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,<br>
Dacić Azra s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zekić Milosav&nbsp; s.r.<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.<br>
&nbsp;<br>

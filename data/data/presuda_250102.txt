<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 0.49930555in 1.0in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-indent:0.5in;margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p6{margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p7{margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Verdana;font-size:11pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>											K. br. 404/10</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, kao krivični prvostepeni sud,  sudija Svetlana Načić kao sudija pojedinac, uz učešće zapisničara Zorice Šćekić, rješavajući po optužnom predlogu Osnovnog državnog tužioca u Bijelom Polju, Kt. br. 106/10 od 02.06.2010. godine, podnijetom protiv okrivljenog M.S.a, iz Bijelog Polja, zbog krivičnog djela kradja iz čl. 239 st. 1 Krivičnog zakonika, nakon održanog glavnog i javnog pretresa, u prisustvu okrivljenog M.S.a, a u odsustvu uredno obaviještenih ODT-a iz Bijelog Polja i predstavnika oštećene E. iz Bijelog Polja, donio je i javno objavio, dana 28.09.2010. godine</span>
</p>
<p class="p1"></p>
<p class="p1"></p>
<p class="p3">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span class="s1">	</span><span>Okrivljeni  </span><span class="s1">M.S., </span><span>JMBG ....., od oca M... i majke A..., rodjene  A.., rodjen ..... godine u Bijelom Polju, sa prebivalištem  u mjestu R..., opština Bijelo Polje, državljanin  CG, oženjen, otac troje djece, završio srednju školu, lošeg imovnog stanja, osudjivan presudom Opštinskog suda u Bijelom Polju K.br.71/87 od 22.06.1988. godine za krivično djelo iz čl. 221 st.3 KZ, na kaznu zatvora u trajanju od 3 mjeseca,</span>
</p>
<p class="p1"></p>
<p class="p3">
<span class="s1">K r i v    j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	U periodu od 21.10.2009. godine do 21.01.2010. godine, u mjestu R., opština Bijelo Polje, u svom stambenom objektu, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je sa uspravnog voda za dovod električne energije priključio kablo presjeka 3 x 2,5 mm2, kojim je, mimo brojila, napajao sprat svog domaćinstva, tako da se potrošnja električne energije nije registrovala i time nanio štetu E Bijelo Polje u iznosu od 331,77 €,</span>
</p>
<p class="p1"></p>
<p class="p1">
<span>	-čime je izvršio krivično djelo kradja iz čl. 239 st. 1 Krivičnog zakonika CG,</span>
</p>
<p class="p4"></p>
<p class="p4">
<span>-pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 52,53,54 Krivičnog zakonika CG i čl. 199 st. 2, 202 i 364 ZKP CG,  </span><span class="s1">i z r i č e</span>
</p>
<p class="p1"></p>
<p class="p1"></p>
<p class="p3">
<span class="s1">USLOVNU OSUDU</span>
</p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako u roku od jedne godine ne učini novo krivično djelo.</span>
</p>
<p class="p1"></p>
<p class="p1">
<span>	Okrivljeni se obavezuje da ovom sudu na ime paušala plati iznos od 30,00 /trideseteura/, a na ime troškova krivičnog postupka iznos od 60,50 €, koje iznose će uplatiti na račun br. 530-4149-79, u roku od 15 dana, po pravnosnažnosti presude.</span>
</p>
<p class="p5"></p>
<p class="p5">
<span>Kako je okrivljeni  M.S. u cjelosti nadoknadio pričinjenu štetu od 1.086,16 €, oštećenoj E u B. Polju po obračunu oštećene to sud okrivljenog nije obavezao na plaćanje iste, niti je oštećenu E  radi ostvarivanja imovinsko - pravnog zahtjeva uputio na parnični postupak.</span>
</p>
<p class="p5"></p>
<p class="p3">
<span class="s1">O b r a z l o ž e nj e</span>
</p>
<p class="p1"></p>
<p class="p1">
<span>	Optužnim predlogom Osnovnog državnog tužilaštva u Bijelom Polju, Kt. br. 106/10 od 02.06.2010.  godine optužen je M.S. iz Bijelog Polja , da je izvršio krivično djelo kradja iz čl. 239 st. 1 Krivičnog zakonika, stim što je sud promijenio činjenični opis iz dispozitiva optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude. </span>
</p>
<p class="p1"></p>
<p class="p4">
<span>Glavni pretres je održan u odsustvu uredno obaviještenih ODT-a iz Bijelog Polja i predstavnika oštećene E. Bijelo Polje shodno čl. 453 ZKP-a. </span>
</p>
<p class="p1"></p>
<p class="p6">
<span>	Okrivljeni M.S., u svojoj odbrani tokom istražnog postupka je istakao da je tačno da je on neovlašćeno vršio potrošnju električne energije i to na način što je oštetio uspravni vod, priključio kablo 2x1mm2 sa osiguračem i napojio jedno sijalično mjesto mimo brojila. Istakao je da nije tačno da je on neovlašćeno vršio potrošnju električne energije godinu dana, već je istu priključio u decembru mjesecu 2009. godine, jer mu je trebalo osvjetljenje gornjeg sprata zbog postavljanja pločica u kupatilu. Dalje je istakao da je bio prisutan prilikom kontrole i da je potpisao zapisnik te da nije dozvolio da mu se isključi struja, a električno brojilo su električari zamijenili i postavili su novo. Na glavnom pretresu je istakao da nije tačno da je kablo bilo presjeka 3 x 2,5 mm2 već da je presjek kabla bio 2 x 1,5mm2 na kojem je nadovezivano kablo presjeka 3 x 2,5 mm2, te da nije napajao kablove na spratu već je postavio samo jedno sijalično mjesto tako da se električna energija vršila samo za jedno sijalično mjesto. Osim toga uplatio je na ime neovlašćene potrošnje električne energije  E B.Polje iznos od 1.086,16 €.</span>
</p>
<p class="p6">
<span>	U završnoj riječi okrivljeni M.S.je izjavio da je bio prinudjen zbog bolesti da se priključi na električnu energiju i to zbog opremanja sprata te da nije imao namjeru da je koristi duži vremenski period i molio je sud da ga što blaže kazni. </span>
</p>
<p class="p6">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke P.V.a i K.B.a, pročitao zapisnik o kontroli mjernog mjesta E. Bijelo Polje br. 21 od 21.01.2010. godine, obračun neovlašćeno preuzete električne energije br. 238/1, pročitao sporazum o priznanju i dinamici duga za utrošenu električnu energiju zaključen izmedju okrivljenog M.S.a i E. CG - E. Bijelo Polje, nalaz i mišljenje vještaka elektro struke dipl.iing. R.G.od 19.04.2010. godine, izvršio uvid u naloge blagajni od 22.01.2010. godine i 19.02.2010. godine i izvršio uvid u izvod iz kaznene evidencije na ime okrivljenog M.S.a. Drugih predloga za dopunu dokaznog postupka nije bilo.   </span>
</p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo kradje za koje je kriv.</span>
</p>
<p class="p1"></p>
<p class="p7">
<span>	</span><span class="s2">Sud je odbranu okrivljenog cijenio kao potpuno i jasno priznanje krivičnog djela stavljenog mu na teret a koje je i potvrđeno ostalim izvedenim dokazima tokom postupka. Naime, iz saglasnih iskaza svjedoka P.V.a i K.B.a proizilazi da su ovi svjedoci dana 21.1.2010.godine, vršili kontrolu mjernih mjesta u domaćinstvu M.S.a, kojom prilikom su ustanovili da je potrošač neovlašćeno vršio potrošnju električne energije, na način što je sa uspravnog voda za dovod električne energije priključio kablo presjeka 3 x 2,5 mm2, kojim je, mimo brojila, napajao sprat svog domaćinstva, tako da se potrošnja električne energije nije registrovala. Potrošač je bio prisutan prilikom kontrole i potpisao je zapisnik br.21  od 21.1.2010.godine. Iskaze ovih svjedoka sud je u potpunosti prihvatio  kao jasne, logične i uvjerljive, ničim dovedene u sumnju a potvrdjene sadržinom pisanih dokaza - zapisnikom o kontroli mjernog mjesta E. B.Polje br.21 od 21.01.2010.godine, a ovi svjedoci su i radnici E., te su kontrolu objekta okrivljenog vršili u sklopu svojih redovnih radnih aktivnosti i po nalogu pretpostavljenih.</span>
</p>
<p class="p5">
<span>Iz zapisnika o kontroli mjernog mjesta br. 21 od 21.01.2010.godine, godine, E. B. Polje, utvrdjuje se  da je kontrola vršena u kući M.S.a i da je potrošač onemogućio tačno registrovanje utrošene električne energije na način što je u svom stambenom objektu, neovlašćeno vršio potrošnju električne energije, na način što je sa uspravnog voda za dovod električne energije priključio kablo presjeka 3 x 2,5 mm2, kojim je, mimo brojila, napajao sprat svog domaćinstva, tako da se potrošnja električne energije nije registrovala. Ovoj kontroli bio je  prisutan M.S. i sačinili su zapisnik, koji je isti potpisao. Sud je sadržinu ovog dokaza u potpunosti prihvatio jer je isti u saglasnosti sa ostalim izvedenim dokazima i ničim nije doveden u pitanje.</span>
</p>
<p class="p5">
<span>Iz naloga blagajni E. B.Polje od 21.01.2010. godine i od 19.02.2010. godine utvrdjuje se da je okrivljeni E Bijelo Polje dana 21.01.2010. godine uplatio iznos od 1.000,00 eura, a dana 19.02.2010. godine iznos od 86,16 € čime je isti oštećenoj E nadoknadio u cjelosti novčanu protivvrijednost neovlašćeno preuzete električne energije po obračunu oštećene E. Bijelo Polje broj 238/1 od 21.01.2010. godine. </span>
</p>
<p class="p5">
<span>Iz obračuna o neovlašćeno preuzetoj električnoj energiji E. Bijelo Polje broj br. 238/1 od 21.01.2010. godine, utvrdjuje se da je okrivljeni neovlašćeno potrošio električne energije u novčanoj protivvrijednosti od 1.086,16 eura i da je ovaj obračun sačinjen za period od jedne godine.  Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio nalaz i mišljenje vještaka elektro struke R.G.od 19.04.2010.godine, u dijelu nalaza gdje je ovaj vještak izvršio obračun novčane protivvrijednosti neovlašćeno potrošene električne energije za period od tri mjeseca i to od  21.10.2009. godine do 21.01.2010. godine, godine i našao da je okrivljeni neovlašćeno potrošio električne energije u novčanoj protivvrijednosti od 331,77 €. Nalaz vještaka u ovom dijelu sud je prihvatio kao stručan i objektivan, dat po osnovu činjenica konstatovanih na zapisniku E. B. Polje o kontroli mjernog mjesta broj  br. 21 od 21.01.2010. godine i po osnovu Pravila o snadbijevanju električnom energijom ( Sl. list CG broj 13/05 i Sl. list CG broj 54/09).</span>
</p>
<p class="p1">
<span>	Naime, shodno odredbama člana 26 st.2 Pravila za snabdjevanje elektičnom energijom okrivljenom je stavljeno na teret da je u periodu od 21.01.2009.g. do 21.01.2010.godine, vršio neovlašćenu potrošnju električne energije, i na taj način  izvršio kradju iste, u iznosu od 1.071,05. Medjutim čl.62 Pravila o snabdijevanju električnom energijom je propisano da stupanjem na snagu tih pravila prestaju da važe Pravila o snabdijevanju električnom energijom „Sl.list RCG“ br.13/05, osim člana 26 koji će se primjenjivati do donošenja metodologije obračuna neovlašćeno utrošene el.energije.Pomenuti čl.26 će se i dalje primjenjivati samo u pogledu metodologije obračuna neovlašćeno utrošene električne energije, ne i u pogledu vremenskog perioda obračuna, što jasno proizilazi iz prelaznih i završnih odredaba, tačnije člana 62 važećih Pravila o snabdijevanju el.energijom, pa je ovaj sud našao  da treba primjeniti čl.59 st.3 Pravila o snabdijevanju (Sl.list CG, br.54/09), koji propisuje najduži vremenski period od 3 mjeseca, te je promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude. </span>
</p>
<p class="p4"></p>
<p class="p1">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljeni u  svom domaćinstvu, u mjestu R., opština Bijelo Polje, neovlašćeno vršio potrošnju električne energije, na način što je sa uspravnog voda za dovod električne energije priključio kablo presjeka 3 x 2,5 mm2, kojim je, mimo brojila, napajao sprat svog domaćinstva, tako da se potrošnja električne energije nije registrovala na brojilu, te je tako na štetu E. Bijelo Polje, oduzeo električnu energiju u vrijednosti od 331,77 €. Okrivljeni je na opisani način izvršio krivično djelo stavljeno mu na teret javnom optužbom i za isto je kriv. Tako,  prema odredbi čl. 239 st. 1 Krivičnog zakonika CG, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije.</span>
</p>
<p class="p4"></p>
<p class="p4">
<span>Za  učinioca ovog  krivičnog  djela  kradje predvidjena je novčana kazna ili kazna zatvora do 3 godine. </span>
</p>
<p class="p1"></p>
<p class="p1">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljenog, kao olakšavajuće okolnosti našao: da se radi o porodičnoj osobi,  ocu troje djece, u obavezi izdržavanja porodice, osobi lošeg imovnog stanja, koje se korektno ponašalo tokom sudjenja, stim što je od otežavajućih okolnosti našao njegovu raniju osudjivanost, cijeneći istovremeno da se radi o krivičnom djelu koje nije srodno sa predmetnim kao i da je od vremena zadnje osude protekao znatan vremenski period od dvadeset dvije godine. Imajući u vidu olakšavajuće i otežavajuće okolnosti sud je okrivljenom utvrdio kaznu zatvora  u trajanju od tri mjeseca i istovremeno odredio da se ista neće izvršiti ukoliko u roku od godine dana ne učini novo krivično djelo. Sud je okrivljenom izrekao uslovnu osudu shodno čl.52,53,54 Krivičnog zakonika,  pa je mišljenja da će se samom prijetnjom dovoljno uticati  na okrivljenog da ubuduće ne vrši krivična djela, te bi se na taj način ostvarila svrha kažnjavanja iz čl. 32 Krivičnog zakonika. Okrivljenom  je ukazano na značaj uslovne osude i mogućnost njenog opoziva. </span>
</p>
<p class="p1">
<span>	</span>
</p>
<p class="p4">
<span>Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 30 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 60,50 €.</span>
</p>
<p class="p1"></p>
<p class="p5">
<span>Iz izvedenih dokaza u toku postupka sud je utvrdio da je okrivljeni M.S. od  oštećene  E. Bijelo Polje neovlašćeno preuzeo električne energije u novčanoj protivrijednosti od 331,77 €, a pošto je okrivljeni M.S. oštećenoj E na ime novčane protivvrijednosti neovlašćeno preuzete električne energije platio cjelokupan iznos po obračunu E. B. Polje od 1.086,16 €, to sud okrivljenog nije obavezao na plaćanje pričinjene štete, niti je oštećenu E radi ostvarivanja imovinsko - pravnog zahtjeva uputio na parnični postupak. </span>
</p>
<p class="p1">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p2">
<span>Dana 28.09.2010. godine</span>
</p>
<p class="p1"></p>
<p class="p1">
<span>ZAPISNIČAR,						                  S U D I J A,</span>
</p>
<p class="p1">
<span>Zorica Šćekić,s.r.  					                       Svetlana Načić,s.r.  </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>.</span>
</p>
<p class="p8"></p>


</body>
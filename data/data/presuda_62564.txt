<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times New Roman;color:black;}
.s5{font-family:Times New Roman;}
.p1{margin-left:-0.125in;text-align:end;hyphenate:auto;font-family:Times;font-size:13pt;}
.p2{margin-left:-0.125in;text-align:center;hyphenate:auto;font-family:Times;font-size:13pt;}
.p3{text-indent:0.5in;text-align:justify;hyphenate:auto;font-family:Times;font-size:13pt;}
.p4{text-indent:0.375in;text-align:start;hyphenate:auto;font-family:Times;font-size:13pt;}
.p5{margin-left:2.5in;text-align:start;hyphenate:auto;font-family:Times;font-size:13pt;}
.p6{text-indent:0.5in;margin-left:-0.125in;text-align:center;hyphenate:auto;font-family:Times;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-align:start;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
.p10{text-align:center;hyphenate:auto;font-family:Times New Roman;font-size:13pt;}
.p11{text-align:justify;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:Times;font-size:13pt;}
.p13{text-indent:0.5in;text-align:center;hyphenate:auto;font-family:Times;font-size:13pt;}
.p14{text-indent:0.5in;margin-left:2.0in;text-align:start;hyphenate:auto;font-family:Times;font-size:13pt;}
.p15{text-align:justify;hyphenate:auto;font-family:Times;font-size:13pt;}
.p16{margin-left:-0.125in;text-align:start;hyphenate:auto;font-family:Times;font-size:13pt;}
.p17{margin-left:-0.125in;text-align:justify;hyphenate:auto;font-family:Times;font-size:13pt;}
.p18{margin-left:0.5in;text-align:start;hyphenate:auto;font-family:Times;font-size:13pt;}
.p19{margin-left:0.25in;text-align:start;hyphenate:auto;font-family:Times;font-size:13pt;}
.p20{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 169/09</span>
</p>
<p class="p2"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">R. A.</span><span>, zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 627/08 od 11.05.2009. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva B. D., okrivljenog i njegovog branioca R. F., advokata iz Bara, dana 10.05.2010. godine donio je i javno objavio.</span>
</p>
<p class="p4"></p>
<p class="p5">
<span class="s1">  P R E S U D U</span>
</p>
<p class="p6"></p>
<p class="p7">
<span>Okrivljeni </span><span class="s2">R. A., </span><span class="s3">od oca Š., i majke M., rođene K., rođen ... godine u V., sa prebivalištem u B., D. br. .., po zanimanju građevinski radnik, oženjen, otac četvoro djece, pismen, završio osnovnu školu, srednje imovnog stanja, </span>
</p>
<p class="p8"></p>
<p class="p9">
<span class="s1">Na osnovu čl. 363. tč. 3 ZKP</span>
</p>
<p class="p8"></p>
<p class="p10">
<span class="s1">OSLOBAĐA SE OD OPTUŽBE</span>
</p>
<p class="p8"></p>
<p class="p8"></p>
<p class="p9">
<span class="s2">Da je:</span>
</p>
<p class="p8"></p>
<p class="p7">
<span>Dana 28.12.2008. godine, oko 07,30 časova, ispred svoje porodične kuće u naselju D. u Baru, primjenom nasilja ugrozio tjelesni i duševni integritet člana svoje porodice-bivše supruge oštećene R. H., na način, što je nakon kraće verbalne prepirke oštećenu uhvatio rukama u predjelu ramena i ruku, gurajući je pritom i udario je više puta nogama u predjelu tijela, od kojih udaraca je oštećena pala na zemlju, kojom prilikom joj nanio lake tjelesne povredu u vidu više manjih krvnih podliva na spoljašnjoj strani lijeve nadlaktice, krvni podliv na prednjoj strani desne butine, tri krvna podliva u predjelu spoljašnje strane desnog koljena, oguljotina na nadlanu lijeve šake, oguljotina u predjelu desnog dlana,</span>
</p>
<p class="p11"></p>
<p class="p11">
<span class="s3">- čime bi učinio krivično djelo </span><span class="s2">- nasilje u porodici ili u porodičnoj zajednici iz čl. 220 st. 1 Krivičnog zakonika</span>
</p>
<p class="p7"></p>
<p class="p3">
<span>Jer nije dokazano da je učinio djelo za koje je optužen.</span>
</p>
<p class="p7"></p>
<p class="p7">
<span class="s3">Oštećena R. H. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p3"></p>
<p class="p12">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p13"></p>
<p class="p14">
<span class="s1">  O b r a z l o ž e n j e</span>
</p>
<p class="p15"></p>
<p class="p3">
<span>Optužnim predlogom Osnovnog državnog tužilaštva u Baru Kt.br. 627/08 od 11.05.2009. godine, stavljeno je na teret okrivljenom izvršenje krivičnog djela bliže opisanog u dispozitivu.</span>
</p>
<p class="p3"></p>
<p class="p15">
<span>	Okrivljeni je u svojoj odbrani izjavio da </span><span class="s4">je R. H. je njegova bivša supruga koja živi u istom naselju u kojem i on živi. Ponovo se oženio i u drugom je braku 15 godina. Navedenog dana taj dogadjaj je počeo tako što H. koristi salu od kafane i bazen za vodu, koje objekte je napravio nakon razvoda braka, a te objekte je dao sinu R. A., rođenom u braku sa R. H.. Oni su imali namjeru da rade zajedno i da otvore kafanu. Kafana je otvorena, mislio je da će sin i snaha da se u toj kafani zaposle, počeli su fino da rade, a poslije kratkog vremena njegova bivša supruga H. je iz kafane istjerala snahu i sina i oni više u toj kafani nijesu mogli da rade. Dana 28.12.2008. godine, oko 07,00 časova izjutra doveo je dva radnika da otvore vrata na zidu kafane, odnosno da naprave na zidu sale vrata. Počeli su sa radom, da bi nakon 15 do 20 minuta došla H. kolima, izašla iz vozila i kamenjem počela da gađa radnike. Radnici su napustili i nijesu htjeli više da rade na objektu. Onda je došla do njega i htjela da ga udari. U rukama je imala kamenje, a on je joj rekao „nemoj slučajno da me udariš“. Tada je pozvala policiju, policija je došla nakon 15 minuta. Kada su u pitanju povrede postoji mogućnost da su joj povrede nastale od nekog drugog, odnosno od čovjeka sa kojim živi, a zove se Z. A.. Nije zapamtio kako je H. toga dana bila obučena, a ne zna čak da li je imala rukavice na rukama. On od H. nije tražio saglasnost za izvođenje radova, bili su suvlasnici na tom objektu, a on je imao veći udio na tom objektu, jer je više ulagao. Tačno je da su rušili macolom zid i da se ona nalazila blizu, naslonila se na zid da oni ne bi mogli da ga poruše. H. je bila udaljena od zida onoliko daleko da je ne bi udarao. Nikada nije H. udario. Navedenog dana nije došlo do fizičkog kontakta između njega i bivše supruge H.. Došla je policija, oni su ispričali šta je bilo i policija je rekla da pođu sa njima u policiju. H. nije htjela da ide u policiju, ali pošto je ona zvala policiju, policija joj je rekla da dođe. Policiji su sve rekli što su imali da kažu, a onda su im rekli da pošto je gađala radnike oni mogu da je zatvore. Nakon svega toga i davanja izjava bili su pušteni kući. Toga dana poslije podne iz policije su ga nazvali da nazove radnike koji su radili na objektu kako bi oni dali izjave. Tek tada je čuo za ljekarsko uvjerenje koje je H. izvadila. Neko je H. savjetovao da izvadi ljekarsko uvjerenje. Osim što on sa H. nije imao nikakav fizički kontakt u smislu udaranja, držanja za djelove tijela ili slično tome, nije vidio ni da je ona tom prilikom imala kontakt ni sa nekim drugim. On nije vidio ni da je bivša supruga tog dana imala vidljive povrede na sebi. U jednom trenutku bivša supruga je prišla i jednom zidu koji je on rušio macolom. Prvobitno se radilo o zidu visine 2,5 m, sazidanom od blokova, ali je on taj zid srušio do visine od nekih 0,60 m i bivša supruga je prišla i sjela na taj ostatak zida i on je tada prestao da isti ruši. On nikada sa suprugom nije imao fizički kontakt u smislu fizičkog napada.</span>
</p>
<p class="p15"></p>
<p class="p15">
<span class="s3">	U dokaznom postupku saslušana je svjedok oštećena R. H., svjedoci S. J., Ć. G. i R. A., pročitani su : </span><span class="s5">nalaz i mišljenje vještaka medicinske struke D. Č. od  13.03.2009. godine, izvršen je uvid u spise predmeta Osnovnog suda u Baru R br. 171/99 ( RS 104/06) .</span>
</p>
<p class="p11"></p>
<p class="p11">
<span class="s3">	Svjedok oštećena </span><span class="s1">R. H.</span><span> je u prethodnom postupku izjavila da se d</span><span class="s3">evedeset i neke godine razvela od R. A. i još uvijek pred ovim sudom je izvršni postupak, a vezano za imovinu koja je stečena u braku. Po sudskoj odluci kuća i sala od kafane je njoj pripala. Navedenog dana rano ujutro je pošla da uzme unuče i kada je izašla iz kuće krenula je put D. i vidjela je puno radnika oko njene kafane. Vidjela je puno mašina, hilti-mašine za bušenje betona, tri ili četiri radnika i bivšeg supruga A.. Ti radnici su bili njegovi. Ona se zaustavila, ugasila auto nasred puta i izašla da vidi o čemu se radi. Vidjela je radnike da ruše blokove, lupaju macolama po zidovima, lome hilti mašinom beton. Pitala je radnike šta rade i na osnovu čega rade. A. im je rekao nešto na albanskom. Ona je uletjela među radnike i rekla da može samo preko nje mrtve da nastave radove. Počela je da se gura sa tim radnicima jer su oni htjeli da nastave radove i krenuli su da se guraju sa njom. Ona je stala ispred zida i nije dala više da lome i kako je tjerala jednog radnika tako je dolazio i drugi. Rekla je da mogu da ruše samo preko nje mrtve, ali oni nijesu htjeli da odu. Morala je da skloni auto sa puta jer se napravila ogromna kolona vozila. Kako je ušla u auto odmah je zvala policiju. Odmah se opet vratila do zida kafane i ponovo je zvala policiju. Međutim, policija joj je spustila slušalicu. Opet se u međuvremenu borila sa radnicima da prestanu da izvode radove. Sa tim radnicima gurala se, nije je niko udario pesnicom, ali se rvala sa njima odnosno rukama su jedno drugo gurali. Jedan od radnika je uhvatio svojim rukama za njene mišice i htio da je prebaci preko zida. Iznad nje je bilo jedno staklo i ona se udarila u staklo. Sve to što se dešavalo između nje i tih radnika je bila jedna velika borba kao na filmu, nju su ti radnici šutirali nogama i cipelama u cjevanice da bi se sklonila od zida. Neki radnici su pobjegli odavde. Tada je A. uzeo jednu macolu i njome udarao između njenih nogu po zidu od kafane jer je ja bila stala na taj zid i raširila i noge i ruke. A.je nije nigdje udario macolom jer dovoljno raširila noge da ne može da je udari. Jedan od radnika po imenu T. je ostao tu poslednji, njemu je A. rekao da pokupi alat i da se skloni i taj T. kada je kupio alat nju je zakačio jednom ćuskijom po cjevanicama od nogu. Jedan ženski glas, moguće da je bila A. supruga, govorila je T. da se skloni. Ona nije htjela da se skloni i svojim autom je, kada je bila da ga preparkira, bila stala iza A. auta da ne bi mogao da ode, jer je čekala da dođe policija kako bi te radnike uhvatila na licu mjesta. Nakon izvjesnog vremena došla je policija, dosta je radnika bilo otišlo. Kada su svi radnici otišli A. je ostao sa macolom i tada lomio zid između njenih nogu, kao što je već gore opisala. Ona se isto i sa A.om gurala, rukama, jer je on kretao put nje, A. je rukama uhvatio u predjelu mišica i njenih ruku i kako je on bio uhvatio za mišice ona se istrgla i rukom zakačila za blokove i raskrvarila ruku. Niko je nije udarao metalnom šipkom, već se samo gurala sa A.. Tada je došla i policija, počela da viče, tražila je lične karte. Onda je došao i čovjek kome je izdala kafanu. Pošla je kući da uzme ličnu kartu. Nakon toga je otišla u policiju da da izjavu, a kada se vratila ponovo kući neko iz policije je fotografisao lice mjesta. Nakon toga je pošla u Dom zdravlja u hitnu pomoć. Svjedok oštećena je na glavnom pretresu izjavila da su samoposluga, kafana i kuća u kojoj stanuju njena djeca su spojene i imala je namjeru da pođe da uzme unuče, kao što uvijek čini. Kada je prilazila autom, vidjela je da se ruši zid na sali od kafane Odmah je auto zaustavila i to na ulici i ušla je među radnike i između njih A.. Radilo se bušilicima, kobrama, čekićima i uletjela je među radnike i nije htjela da dozvoli se to ruši. Oni su je povlačili da je sklone i ona se tada udarila. Gurali su je radnici, jer je bukvalno stala i tijelom branila da ne ruše zid. Vikala je na radnike da idu na Kosovo, gdje su naučili da ruše. Radnici su je vukli za ruku kako bi je sklonili i tada je udarila i glavom u metalni prozor. Pozvala je policiju iz razloga što se ruši njen objekat. A. je udarao macolom, a ona je sjela da brani da on udara macolom i rekla je samo preko nje mrtve. Toga dana R. A. je nije udario. A. je htio da lomi macolom zid i ona se branila i nogama i rukama, od guranja je zadobila povrede u kuku i leđima. Ona se branila i rukama i nogama. Morala se braniti od njega i ona je njega gurala tom prilikom, jer se moral braniti. Policiju je pozvala zbog toga što se toga dana rušio zid na objektu. Nije znala da će toga dana na objektu biti radovi, radnike nijesam gađala, samo je utrčala između njih. Svjedok oštećena je nakon toga na postavljeno pitanje zastupnika optužbe izjavila da je okrivljeni uhvatio u predjelu ruke i ramena. U tom trenutku se branila. Tačno je da je udarao nogama, a držao je i macolu u ruci. Nekoliko puta je pala na zemlju. I dok su bili u braku često je R. A. udarao, čak je jednom udario drškom pištolja po glavi, od čega i danas ima ožiljak. Često je bila modra zbog povreda koje joj mi je nanio. Od R. A. dana 28.12.2008. godine dobila je povrede po rukama, po glavi, lijevoj strani ramena, gdje i danas ima posledice i liječim se. Macola je teška 5 do 8 kg. udarao je preko njene ruke, htio je da udara i između njenih noga zid, možda je htio da je udari u glavu, ali se ona branila. Nije htjela da odgovori na pitanje da li u sadašnjem braku ima problema koji se tiču nasilja prema njoj. Svjedok oštećena je na sledećem glavnom pretresu izjavila da su nju prvo radnici bivšeg supruga pokušali da izguraju sa tog mjesta rukama, međutim, ona im to nije dozvolila jer se otimala, a u jednom trenutku došla je supruga bivšeg supruga koja je tim radnicima viknula dva puta „T., T.“, pretpostavlja da se neko od njih preziva T. i oni su tada otišli sa tog mjesta, tačnije ostao je T. odnosno taj kome se ona obraćala koji je pokupio alat, a nakon toga i on otišao. Nakon toga bivši suprug je pokušao da je izgura sa tog mjesta i tada je počelo između njih dvoje povlačenje i međusobno udaranje nogama i kada je vidio da ona ne želi da napusti to mjesto on je uzeo jednu macolu  pokušavajući da sruši zid visine nekih 2 metra, međutim, ona je stala ispred njega i kako je on udarao po zidu ona se izmicala da nju ne bi udario tom macolom i pri tom je uspjela da izbjegne sve udarce. Upitana da objasni razlikovanje iskaza iz prethodnog postupka i sa prethodnog glavnog pretresa navela je da je opisala što je preživjela tog dana na isti način i u prethodnom postupku i na prethodnom glavnom pretresu. I ona je bivšem suprugu zadavale udarce, međutim, sve to treba posmatrati kao njenu reakciju na njegov napad jer se na navedeni način samo branila. Zid koji je bivši suprug sa radnicima rušio je njena imovina i upisan je još uvek kao susvojina nje i bivšeg supruga. Nju niko od ovih radnika nije pokušao da zamoli da se pomjeri sa ovog mjesta već su odmah počeli da se nasilno ponašaju prema njoj. Srećna okolnost jeste što je ja tog dana uspjela da izbjegne sve udarce macolom, jer da je bivši suprug udario, posledice bi bile tragične po nju. Pridružila se krivičnom gonjenu, a imovinsko pravni zahtjev će ostvariti u parničnom postupku.</span>
</p>
<p class="p11"></p>
<p class="p7">
<span class="s3">Svjedok </span><span class="s2">S.J.</span><span class="s3"> je izjavio da su bili jutarnji časovi kada su kolega Č. i on od strane dežurne službe upućeni u naselje D. jer R. H. ima probleme sa bivšim suprugom. Došli su na lice mjesta i tu su vidjeli da je bio razbijen jedan spoljnji zid dimenzija 1,5 x 1,5 m po njegovoj slobodnoj procjeni. Oštećena koja je bila na licu mjesta saopštila je da je na licu mjesta došao njen bivši suprug sa radnicima i da je razbio taj zid. Oni su je uputili u prostorije dežurne službe da podnese prijavu, a nekoliko minuta iza toga pronašli su i prijavljenog R. A. koga su takođe uputili da ode u dežurnu službu. Sjeća se da je on do dežurne službe išao svojim vozilom ispred njih. On na oštećenoj nije vidio povrede. On se ne sjeća da je oštećena prijavila da je tom prilikom od nekog bila fizički napadnuta.</span>
</p>
<p class="p11"></p>
<p class="p7">
<span class="s3">Svjedok </span><span class="s2">Ć.G.</span><span class="s3"> je izjavio da su bili jutarnji časovi kada su od strane dežurne službe kolega S.i on upućeni u naselju D. po prijavi ovdje oštećene. Dolaskom na lice mjesta oštećenu su zatekli i ona im je tom prilikom rekla da je razbijen jedan zid koji se nalazi pored ulice od kafane i misli da je tada rekla da je to uradio njen bivši suprug. Oni su zaista vidjeli da se na jednom zidu nalazi rupa dimenzija po njegovoj procjeni 1 x 1 m. Oštećenu su uputili da ode u dežurnu službu kako bi prijavila taj događaj, a takođe su uputili i osumnjičenog koji je vozilom išao ispred njihovog vozila, a oštećena je sa svojim vozilom išla iza njih. Tom prilikom nije bilo riječi o nasilju niti je on vidio povrede na oštećenoj.</span>
</p>
<p class="p11"></p>
<p class="p7">
<span>Svjedok </span><span class="s1">R. A.</span><span> je izjavio da se dana 28.12.2008. godine oko 7 časova se nalazio na terasi kuće u naselju D. Pio je kafu i ubrzo nakon što je sjeo na terasu čuo je neku lupu koja je dopirala iz pravca poslovnog prostora koji je vlasništvo  njegovog oca R. A. Vidio je da se na tom mjestu nalazi njegov otac i 3 radnika, vidio je da počinju da otvaraju vrata na jednom zidu i to velikim čekićem kojim je trebalo izvaditi blokove iz zida. Nakon nekih 15 do 20 minuta došla je njegova majka koja je vikala na radnike i pitala ih je što rade tu, da se sklone odatle i on kada je to vidio prišao je bliže i došao do stepeništa odakle je mogao da posmatra taj prostor. Njemu je bilo potrebno oko 1 min. da sa terase siđe do stepenica, a možda i 30 sekundi. Nakon toga vidio je da je majka počela da uzima neko kamenje, odnosno djelove blokova, s obzirom daje zid sagrađen od betonskih blokova, nakon čega je te djelove bacala u pravcu tih radnika koji su se ubrzo nakon toga povukli i krenuli prema ulici. Otac je nakon toga uzeo taj veliki čekić koji su radnici do tada koristili, nastavio je da udara tim čekićem u zid, majka je krenula prema njemu i njemu se činilo da je imala namjeru da ga udari nečim što je imala u ruci, on nije sa mjesta gdje je se nalazio nije vidio što je imala u ruci, ali s obzirom da je ruku podigla iznad glave kao da hoće nečim da pogodi pretpostavlja da je nešto imala u ruci i tada je otac rekao, da to ne radi jer neće dobro proći. Nakon toga majka je sjela na ostatak zida s obzirom da je zid rušen odozgo i pri podu je ostalo još jedan ili dva reda blokova. Nakon toga otac je prestao da udara čekićem u zid, a majka je pozvala policiju.  Mjesto sa koga je on posmatrao taj događaj udaljeno je nekih 20 do 30 najviše 35 m. On nije vidio da je nju neko fizički napao ili da je udarao, poznato mu je da je ona zadobila povrede, ali misli da je iste zadobila prilikom udaranja u oštre blokove s obzirom da isti imaju oštre ivice kada se razbijaju. U trenutku kada je otac čekićem udarao u zid majka se nalazila udaljena od njega 2 do 3 m i on nije vidio da se ona ni u jednom trenutku nalazila ispred oca u trenutku kada je on čekićem udarao u zid. On je nakon poziva policije otišao sa lica mjesta jer je majka sjela na zid koji je ostao nakon rušenja, otac je otišao sa strane, pretpostavio je da će između njih situacija biti mirna, a želio je da izbjegne situaciju da svedoči u predmetu u kojem su umiješani roditelji. On nije vidio trenutak kada je njegova majka došla na lice mjesta, ali je čuo zatvaranje vrata od vozila i nakon toga viku i odmah nakon toga se uputio sa terase stepenica sa kojim je posmatrao taj događaj. Iako je izjavio da je na licu mjesta vidio trojicu radnika na licu mjesta je vladala panika tako da moguće da njihov broj nije zapamtio. On je više gledao što radi majka nego koliko ima radnika.. Kada je govorio o velikom čekiću koji se nalazio na licu mjesta mislio je  na  tkz. „macu“ koja je imala drveno držalo po njegovoj procjeni dužine oko 60 cm. On je od izjavio da je predmetni objekat bio vlasništvo njegovog oca, radilo se o dijelu koji je njegov otac napravio posle razvoda braka, a sada je to vlasništvo njegovog brata i njega, međutim oni to ne mogu da koriste jer majka je zaključala taj dio. Ne zna da li je tog dana neko od majke tražio saglasnost za obavljanje radova na tom dijelu imovine. Što se tiče njegovih odnosa sa majkom oni komuniciraju kada majci nešto treba, a na njeno insistiranje on je morao da se iseli iz dijela kuće u kome je on živio sa suprugom i malim djetetom, a sada insistira da se on razvede ukoliko želim da mu ona nešto ostavi od imovine, iako je u početku insistirala da se oženi za svoju suprugu. Zbog takvog ponašanja on je ljut na svoju majku, prije nekoliko dana je izjavila da samo fali što je brat i on ne tuku  i ako nikada jedno drugom nisu ništa loše rekli.</span>
</p>
<p class="p8"></p>
<p class="p7">
<span>Iz nalaza i mišljenja vještaka medicinske struke D. Č. od 13.03.2009. godine sud je utvrdio vrstu i težinu tjelesnih povreda koje je zadobila oštećena. </span>
</p>
<p class="p7"></p>
<p class="p7">
<span>Uvidom u spise predmeta Osnovnog suda u Baru R br. 171/99 (RS 104/06) utvrđeno je da je predlog radi razvrgnuća zajednice nekretnina podnijela predlagač R. H. protiv protivnika predlagača R.  A. dana 30.07.2009. godine u ovom sudu zaključeno Poravnanje kojim je utvrđeno da su  predlagač i protivnik predlagača suvlasnicina kat. parcelama 2912 KO D. i 2920 KO D. i poslovnim i stambenim djelovima koji se nalaze na ovim parcelama kao i kat parcele 3663 KO D.i stambenom objektu na ovoj kat. parceli koji se sastoji od prizemlja i sprata. Nepokretnosti su podijeljene na način što R. H. pripada u isključivu svojinu kafana i pripadajući8 prostor ispred kafane polovina sale i stan koji se nalazi iznad kafane, s tim da ima pravo službenosti prolaza stepeništem do svog stana dok se ne napravi odgovarajući prilaz do njenog stana a protivnik predlagača je dužan da isprazni stan predlagaču u roku od 5 dana i isti preda u posjed. Drugi dio stale od kafane pripada sinovima A. i A. koji posle njene smrti mogu da otuđe. R. A.u pripada u isključivu svojinu poslovni prostor – prodavnica kao i stepenište tj. Prostor pored stepeništa kao i pripadajući prostor ispred prodavnice. Stepenište mora koristiti po pravu službenosti R. H. do izgradnje novog stepeništa do stana. Vještak geodetske struke je dužan da utvrdi granice i površinu pripadajućeg prostora kafane i prodavnice kat. parcele 3363 KO Dubrava na kojoj se nalazi porodični stambeni objekat po strukturi prizemlje, sprat, dvije garaže i ljetnja kuhinja koja se nalazi na garažama predlagač i protivpredlagač poklanjaju sinovima A. R. i A. R. s tim što sprat kuće ne mogu otuđiti bez saglasnosti predlagača R. H..</span>
</p>
<p class="p11"></p>
<p class="p7">
<span>Okrivljeni je rođen u V. – BIH, pa kako je ocijenjeno da bi pribavljanje izvoda iz kaznene evidencije vodilo odugovlačenju krivičnog postupka sud je donio rješenje da se navedeni dokaz neće izvesti u dokaznom postupku. </span>
</p>
<p class="p11"></p>
<p class="p7">
<span>Ocjenom izvedenih dokaza nije dokazano da je okrivljeni učinio krivično djelo za koje je optužen. Okrivljeni u svojoj odbrani ne priznaje da je učinio krivično djelo u bitnom navodeći da sa oštećenom nije imao nikakav fizički kontakt.</span>
</p>
<p class="p11"></p>
<p class="p7">
<span>Okrivljenom je stavljeno na teret da je nakon kraće prepirke oštećenu uhvatio rukama u predjelu ramena i ruku, da je gurao i da je udario više puta nogama u predjelu tijela, od kojih udaraca je oštećena pala i zadobila povrede predstavljene u dispozitivu.  </span>
</p>
<p class="p11"></p>
<p class="p7">
<span>Oštećena je saslušana u prethodnom postupku i dva puta na glavnom pretresu. Prilikom davanja iskaza u prethodnom postupku izjavila je da se sa okrivljenim gurala rukama jer je on kretao prema njoj, kojom prilikom je uhvatio u predjelu mišica i ruku. Prilikom saslušanja na prvom glavnom pretresu oštećena je izjavila da se morala braniti od okrivljenog i da ga je tom prilikom gurala, dok je prilikom drugog saslušanja izjavila da je okrivljeni </span><span class="s3">pokušao da je izgura i tada je počelo između njih dvoje povlačenje i međusobno udaranje nogama. </span>
</p>
<p class="p11"></p>
<p class="p7">
<span>U postupku nije dokazano da je između okrivljenog i oštećene postojala kraća prepirka. Oštećena je sa radnicima koje je okrivljeni angažovao prvo imala svađu, nakon toga i fizički sukob u smislu guranja, rvanja, od tih radnika je zadobila i udarce nogama. Nakon toga većina radnika se povukla, a zadnji se povukao radnik po imenu T., na zahtjev okrivljenog i jedne ženske osobe za koju oštećena misli da je supruga okrivljenog. </span>
</p>
<p class="p11"></p>
<p class="p7">
<span> Između okrivljenog i oštećene je došlo do guranja, jer je okrivljeni „macom“ pokušao da otvori rupu na zidu, međutim, guranje je bilo obostrano i hvatanje rukama u takvoj situaciji, u predjelu ramena i ruku ne predstavlja upotrebu nasilja u smislu predmetnog krivičnog djela, jer osim navedenog kontakta okrivljeni oštećenoj nije zadavao udarce.</span>
</p>
<p class="p11"></p>
<p class="p7">
<span>U postupku nije dokazano da je okrivljeni oštećenoj zadao više udaraca nogama u predjelu tijela. Oštećena je prilikom saslušanja u prethodnom postupku bila jasna da je sa radnicima okrivljenog imala fizički sukob i da je nakon guranja i rvanja od strane radnika zadobila nekoliko udaraca po nogama, da je okrivljeni ni jednom nije udario macolom koju je imao u rukama. Navedeni iskaz je ponovila i na glavnom pretresu, a odgovarajući na pitanja stranaka na istom glavnom pretresu je izjavila da je i okrivljeni udarao nogama. Taj iskaz je ponovila i na sledećem glavnom pretresu ali je dodala da je i ona okrivljenom nakon guranja i primanja udaraca nogama zadala udarce nogama. Oštećena nije mogla da se izjasni o razlozima razlikovanja iskaza navodeći da je predmetni događaj na isti način opisala prilikom svakog saslušanja. Oštećena je saslušana od strane tri sudije, svaki sledeći iskaz se razlikuje od prethodnog i na istom glavnom pretresu, pa je neosnovan stav oštećene da je prilikom svakog saslušanja dala isti iskaz, jer bi iz toga proizilazilo da su tri sudije isti iskaz bitno drugačije interpretirale u zapisnicima. </span>
</p>
<p class="p7"></p>
<p class="p7">
<span>Po ocjeni suda oštećena je u prethodnom postupku dala istinit iskaz, koji je u kasnijim fazama postupka prilagođavala optužnom predlogu. Iskaz oštećene je potvrđen i nalazom i mišljenjem vještaka medicinske struke u kojem su opisane povrede koje je oštećena zadobila, a koje potiču od sukoba sa radnicima koje je angažovao okrivljeni. Kada je u pitanju povreda u vidu više manjih krvnih podliva na spoljašnjoj strani lijeve nadlaktice nije dokazano da je u pitanju povreda koju je oštećena zadobila od okrivljenog, prilikom držanja u predjelu ruku, jer je okrivljena opisala da je jedan od radnika uhvatio rukama za mišice i htio da je prebaci preko zida, pa je navedene povrede mogla zadobiti i tom prilikom.  </span>
</p>
<p class="p11"></p>
<p class="p7">
<span>Sud je iskaz svjedoka R. A. cijenio kao pristrasan jer je svjedok opisao da oštećena ni sa kim nije imala fizički sukob. Svjedok nije posmatrao predmetni događaj u trajanju od najviše jednog minuta, a sve što je oštećena opisala u svom iskazu u prethodnom postupku, nije se moglo dogoditi za tako kratko vrijeme i svjedok je morao vidjeti sukob sa radnicima okrivljenog, a kasnije i guranje sa njim. Svjedoci S. i Ć. su na lice mjesta došli nakon predmetnog događaja, pa je njihove iskaze sud cijenio kao irelevantne prilikom utvrđivanja činjeničnog stanja. </span>
</p>
<p class="p11"></p>
<p class="p3">
<span class="s3">Na osnovu čl. 212 st. 3 ZKP oštećena R. H. je </span><span>radi ostvarivanja imovinsko pravnog zahtjeva upućena na parnični postupak, jer je sud donio presudu kojom je okrivljeni oslobođen od optužbe.</span>
</p>
<p class="p15"></p>
<p class="p3">
<span>Odluka o troškovima krivičnog postupka zasniva se na odredbi čl. 203. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude</span>
</p>
<p class="p16"></p>
<p class="p6">
<span class="s1">OSNOVNI SUD U BARU</span>
</p>
<p class="p6">
<span class="s1">Dana 11.05.2010. godine</span>
</p>
<p class="p6"></p>
<p class="p6"></p>
<p class="p12">
<span class="s1">ZAPISNIČAR,					                      S U D I J A                  </span>
</p>
<p class="p17"></p>
<p class="p17">
<span class="s1">     Milijana Minić				                           Goran Šćepanović</span>
</p>
<p class="p17">
<span> </span>
</p>
<p class="p17"></p>
<p class="p17">
<span class="s1">PRAVNA POUKA</span><span>:Protiv ove presude može se </span>
</p>
<p class="p17">
<span>izjaviti žalba Višem sudu u Podgorici u roku od</span>
</p>
<p class="p17">
<span>8 dana od dana prijema pismenog otpravka.</span>
</p>
<p class="p17">
<span>Žalba se predaje ovom sudu u dva primjerka.</span>
</p>
<p class="p18"></p>
<p class="p12"></p>
<p class="p12">
<span class="s1">DNA</span><span>:- 1 x ODT</span>
</p>
<p class="p19">
<span>    - 1 x okrivljenom</span>
</p>
<p class="p19">
<span>    - 1 x braniocu F. R </span>
</p>
<p class="p19">
<span>    - 1 x punomoćniku oštećene K. A.</span>
</p>
<p class="p12">
<span>         -  u spise.</span>
</p>
<p class="p12"></p>
<p class="p20"></p>


</body>
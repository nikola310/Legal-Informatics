<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-style:italic }
.span3{color:#262626;font-size:12pt;font-family:'Arial'}
.span4{color:#FF0000;font-size:12pt;font-family:'Arial'}
.span5{color:#000000;font-size:12pt;font-family:'Arial'}
.span6{;font-size:12pt;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.101/2013</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, u vijeću sastavljenom od sudija Vesne Pean, kao predsjednika vijeća, i sudija Ranke Vuković i Dragoja Jovića, kao članova vijeća, uz učešće namještenika Mirjane Tišme, kao zapisničara, u krivičnom predmetu protiv optužene L. S., koju po službenoj dužnosti brani Vukićević Zoran, advokat iz Podgorice, zbog krivičnog djela ubistvo u pokušaju iz člana 143 u vezi člana 20 Krivičnog zakonika, po optužnici Višeg državnog tužilaštva iz Podgorice Kt.br.61/13 od 08.07.2013.godine, koju je na glavnom pretresu zastupao Željko Tomković, zamjenik Višeg državnog tužioca u Podgorici, nakon održanog glavnog i javnog pretresa, dana 27.11.2013.godine, u prisustvu zamjenika optužnice, optužene i njenog branioca, nakon tajnog vijećanja i glasanja, dana 03.12.2013.godine, donio je i javno objavio   </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Optužena:</span>
</p>
<p>&nbsp;</p>
<p>
<span class="span1">L. S. JMBG ...,  od oca R. i majke D. rodjene S., rodjene ... godine, u P., sa prebivalištem u P. Ul.... državljanka Crne Gore, razvedena, bez djece, domaćica, pismena, završila gimnaziju, dobrog imovnog stanja, nalazila se  u pritvoru od 24.04.2013.godine do 23.05.2013.godine.</span>
</p>
<p>&nbsp;</p>
<p style="text-align:center;">
<span class="span2">K R I V A  J E</span>
</p>
<p>&nbsp;</p>
<p>
<span class="span2">Zato što je:</span>
</p>
<p>
<span class="span1">Dana 24.04.2013.godine, oko 16,00 časova, u Podgorici, u stanu u ulici ..., sa umišljajem pokušala da liši života svog supruga-oštećenog L. M., na način što je nakon prethodne verbalne rasprave sa oštećenim, iz kuhinje uzela kuhinjski nož, marke "Cutlery", dužine sječiva 19 cm, te potom sa navedenim nožem ubola oštećenog u predjelu ledja, iako je bila svjesna da ga na taj način može lišiti života, pa je to i htjela, nanoseći tom prilikom oštećenom laku tjelesnu povredu u vidu ubodno-rezne rane u desnoj polovini slabinskog predjela,</span>
</p>
<p>&nbsp;</p>
<p>
<span class="span1">- čime je izvršila krivično djelo-ubistvo u pokušaju iz čl.143 u vezi člana 20 Krivičnog zakonika.</span>
</p>
<p>&nbsp;</p>
<p>
<span class="span1">Pa je sud primjenom citiranih zakonskih odredbi čl. 2, 4, 5, </span><span class="span3">14 Stav 2,</span><span class="span4"> </span><span class="span1">15, 32, 33, 36, 42, 45, 46 i 51. Krivičnog zakonika, te odredbi čl. 226, 229 i 374. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju 2 (dvije) godine u koju kaznu se ima uračunati vrijeme provedeno u pritvoru počev od 24.04.2013. godine do 23.05.2013. godine, pa će ostatak kazne optužena izdržati po pravosnažnosti presude.</span>
</p>
<p>&nbsp;</p>
<p>
<span class="span1">Dužna je optužena na ime troškova krivičnog postupka-sudskog paušala platiti novčani iznos od 100,00 eura, a na ime troškova krivičnog postupka koji se odnose na troškove vještaka sudske medicine, u istražnom postupku, platiti iznos od 60,50 €, a sve u roku od 15 dana po pravosnažnosti presude, pod prijetnjom prinudne naplate, a u korist Budžeta CG, dok će o ostalim troškovima krivičnog postupka sud donijeti posebno rješenje.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e </span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva Kt.br.61/13 od 08.07.2013.godine, </span><span class="span1">optuženoj L. S., stavljeno je na teret izvršenje krivičnog djela ubistvo u pokušaju iz člana 143 u vezi člana 20 Krivičnog zakonika. Pri tako podignutoj optužnici,  zastupnik optužbe ostao je do kraja glavnog pretresa, navodeći da je provedenim dokazima nesumnjivo utvrđeno da je optužena izvršila krivično djelo stavljeno joj na teret, pa je predložio da je sud oglasi krivom i osudi po zakonu.</span>
</p>
<p>
<span class="span1">Optužena L. S. je objašnjavala da je sa svojim suprugom bila 20 godina u srećnom braku. Nekoliko godina ranije psihički je oboljela, a imala je i terapiju koju je redovno uzimala. Mjesec dana prije kritičnog dogadjaja nije uzimala terapiju i u to vrijeme je došlo do češćih svadja sa njenim suprugom, koji je pri tim svadjama čak i tukao. Kritične prilike su se dogovorili da ona ode u Pljevlja, ali  je odjednom nastala svadja, krenuo je da je tuče,  a bili su u kuhinji izmedju sudopere i frižidera. Kada je uhvatio za grlo, ona je uzela nož koji se nalazio na frižideru u cjediljki za suđe i ubola ga. Inače, ona i njen suprug su se razveli 12.06.2013.godine. Posebno je odgovorila da se ne sjeća tačnog razloga zašto su se te prilike posvadjali. Sjećala se da je nož bio sa plavom drškom, a nakon što joj je pokazan fotoelaborat, koji je sastavni dio sudskih spisa, pokazala je i potvrdila da se radilo o nožu sa plavom drškom. Nakon što je ubola supruga nožem pokušala je da spriječi krvarenje, stavljajući mu neke krpe i peškir. Potvrdila je da kada je ubola supruga nožem, on je bio leđima okrenut prema njoj i u tom trenutku nije je držao za grlo. Nije znala u kojoj je ruci držala nož, a inače je dešnjak, međutim, prilikom usmenog izjašnjenja vještaka medicinske struke potvrdila je da je kritične prilike nož držala u desnoj ruci. Na kraju je izjavila da se veoma kaje zbog toga što je učinila, da ne zna što je tada htjela sa tim udarcem, ali da nije htjela da ubije supruga. </span>
</p>
<p>&nbsp;</p>
<p>
<span class="span1">Branilac optužene je u završnoj riječi naveo da tokom postupka nije utvrđeno da je optužena izvršila krivično djelo stavljeno joj na teret, te da nije imala namjeru da oštećenog liši života. Predložio je da sud optuženu oslobodi optužbe, a ukoliko  sud bude drugačijeg stanovišta predložio je da joj primjenom pravila o ublažavanju kazne izrekne uslovnu osudu.</span>
</p>
<p>
<span class="span1">Optužena je u cjelosti prihvatila završnu riječ svog branioca.</span>
</p>
<p>
<span class="span1">Sud je u dokaznom postupku proveo sledeće dokaze: neposredno saslušao u svojstvu svjedoka – oštećenog L. M., saslušao svjedoke L. M. i M. M., pročitao nalaz i mišljenje sudskog vještaka medicinske struke dr Radojević Nemanje od 16.04.2013.godine, neposredno saslušao </span><span class="span1">vještaka sudske medicine dr Nemanja Radojević na glavnom </span><span class="span1">pretresu dana 27.11.2013.godine, pročitao nalaz i mišljenje Komisije vještaka pri Klinici za psihijatriju KC Crne Gore, dostavljen sudu 06.11.2013.godine, neposredno saslušao vještaka </span><span class="span1">psihijatra dr Željka Golubovića i </span><span class="span1">vještaka </span><span class="span1">psihologa Branku Stepanović - Ilić na </span><span class="span1">na glavnom pretresu dana 27.11.2013.godine</span><span class="span1">, pročitao  zapisnik o uvidjaju Uprave policije - PJ Podgorica KU.br.320/2013 od 24.04.2013 godine, pročitao izvještaj Uprave policije PJ Podgorica Ku.br.320/13 od 24.04.2013.godine, o kriminalističko-tehničkom pregledu lica mjesta, pročitao zvještaj ljekara specijaliste Urgentnog centra KCCG br. protokola 7197 od 24.04.2013.godine, pročitao ultrasonografiju abdomena Centra za radiološku dijagnostiku KCCG, ID broj 29955 od 24.04.2013.godine, pročitao RTG nalaz Centra za radiološku dijagnostiku KCCG, ID broj 8985 od 24.04.2013.godine, pročitao izvještaj Uprave policije - Forenzičkog centra Danilovgrad br.1504/13 o DNK vještačenju, sa foto-elaboratom, pročitao izvještaj Uprave policije centra Danilovgrad broj 1505/13-1 o daktiloskopskom vještačenju, pročitao izvještaj Uprave policije - Forenzičkog centra Danilovgrad broj 1506-1/13 o trasološkom vještačenju, pročitao izvještaj Uprave policije PJ Plljevlja - Ekspoziture kriminalističke policije 25 broj 03-245/13-6034/2 od 14.05.2013.godine, iz kaznene evidencije za okrivljenu L. S., izvršio uvid u fotodokumentaciju Uprave policije - PJ Podgorica br.12-28-244-403/789 od 24.04.2013.godine i pročitao pravosnažnu presudu Osnovnog suda u Podgorici P 2265/13 od 28.06.2013.godine.</span>
</p>
<p>&nbsp;</p>
<p>
<span class="span1">Svjedok - oštećeni L. M., u svom iskazu je naveo da je sa optuženom u braku bio 20 godina, te da do početka 2013.godine sa optuženom nije imao većih problema. Početkom aprila 2013.godine, kod njega u stan je došla šefica marketa „MB“ i rekla mu da je njegova supruga iz tog marketa otuđila parfeme i kreme u vrijednosti od 150,00 eura,  i da to mora da plati, na što je pristao. Nakon tog dogadjaja više puta se svadjao sa suprugom, jer je bio u saznanju da krade namirnice po prodavnicama, iako im nije nužda jer ima solidnu penziju, da bi dana 24.04.2013.godine, oko 16,00 časova, dok su se nalazili u stanu, ponovo između njih došlo do svađe, zbog toga što je krala namirnice iz prodavnice, pa joj je zaprijetio da ne smije to više da radi, na šta mu je optužena odgovorila „zaklaću te“. U tom trenutku nalazio se pored stola u kuhinji i odjednom je osjetio udarac i jak bol u predjelu desnog bubrega i primijetio je da krvari. Vidio je da je optužena iz kuhinje uzela jedan veći kuhinjski nož sa plavim koricama, ali nije primijetio da je zamahivala nožem prema njemu, jer mu je prišla sa leđa dok je stajao pored stola, okrenut prema terasi. Rekao je optuženoj da pokuša da mu zaustavi krvarenje, a ona mu je odgovorila da je to mala rana, kao da ga je trn ogrebao. On je uzeo svoj mobilni telefon i pozvao je zeta M. M., a to je bilo oko 17,00 časova, i rekao mu da ga je ubola žena nožem i da zovne njegovog brata M. L.a. Nakon 20-ak minuta njegov brat je došao u stan i tom prilikom se posvađao sa optuženom jer mu je ona rekla da on nema prava da se miješa. M. je pozvao hitnu pomoć, koja ga je prevezla do Urgentnog bloka, gdje mu je ukazana ljekarska pomoć, rana ušivena i otpušten je na kućno liječenje. Nakon ovog događaja pokrenuo je postupak za razvod braka. Na glavnom pretresu oštećeni je dodao da se u toku svadje okrenuo da bi pošao na terasu i bio je okrenut ledjima kada je osjetio ubod u predjelu ledja, a nakon što ga supruga ubola, stavila mu je na ranu neke krpe, ali nije htjela da se zove ni hitna pomoć, ni policija. Potvrdio je da je ranije prilikom svađa znao hvatati optuženu za ruke i grlo, ali misli da kritičnog dana optuženu nije hvatao ni za grlo, ni za ruke. Na pitanje suda kako objašnjava razliku u kazivanju u odnosu na to da je pred VDT-om rekao da je vidio da je njegova supruga iz kuhinje uzela nož sa plavim koricama, a da je na glavnom pretresu rekao da nije vidio kada je optužena  uzela nož, jer joj je bio okrenut leđima, te da se tek nakon udarca okrenuo i vidio nož u desnoj ruci optužene, objasnio je da je tačno ono što je rekao na glavnom pretresu. Pridružio se krivičnom gonjenju protiv optužene, ali nije postavio imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok L. M. u svom iskazu naveo je da ga je kritičnog dana oko 17,00 časova, pozvao zet M. M. kojeg je prethodno zvao njegov brat M., i rekao da se posvađao sa svojom suprugom, da ga je ubola nožem, i da mu nije dala da zove službu Hitne pomoći. Odmah je pošao kod njih u stan i kada je ušao, u njemu je zatekao brata i njegovu suprugu. Optužena je tom prilikom počela svađu sa njim i rekla mu da nema pravo da se miješa.  Pozvao je službu Hitne pomoći, koja je došla nakon nekoliko minuta i odvezla njegovog brata do Urgentnog bloka. Poznato mu je bilo da se njegov brat prije kritičnog događaja više puta svađao sa svojom suprugom, jer je krala stvari iz prodavnice. Nakon ovog događaja oštećeni je pokrenuo postupak za razvod braka, a napomenuo je da je M. teški invalid, da se 1979.godine povrijedio na radnom mjestu u KAP-u i nakon toga je i penzionisan. </span>
</p>
<p>&nbsp;</p>
<p>
<span class="span1">Svjedok M. M. u svom iskazu naveo je da ga je kritičnog dana oko 16,45 časova pozvao telefonom njegov šura L. M., i saopštio da ga je u njihovom stanu supruga S. ubola nožem u predjelu leđa, i da što prije dođe da mu ukaže pomoć. Kako nije mogao da dođe odmah, jer je bio u radnoj garderobi, pozvao je telefonom brata oštećenog  M. L. i obavijestio ga je o onome što mu je M. rekao.  Kada je došao ispred M. stana, službenici Hitne pomoći su u tom trenutku iznosili M. iz stana i prebacili ga do Urgentnog bloka. Nije mu bilo poznato da li su M. i S. tokom braka imali svađa.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr Radojević Nemanje od 16.04.2013.godine, koji je sačinjen na osnovu medicinske dokumentacije, i to izvještaja ljekara specijaliste Urgentnog centra KCCG br. protokola 7197 od 24.04.2013.godine, ultrasonografije abdomena Centra za radiološku dijagnostiku KCCG, ID broj 29955 od 24.04.2013.godine i RTG nalaza Centra za radiološku dijagnostiku KCCG, ID broj 8985 od 24.04.2013.godine, a koju dokumetaciju je sud  na glavnom pretresu pročitao,  proizilazi da je dana 24.04.2013.godine, L. M. pregledan u Urgentnom centru Kliničkog centra Crne Gore. L. M.u je dijagnostifikovana tjelesna povreda – ubodno rezna rana u desnoj polovini slabinskog dijela, koja povreda je posledica dejstva šiljka ili oštrice, aktivno zamahnutog mehaničkog oruđa – najvjerovatnije noža, koja zadobijena povreda, u vrijeme nanošenja je kvalifikovana kao laka tjelesna povreda. S obzirom na sudskomedicinske karakteristike rane,  iako je navedena rana dijagnostifikovana kao rezna rana, radi se o ubodno – reznoj rani. Rana je bila ušivena jednim hiruškim koncem, a iz medicinske dokumentacije vještak je vidio da je oštećeni ranije imao moždani udar, koji je za posledicu ostavio slabost lijeve polovine tijela, epilepsiju i da boluje od kalkuloze bubrega.</span>
</p>
<p>&nbsp;</p>
<p>
<span class="span1">V</span><span class="span1">ještak sudske medicine dr Nemanja Radojević koji je neposredno saslušan na glavnom pretresu dana 27.11.2013.godine, u cjelosti je ostao pri pisanom nalazu i mišljenju, s tim što je pojasnio da ukoliko je izvršilac predmetno oruđe nož držao u desnoj ruci u vrijeme zadobijanja povrede, izvršilac se tada nalazio ili sa ledja ili ulijevo od oštećenog. Dalje je objasnio da s ozbirom da predmetno oruđe nož ima dužinu sječiva  oko 19 cm, a dubina kanala rane je oko 5 cm, u konkretnom slučaju se radilo o srednjoj jačini zamaha prilikom nanošenja povrede. Posebno je odgovorio da imajući u vidu činjenicu da je oštećeni kritične prilike pregledan u Urgentom centru KBC Podgorica od strane ljekara specijaliste hirurga rana mu je hiruški obrađena (postavljen je bio jedan šav i jedan dren u ranu), a da je rana ove dubine bila obrađena u kućnim uslovima na laički način (upotrebom rakije ili drugih priručnih sredstava) eventualno je mogla dovesti do blažih komplikacija - gnojenja rane, pa je ljekarska intervencija bila neophodna. Vještak nije imao elemenata na osnovu </span><span class="span1">kojih bi se precizno izjasnio o smjeru kanala rane, osim da je nesumnjivo  rana bila od pozadi ka naprijed.</span>
</p>
<p>&nbsp;</p>
<p>
<span class="span1">Iz nalaza i mišljenja Komisije vještaka pri Klinici za psihijatriju KC Crne Gore, koji je dostavljen sudu 06.11.2013.godine, koje je izvršeno od strane Komisije vještaka u sastavu od neuropsihijatra prof. dr Stanka Milića, psihijatra dr Željka Golubovića i psihologa Branke Stepanović Ilić, </span><span class="span1">proizilazi da je optužena L. S. osoba prosječnih intelektualnih kapaciteta, koja ne pokazuje simptome trajnog duševnog oboljenja. Primarno se radi o karakterološkim promjenama emocionalno nestabilnog poremećaja ličnosti sa povratnom depresijom na nepsihotičkom nivou sa ispoljavanjem simptoma endokrinog psihosindroma kod oboljenja štitne žlijezde. Detaljan opis okolnosti krivičnog djela bez kvalitativnih poremećaja svijesti, pasivan položaj oštećenoj u deliktnoj situaciji, bez provokativnog ponašanja oštećenog upućuju da i pored stanja afekta razdražljivosti kod optužene, vještaci su mišljenja da afekat nije dostigao stepen jakog inteziteta odnosno stanje patološkog afekta. Vještaci su sposobnost shvatanja značaja djela kao i mogućnost upravljanja postupcima kod optužene cijenili kroz psihopatološke simptome sa emocionalno nestabilnim poremečajem ličnosti, povratim depresijama na nepsihotičnom nivou, kao i promjene na afektivnom planu koje su uzrokovanje hormolanim statusom štitne žlijezde, koje su kod okrivljene generisale emocionalno nestabilno disfunkcionalno ponašanje sa stanjima napetosti, razdražljivosti, koje je prešlo u agresivitet.  Ovaj sklop poremećaja ličnosti spada u kategoriju težeg duševnog poremećaja te su bili mišljenja da u vrijeme izvršenja krivičnog djela sposobnost shvatanja značaja djela kao i mogućnost upravljanja svojim postupcima kod optužene su bile bitno smanjene. </span>
</p>
<p>&nbsp;</p>
<p>
<span class="span1">Vještak </span><span class="span1">psihijatar dr Željka Golubovića i </span><span class="span1">vještak </span><span class="span1">psiholog Branku Stepanović Ilić neposredno su saslušani na</span><span class="span1"> glavnom pretresu dana 27.11.2013.godine</span><span class="span1">, i u svom usmenom izjašnjenju su u cjelosti ostali pri datom nalazu i mišljenju koji je dostavljen ovom sudu dana 06.11.2013.godine.</span>
</p>
<p>&nbsp;</p>
<p>
<span class="span1">Iz zapisnika o uvidjaju Uprave policije - PJ Podgorica KU.br.320/2013 od 24.04.2013 godine, sačnjenog od strane ovlašćenog policijskog službenika Murić Mustafe, proizilazi da je dana 24.04.2013.godine u 17,22 h, ekspozitura za dežurstvo PJ Podgorica bila obaviještena od strane M.L. da je došlo do povrijeđivanja njegovog brata M. L., koji je nastanjen u Podgorici u ..., od strane njegove žene S. L.. Izlaskom na lice mjesta, ekipa za uviđaje, konstatovala je lice mjesta - ..., u kojem su nastanjeni M. L. i S. L.. Pregledom lica mjesta – stana, pronađeni su, fiksirani, fotografisani i obilježeni marker strelicom sledeći tragovi: trag crvene boje, u vidu kapljica, nalik na krv, pronađen na parketu, odmah po ulasku u stan u hodniku; trag crvene boje nalik na krv, pronađen u hodniku na zavjesi bijele boje koja se nalazi po desnoj strani od ulaznih vrata; trag crvene boje u vidu kapljica nalik na krv, pronađen u dnevnoj sobi na parketu, do komode sa lijeve strane.  Daljim pregledom lica mjesta – prostorija pronađeni su, fiksirani, fotografisani i obilježeni marker brojevima (1,2,3) sledeći tragovi: trag br.1 – nož sa plavom drškom pronađen u kuhinji na frižideru, u plastičnoj posudi; trag br.2 - nož sa crnom drškom pronađen u kuhinji na frižideru, u plastičnoj posudi; trag br.3 – svežanj krpa sa tragovima crvene boje, pronađen na komodi koja se nalazi po lijevoj strani od ulaznih vrata u hodniku.</span>
</p>
<p>&nbsp;</p>
<p>
<span class="span1">Iz izvještaja Uprave policije PJ Podgorica Ku.br.320/13 od 24.04.2013.godine, o kriminalističko-tehničkom pregledu lica mjesta, koje je izvršeno dana 24.04.2013.godine u ..., u Podgorici, proizilazi da su prilikom vršenja uviđaja na lice mjesta u kuhinji pronađeni: dva kuhinjska noža sa plastičnom drškom plave boje, markiran br.1 (Omot – 1); nož sa </span><span class="span1">drvenom drškom braon boje, markiran br.2 (Omot - 2); u hodniku na komodi desno od ulaznih vrata jastučnica žute boje i zelena krpa sa tragovima nalik na krv, markirane br.3 ( Omot – 3); u dnevnoj sobi na parketu ispred TV uređaja i hodniku kod ulaznih vrata na pločicama tragovi crvene boje nalik na krv, odakle je izuzet bris (Omot – 10 i 11). Dalje iz zapisnika proizilazi da je sa prijemnog odjeljenja KC CG izuzeta garderoba L. M. - majica kratkih rukava crne boje i donji dio trenerke crne boje, (Omot – 4), i od istog je izuzet bris iz usne duplje (Omot – 6). U prostorijama PJ Podgorica od izvršioca kivičnog djela L. S. izuzeta je garderoba - majica kratkih rukava plave boje (Omot – 5), i od iste je izuzet bris iz usne duplje radi određivanja DNK profila (Omot – 7), kao i bris sa lijeve ruke (Omot – 8), a od L. M. (brata povrijeđenog) uzet je bris iz usne duplje (Omot – 9).</span>
</p>
<p>&nbsp;</p>
<p>
<span class="span1">Uvidom u fotodokumentaciju Uprave policije - PJ Podgorica br.12-28-244-403/789 od 24.04.2013.godine,  koja je sačinjena povodom povrijeđivanja nožem L. M. od strane supruge L. S. u stanu u ....Podgorici, dana 24.04.2013.godine, proizilazi da je na fotografijama prikazan bliži izgled lica mjesta- predmetnog stana, pronađeni predmeti i  tragovi koji su fiksirani i obilježeni marker strelicama i brojevima. </span>
</p>
<p>&nbsp;</p>
<p>
<span class="span1">Iz izvještaja Uprave policije - Forenzičkog centra Danilovgrad br.1504/13 o DNK vještačenju, sa foto-elaboratom, proizilazi da je izvršeno biološko DNK vještačenje tragova crvene boje nalik na krv, koji su izuzeti prilikom vršenja uviđaja na licu mjesta, i to sa dostavljenih kuhinjskih noževa, jastučnice i krpe, garderobe L. M. i L. S., sa poda dnevne sobe i sa ruke L. S., radi određivanja prisustva biološkog materijala, krvi i dobijanja DNK profila iz tih tragova i upoređivanja tih DNK profila sa DNK profilima L. S., L. M. i L. M.. U izještaju je konstatovano sledeće: - sa ivica sječiva kuhinjskog noža sa plavo sivom drškom, na kojem nije bilo vidljivih mrlja nalik na krv ( nož dostavljen u omotu br.1), dobijen je DNK profil koji je tri i četristo kvadriliona puta vjerovatnije dobiti ukoliko potiče od biološkog materijala L. M. nego od biološkog materijala neke druge nepoznate nesrodne osobe; - sa ivica sječiva kuhinjskog noža sa drvenom drškom, na kojem nije bilo vidljivih mrlja nalik na krv ( nož dostavljen u omotu br.2), dobijen je DNK profil koji je tri i četristo kvadriliona puta vjerovatnije dobiti ukoliko potiče od biološkog materijala L. S. nego od biološkog materijala neke druge nepoznate nesrodne osobe; sa uzoraka izuzetih sa magične zelene krpe, na kojoj su bile vidljive mrlje nalik na krv, i jastučnice žute boje sa crvenim cvjetovima, na kojoj je bila vidljiva veća mrlja u središnjem lijevom dijelu, (dostavljene u omotu br.3), dobijen je DNK profil koji je tri i četristo kvadriliona puta vjerovatnije dobiti ukoliko potiče od krvi porijeklom od L. M. nego od neke druge nepoznate nesrodne osobe; - sa uzoraka izuzetih sa donjeg dijela trenerke crne boje i majice kratkih rukava crne boje izuzetih od L. M., na kojima su bile vidljive mrlje, a koje su dostavljene u omotu br.4, dobijen je DNK profil koji je tri i četristo kvadriliona puta vjerovatnije dobiti ukoliko potiče od krvi porijeklom od L. M. nego od neke druge nepoznate nesrodne osobe; - sa uzoraka izuzetih sa plave majice kratkih rukava koja je izuzeta od L. S., na kojoj su uočene dvije manje mrlje krvi (dostavljeno u omotu br.5), dobijen je biloški materijal koji potiče od dvije osobe - izdvojeni DNK profil glavne komponente je tri i četristo kvadriliona puta vjerovatnije dobiti ukoliko potiče od lica L. M. nego od neke druge nepoznate nesrodne osobe, a lice L. S. nije se mogla eliminisati kao mogući donor datom tragu; - na brisevima tragova krvi izuzetih sa lica mjesta ( bris krvi iz dnevne sobe – 10, bris krvi iz hodnika – 11), nalazi se krv ljudskog porijekla koju je tri ii četristo kvadriliona puta vjerovatnije dobiti ukoliko potiče od krvi lica L. M. nego od neke nasumično izabrane nesrodne osobe; - sa brisa traga sa lijeve ruke L. S. (8)  nije utvrđeno prisustvo krvi ljudskog porijekla, najvjerovatnije usled degradacije uzorka i na brisu nije utvrđeno prisustvo biološkog materijala. U fotodokumentaciji koja čini sastavni </span><span class="span1">dio ovog izvještaja, na fotografijama je prikazana sadržina naprijed opisanih omota koji su dostavljeni radi vršenja biološkog DNK vještačenja.</span>
</p>
<p>&nbsp;</p>
<p>
<span class="span1">Iz izvještaja Uprave policije Forenzičkog centra Danilovgrad broj 1505/13-1 o daktiloskopskom vještačenju, proizilazi da na predmetima, dostavljenim od strane CB podgorica, i to: kuhinjskom nožu sa drškom plave boje i  kuhinjskom nožu sa drškom braon boje, nijesu pronađeni tragovi papilarnih linija.</span>
</p>
<p>&nbsp;</p>
<p>
<span class="span1">Iz izvještaja Uprave policije - Forenzičkog centra Danilovgrad broj 1506-1/13 o trasološkom vještačenju, proizilazi da su ovom centru dostavljeni na vještačenje sledeći predmeti: dva kuhinjska noža (nož sa plastičnom drškom plave boje i nož sa drvenom drškom braon boje), jastučnica žute boje i zelena krpa sa tragovima nalik na krv, garderoba izuzeta od L. M. – majica kratkih rukava crne boje i donji dio trenerke crne boje, i majica kratkih rukava plave boje izuzeta od L. S., kako bi se utvrdile opšte karakteristike oba noža, kao i da li na dostavljenoj garderobi ima tragova krvi i oštećenja, te eventualno ako ima od čega potiču i da li su mogli nastati od dostavljenih noževa. Trasološkim pregledom garderobe L. M. (majci kratkih rukava, nepoznate marke i veličine, crne boje i donjem dijelu trenerke, nepoznate marke i veličine, crne boje) konstatovano je sledeće: na prednjoj strani majice nijesu uočena mehanička oštećenja, a u donjem lijevom dijelu majce uočeni su tragovi osušene tečnosti tamno braon boje nalik na krv; na zadnjoj strani majice nijesu uočena mehanička oštećenja, a po šavu ispod pazuha i donjem dijelu majice uočeni su tragovi osušene tečnosti tamno braon boje nalik na krv; na prednjoj i zadnjoj strani donjeg dijela trenerke nijesu uočena mehanička oštećenja. Trasološkim vještačenjem garderobe L. S. – majice kratkih rukava, nepoznate marke i veličine, plave boje, konstatovano je da na prednjoj i zadnjoj strani majice nijesu uočena mehanička oštećenja, osim uzorkovanja za DNK na prednjoj strani majice. Dalje, u izvještaju su opisane karakteristike dostavljenih noževa, pa je navedeno da je nož sa plastičnom drškom plave boje kuhinjski nož marke „Cutlery“, sa oštrim vrhom i plastičnom drškom plavo sive boje, ukupne dužine noža 32,0 cm, dužine sječiva 19,0 cm i širine 3,0 cm, a  da je nož sa drvenom drškom braon boje kuhinjski nož nepoznate marke sa oštrim vrhom i drvenom drškom baron boje, ukupne dužine noža 24,0 cm, dok je dužina sječiva 12,5 cm, a širina 1,5 cm. U krajnjem, u izvještaju je konstatovano da nakon izvršene trasološke analize na dostavljenoj garderobi, osim tragova osušene tečnosti tamno braon boje nalik na krv koji se nalaze na majici L. M., nema mehaničkih oštećenja.</span>
</p>
<p>&nbsp;</p>
<p>
<span class="span1">Iz izvještaja Uprave policije PJ Pljevlja - Ekspoziture kriminalističke policije 25 broj 03-245/13-6034/2 od 14.05.2013.godine, iz kaznene evidencije za okrivljenu L. S., proizilazi da L. S. nije evidentirana u kaznenu evidenciju ove područne jedinice.</span>
</p>
<p>&nbsp;</p>
<p>
<span class="span1">Iz pravosnažne presude Osnovnog suda u Podgorici P. 2265/13 od 28.06.2013.godine, proizilazi da je dana 28.06.2013.godine, sporazumno razveden brak između predlagača M. L. i S. L., koji je bio zaključen dana 07.02.1993.godine, pred nadležnim organom Glavnog grada Podgorica, zaveden pod tekućim brojem 85. za 1993.godinu, shodno čl.57 Porodičnog zakona CG, koja presuda je postala pravosnažna danom donošenja obzirom da su se stranke odrekle prava na žalbu.</span>
</p>
<p>&nbsp;</p>
<p>
<span class="span1">Cijeneći navode cjelokupnog dokaznog postupka, navode optužbe i odbrane optužene, te sve provedene dokaze pojedinačno i u njihovoj međusobnoj povezanosti, ovaj sud nalazi da je optužena L. S. izvršila krivično djelo ubistvo u pokušaju iz člana 143 u vezi člana 20 Krivičnog zakonika u vrijeme, mjesto i na način opisan u izreci presude.</span>
</p>
<p>
<span class="span1">Naime, u postupku je nesumnjivo utvrđeno, da je optužena L. S., dana  24.04.2013.godine, oko 16,00 časova, u stanu L. M. koji se nalazi u Podgorici, u ..., sa umišljajem pokušala lišiti života svog supruga – oštećenog L. M., na način što je nakon verbalne rasprave sa oštećenim, iz kuhinje uzela kuhinjski nož, marke "Cutlery", dužine sječiva 19 cm, te potom sa navedenim nožem ubola oštećenog u predjelu ledja, iako je bila svjesna da ga na taj način može lišiti života, pa je to i htjela, nanoseći tom prilikom oštećenom laku tjelesnu povredu u vidu ubodno-rezne rane u desnoj polovini slabinskog predjela.</span>
</p>
<p>&nbsp;</p>
<p>
<span class="span1">Naprijed utvrđeno činjenično stanje sud je nesumnjivo utvrdio prvenstveno iz iskaza oštećenog L. M., koji je sud cijenio kao istinit i u skladu sa ostalim provedenim dokazima, pa je istom poklonio vjeru. Naime, oštećeni L. M. je je u svom iskazu naveo da je kritičnog dana došlo do svađe između njega i supruge, jer je krala namirnice iz prodavnice, kojom prilikom joj je zaprijetio da to više ne radi, jer im time narušava ugled. U trenutku kada je osjetio udarac i jak bol u leđima nalazio se pored stola u kuhinji, okrenut prema terasi, odnosno okrenut leđima optuženoj. Istoga dana, nešto kasnije, oko 17 časova, a što je sud utvrdio i iz iskaza svjedoka M. M. i L. M., oštećeni je o kritičnom događaju obavijestio svog zeta M. M., brata optužene i rekao mu da dodje kako bi mu ukazao pomoć, nakon čega je M. M. obavijestio L. M., brata oštećenog o onome što mu je oštećeni rekao. L. M. je obavijestio policiju i službu Hitne pomoći o kritičnom događaju, a što je sud utvrdio i iz  zapisnika o uviđaju Uprave policije - PJ Podgorica KU.br.320/2013 od 24.04.2013 godine, a oštećeni je vozilom Hitne pomoći odvezen do Urgentnog bloka gdje mu je ukazana ljekarska pomoć. </span>
</p>
<p>
<span class="span1">Nadalje, sud je utvdio da je oštećeni zadobio povredu dok se nalazio u položaju okrenutom leđima prema optuženoj, a da je optužena kritične prilike držala nož u desnoj ruci. Naime, oštećeni je u svom iskazu naveo da se u momentu kada ga je optužena ubola nožem nalazio u položaju okrenut leđima od nje, te da se tek nakon udarca okrenuo i vidio nož u desnoj ruci optužene. Sud je prihvatio iskaz oštećenog jer je potvrdjen i navodima optužene koja je potvrdila da je dešnjak, te da je kritične prilike držala nož u desnoj ruci, kao i mišljenjem vještaka medicinske struke dr Radojević Nemanje koji je objasnio da  ukoliko je izvršilac predmetno oružje držao u desnoj ruci, onda se izvršilac nalazio sa leđa oštećenog, a u prilog ovakvom zaključku govori i činjenica da se ovaj vještak decidno izjasnio da je navedena rana nastala od pozadi ka naprijed.</span>
</p>
<p>&nbsp;</p>
<p>
<span class="span1">Vrstu, težinu i mehanizam nastanka tjelesnih povreda kod oštećenog L. M., sud je takodje utvrdio iz stručnog i objektivnog nalaza i mišljenja stalnog sudskog vještaka medicinske struke dr Radojević Nemanje, kao i njegovog usmenog izjašnjenja na glavnom pretresu, iz kojeg se nesumnjivo utvrđuje da je oštećeni u predmetnom događaju zadobio ubodno reznu ranu u desnoj polovini slabinskog dijela, koja povreda je bila posledica dejstva šiljka ili oštrice, aktivno zamahnutog mehaničkog oruđa – najvjerovatnije noža. U konkretnom slučaju, vještak je posebno objasnio, </span><span class="span1">a imajući u vidu da je dužina sječiva predmetnog oruđa -  noža oko 19 cm, i da je dubina kanala rane bila oko 5 cm, da se radilo o srednjoj jačini zamaha prilikom nanošenja povrede. Prema mišljenju vještaka, za ranu ove dubine ljekarska intervencija je bila neophodna, obzirom da je nakon pregleda ljekara specijaliste-hirurga isti ustanovio da je ranu potrebno hiruški obraditi, pa je to i učinio postavljajući oštećenom jedan šav i jedan dren u ranu. </span><span class="span1">U vrijeme nanošenja ova povreda je kvalifikovana kako laka tjelesna povreda.</span>
</p>
<p>&nbsp;</p>
<p>
<span class="span1">Inače, usmeno izjašnjenje ovog vještaka, te njegov pisani nalaz i mišljenje, sud je u cjelosti prihvatio, i iste cijenio kao jasne i objektivne, zasnovane na pravilima struke i nauke.</span>
</p>
<p>
<span class="span1">Predmetno krivično djelo, optužena L. S. izvršila je tako što je upotrijebila kuhinjski nož koji je prethodno uzela iz kuhinje, a koji se nalazio na frižideru u cjediljki za suđe, a koju činjenicu je optužena i sama navela u svojoj odbrani. Predmetni nož (sa plavom drškom) je prilikom izvršenog uviđaja od strane ovlašćenih službenika pronađen u kuhinji u cjediljki za sudje, i isti je, zajedno sa drugim nožem pronađenim na istom mjestu (sa crnom drškom), izuzet radi vještačenja. Iz izvještaja Uprave policije - Forenzičkog centra Danilovgrad broj 1506-1/13 o trasološkom vještačenju, sud je utvrdi da se radi o nožu marke „Cutlery“, sa oštrim vrhom i plastičnom drškom plavo sive boje, ukupne dužine noža 32,0 cm, dužine sječiva 19,0 cm i širine 3,0 cm. Na glavnom pretresu optuženoj je pokazan fotoelaborat sačinjen od strane policije i  fotografije  oba noža (nož sa plavom i nož sa crnom drškom), i tom prilikom optužena je izvršila prepoznavanje odnosno, potvrdila da je kritične prilike upotrebila nož sa plavom drškom, pa je za sud nesporno  dokazano da je tim oružjem izvršeno predmetno krivično djelo. </span>
</p>
<p>
<span class="span1">Nadalje, sud je na osnovu zapisnika o uviđaju, fotodokumentacije i izvještaja o krim.tehničkom pregledu lica mjesta, utvrdio da su na licu mjesta između ostalog pronađeni dva kihinjska noža, u dnevnom boravku i hodniku tragovi crvene boje nalik na krv, u hodniku jastučnica žute boje i zelena krpa, a od optužene i oštećenog je izuzeta garderoba radi vještačenja. Iz trasološkog vještačenja sud je utvrdio da na dostavljenoj garderobi, osim tragova osušene tečnosti tamno braon boje nalik na krv koji se nalaze na majici L. M., nije bilo mehaničkih oštećenja. Iz DNK vještačenja je nesumnjivo utvrđeno da su na ivicama sječiva kuhinjskog noža sa plavo sivom drškom, magičnoj zelenoj krpi, jastučnici žute boje, donjem dijelu trenerke crne boje i majici kratkih rukava crne boje koje su izuzete od oštećenog, plavoj majici kratkih rukava koja je izuzeta od optužene, kao i briseva izuzetih iz tragova nađenih na licu mjesta (brisa krvi iz dnevne sobe i iz hodnika), nalazila krv porijeklom od oštećenog L. M..</span>
</p>
<p>
<span class="span1">Nalaze i mišljenja vještaka (medicinske struke, trasologa i vještaka forenzičke genetike), sud je prihvatio kao stručne, objektivne i jasne, bazirane na pravilima struke i nauke, a pismene dokaze kao istinite i precizne, i istima je poklonio punu vjeru, koji dokazi su saglasni o bitnim i odlučnim činjenicama mjesta izvršenja krivičnog djela i sredstva kojim je krivično djelo učinjeno. To što daktiloskopskim vještačenjem noža sa plavom drškom i noža sa crnom drškom koji su izuzeti sa lica mjesta, nisu pronađeni tragovi papilarnih linija, nije bilo od uticaja na drugačije presuđenje u ovom postupku.</span>
</p>
<p>
<span class="span1">Cijeneći naprijed utvrđeno činjenično stanje, ovaj sud nalazi da su se u radnjama optužene L. S. stekli svi bitni elementi bića krivičnog djela ubistvo u pokušaju iz čl.143 u vezi čl.20 Krivičnog zakonika, obzirom da je u postupku na nesumnjiv način utvrđeno da je optužena izvršila krivično djelo na način bliže opisan u izreci ove presude.</span>
</p>
<p>
<span class="span5">Dakle, i sama optužena je u svojoj odbrani navela činjenice koje su od značaja za utvrđenje činjenične građe, a koje su u saglasnosti sa iskazom oštećenog i provedenim dokazima. Naime, optužena nije sporila da je kritične prilike nakon svađe koja je započela između nje i supruga u dnevnom boravku, i ista se nastavila u kuhinji, uzela nož sa plavom drškom koji se nalazio u cjediljki sa suđe na frižideru, da je nož držala u desnoj ruci i da je ubola supruga dok joj je bio okrenut leđima. </span>
</p>
<p>
<span class="span5">Međutim, sud nije prihvatio odbranu optužene da je oštećeni kritične prilike, nakon svađe, krenuo da je tuče, te da je uhvatio za grlo, zbog čega je optužena uzela nož i ubola ga, </span><span class="span5">jer je na glavnom pretresu objasnila da u trenutku kada je ubola oštećenog nožem, on je nije držao za grlo i bio joj je okrenut ljeđima (dakle, s druge strane potvrđuje da je taj eventualni napad bio prestao),  tako da u pravcu fizičkog napada oštećenog na nju optužena nije pružila ni jedan dokaz, niti u spisima predmeta postoji medicinska dokumentacija koja bi potvrdila njen iskaz, već naprotiv sud se i neposredno na glavnom pretresu i iz medicinske dokumentacije uvjerio da je oštećeni invalid, koji ima slabost lijeve polovine tijela, te se otežano kreće i došao je u pratnji brata M., zbog čega je sud ovaj dio navoda odbrane cijenio kao sračunat na izbjegavanje krivice i poboljšanje položaja u ovoj krivično pravnoj stvari.</span>
</p>
<p>
<span class="span1">Cijeneći okolnosti konkretnog slučaja, ovaj sud nalazi da je optužena L. S. predmetno krivično djelo izvršila sa direktnim umišljajem. Naime, optužena je bila svjesna da udarajući oštećenog kuhinjskim nožem dužine sječiva 19 cm u predjelu leđa odnosno u desnu polovinu slabinskog dijela, na taj način oštećenog može lišiti života, pa je to i htjela, jer je kao  osoba očuvanih prosječnih intelektualnih kapaciteta, informisanosti i prirode interesovanja u skladu sa obrazovanjem (završila Gimnaziju) i kalendarskom dobi (kako je sve proizilazilo iz nalaza Komisije vještaka) znala da ubodom nožem u taj dio tijela ( a radi se o dijelu tijela pri kojem je proboj nožem od 19 cm mogao doći do trbušne duplje od pozadi ili bubrega, dakle vitalnih organa) može oštećenog lišiti života (pri tom svjesna i njegovog opšteg zdravstvenog stanja i činjenice da je invalid).  Iz okolnosti konkretnog slučaja nesumnjivo proizilazi da izostanak te posledice se ne može pripisati volji i htjenju optužene, već sticaju drugih okolnosti, što ukazuje na to da je optužena bila svjesna svih elemenata bića krivičnog djela i da je htjela njegovo izvršenje.</span>
</p>
<p>
<span class="span1">Pri ocjeni stanja svijesti optužene u vrijeme izvršenja krivičnog djela, sud je imao u vidu nalaz i mišljenje komisije vještaka o obavljenom sudsko psihijatrijskom vještačenju optužene, koji su naveli da okolnosti krivičnog djela ukazuju na pasivan položaj oštećenog, bez njegovog provokativnog ponašanja, pa i pored stanja afekta razdražljivosti kod optužene afekat nije bio dostigao stepen jakog inteziteta odnosno patološkog afekta (zbog čega sud nije mogao razmišljati o tome da je djelo eventualno izvršeno na mah). Međutim, cijeneći kod optužene karakterološke promjene emocionalno nestabilnog poremećaja ličnosti  sa povratnom depresijom na nepsihotičkom nivou sa ispoljavanjem simptoma endokrinog psihosindroma kod oboljenja štitne žlijezde, koji duševni poremećaj spada u kategoriju težih duševnih poremećaja, to je razlog što su sposobnosti shvatanja značaja djela, kao i mogućnost upravljanja svojim postupcima kod optužene u vrijeme izvršenja krivičnog djela bile bitno smanjene, što je sud prihvatio i cijenio kod odluke o kazni. </span>
</p>
<p>
<span class="span1">Sud je cijenio i druge dokaze provedene u postupku, pa je našao da oni nijesu od uticaja za drugačiju odluku u ovoj krivično pravnoj stvari. </span>
</p>
<p>
<span class="span1">Odlučujući o kazni za optuženu, sud je najprije u smislu člana 42 Krivičnog zakonika cijenio sve okolnosti koje utiču da kazna bude veća ili manja, pa je od olakšavajućih okolnosti na strani optužene cijenio njene godine života (rodjena 1951.godine) odnosno da se radi o starijoj osobi, da je navodima svoje odbrane doprinijela rasvjetljenju činjeničnog stanja, da je izrazila iskreno kajanje zbog učinjenog, činjenicu da nije sklona vršenju krivičnih djela obzirom da ranije nije osudjivana, što je sud utvrdio iz Izvoda iz kaznene evidencije, da je djelo ostalo u pokušaju, a da se za pokušaj krivičnog djela shodno čl. 20 st.3 KZ-a učinilac može blaže kazniti, te naročito da su sposobnosti shvatanja značaja djela i sposobnost upravljanja postupcima kod optužene u vrijeme izvšenja krivičnog djela bile bitno smanjene, usled čega zakon propisuje mogućnost blažeg kažnjavanja, shodno čl.14 st.2 KZ-a. Kako otežavajućih okolnosti nije bilo, sud je </span><span class="span1">naprijed navedene olakšavajuće okolnosti u svojoj ukupnosti cijenio kao naročito olakšavajuće i optuženu shodno čl.45 i 46 KZ-a osudio na kaznu zatvora u trajanju od 2 (dvije) godine,  nalazeći da je tako odmjerena kazna adekvatna stepenu krivice optužene i težini izvršenog krivičnog djela i predstavlja onu mjeru koja je neophodno potrebna za postizanje svrhe kažnjavanja iz čl.32 Krivičnog zakonika, da optužena ubuduće ne vrši krivična djela, a u okviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p>
<span class="span1">Sud je optuženoj, shodno čl.51 Krivičnog zakonika, u izrečenu kaznu zatvora, uračunao i vrijeme provedeno u pritvoru, počev od 24.04.2013. godine do 23.05.2013. godine, dok će ostatak kazne optužena izdržati nakon pravosnažnosti presude.</span>
</p>
<p>
<span class="span1">Kako je optužena oglašena krivom, sud je, shodno odredbama čl.226 i 229 Zakona o krivičnom postupku, obavezao na plaćanje troškova krivičnog postupka u </span><span class="span1">iznosu od </span><span class="span1">60,50 €, </span><span class="span1">koji se odnose na troškove vještačenja po </span><span class="span1">vještaku sudske medicine u toku istražnog postupka, </span><span class="span1">kao i na ime sudskog paušala novčani iznos od 100,00 eura, koji iznos je odmjeren shodno složenosti, dužini trajanja postupka i imovinskim prilikama optužene, sve u roku od </span><span class="span1">15 dana po pravosnažnosti presude, pod prijetnjom prinudne naplate, a u korist Budžeta CG, dok će o drugim troškovima krivičnog postupka koji nisu bili utvrdjeni u vrijeme presudjenja, sud donijeti posebno rješenje.</span>
</p>
<p>
<span class="span1">Na osnovu izloženog, a shodno odredbi čl.374 Zakona o krivičnom postupku, odlučeno je kao u izreci.</span>
</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 03.12.2013.godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1">                   PREDSJEDNIK VIJEĆA-SUDIJA,</span>
</p>
<p>
<span class="span1">Mirjana Tišma,s.r.                                                                   Vesna Pean, s.r.</span>
</p>
<p>&nbsp;</p>
<p>&nbsp;</p>
<p>
<span class="span6">PRAVNA POUKA:</span>
</p>
<p>
<span class="span1">Protiv ove presude dozvoljena je žalba Apelacionom sudu Crne Gore, u roku od 15. dana, od dana prijema pismenog otpravka presude, a preko Višeg suda u Podgorici.</span>
</p>
<p>&nbsp;</p>
<p style="text-align:center;">
<span class="span1">Tačnost otpravka, tvrdi i</span>
</p>
<p style="text-align:center;">
<span class="span1">o v j e r a v a ;</span>
</p>
<p style="text-align:center;">
<span class="span1">Namještenik Suda,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
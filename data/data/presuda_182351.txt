<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 366/14</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane, kao zapisničara, u krivičnom predmetu protiv okrivljenog J. M., zbog krivičnog djela ugrožavanje sigurnosti iz člana 168 stav 2 u vezi stave 1 Krivičnog zakonika Crne Gore, odlučujući po optužnom predlogu ODT-a Podgorica od 03.06.2014. godine, koji je na glavnom pretresu zastupao zamjenik ODT-a Podgorica M. I., nakon glavnog, javnog pretresa održanog dana 17.07.2014. godine u prisustvu stranaka i branioca po službenoj dužnosti, advokata V. P., donio je i dana 18.07.2014. godine javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrilvljeni J. M., po nadimku “M.”, od oca R. i majke N., rođene L., rođen .... godine u P., sa prebivalištem u mjesto rođenja u ul. ... d. broj ... državljanin Crne Gore, nezaposlen, neoženjen, završio srednju školu, lošeg imovnog stanja,neosu</span><span class="span1">đivan</span><span class="span1"> </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 02.06.2014. godine oko 00,15 časova u ul. V. Đ., u P., u neposrednoj blizini terase ugostiteljskog objekta “U.”, vlasništvo D. Z., koji se nalazi ispod zapadne tribine stadiona FK “B.”, svjestan svog djela čije je izvršenje htio i znajući da je njegovo djelo zabranjeno, prijetnjom da će napasti na život i tijelo ugrozio sigurnost više lica oštećenih D. Z., i policijskih službenika C. M. i M. B., na način što je, nakon prepirke sa oštećenim D. Z. koja se dogodila unutar ugostiteljskog objekta “U.” kada ga je oštećeni sa još dva konobara izbacio iz lokala, priprijetio mu riječima da će da ga ubije i da mu zapali lokal, a zatim pošao do benzinske pumpe i u staklenu bocu koju je usput našao natočio benzina, od papira napravio fitilj koji je stavio na vrh boce, a zatim se vratio do ugostiteljskog objekta, upaljačem zapalio fitilj na boci i bacio je u pravcu oštećenih, koji su u tom trenutku stajali u bašti lokala, pa je zapaljena boca pala na 2 do 3 metra od njih, gdje se razbila stvarajući plamen, što je kod oštećenih izazvalo osjećaj straha i ugroženosti. </span>
</p>
<p>&nbsp;</p>
<p>
<span class="span1">-č</span><span class="span1">ime je izvršio krivično djelo ugrožavanje sigurnosti iz člana 168 stav 2 u vezi stava 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa sud okrivlenog, primjenom citiranih Zakonskih propisa i čl. 3, 4, 5, 13, 15, 32, 36, 42 i 51 Krivičnog zakonika Crne Gore i čl. 226 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">Osuđuje</span>
</p>
<p>
<span class="span1">Na kaznu zatvora u trajanju od 3 (tri) mjeseca, u koju kaznu se uračunava vrijeme provedeno u pritvoru od 02.06.2014. godine od 03:00 časova kao dana lišenja slobode, pa nadalje. </span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime paušala uplati novčani iznos od 30,00 eura, u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica od 03.06.2014. godine okrivljenom J. M. stavljeno je na teret izvršenje krivičnog djela ugrožavanje sigurnosti iz člana 168 stav 2 u vezi stava 1 Krivičnog zakonika Crne Gore. U završnoj riječi, zastupnik optužbe je u cjelosti ostao pri podnijetom optužnom predlogu, i predložio je sudu da okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Branilac po službenoj dužnosti okrivljenog J. M., advokat V. P. u završnoj riječi je izjavio da okrivljeni priznao izvršenje krivičnog djela stavljenog mu na teret i na taj način pomogao sudu da rasvijetli i tačno utvrdi činjenično stanje. Predložio je sudu da okrivljenog osudi na blažu kaznu. </span>
</p>
<p>&nbsp;</p>
<p>
<span class="span1">U završnoj riječi, orkivljeni J. M. podržao je završnu riječ svog branioca i ostao pri navodima svoje odbrane na glavnom pretresu.  </span>
</p>
<p>&nbsp;</p>
<p>
<span class="span1">Sud je u dokaznom postupku saslušao u svojstvu svjedoka oštećenog D. Z.; pročitao: zapisnik o uviđaju UP CB Podgorica Ku.br. 450/2014 od 02.06.2014. godine, fotodokumentaciju UP CB Podgorica broj 64-28-244-686/1497; na saglasan predlog stranaka pročitao iskaze svjedoka oštećenih: C. M., M. B.; pročitao izvod iz KE za okrivljenog izdat od Ministarsta pravde Crne Gore Broj 0203/2980 od 11.07.2014. godine.</span>
</p>
<p>&nbsp;</p>
<p>
<span class="span1">Saslušan na glavnom pretresu u svojstvu svjedoka, oštećeni D. Z. je izjavio da ostaje pri svom iskazu datom u prethodnom postupku na zpisniku kod ODT-a Podgorica Kt.br. 595/14 od 03.06.2014. godine gdje je posvjedočio da  se dana 01.06.2014. godine nalazio u svom lokalu „U.“ koji se nalazi ispod zapadne tribine straniona FK „B.“, i to oko 22 i 23 časa. Sjedio je sa svojom kćerkom i prijateljima, za stolom koji je bio odmah pored šanka. U jednom trenutku u lokal je ušao J. M. kojeg je zao po nadimku Mićo. Zna ga od ranije, jer je J. M. iz komšiluka. Ranije je dolazio u isti lokal, i u lokale gdje je (svjedok-oštećeni) radio, i pravio je probleme. J. M. je otišao i stao za šank, pored kase, na mejstu koje inače nije predviđeno za goste. Poručio je piće i počeo da provocira. Čuo je kako je govorio konobarima: „Danas samo pičkice drže lokale“. Te riječi su njemu bile upućene, ali se pravio da ne čuje. U jednom trenutku, J. M. je prišao njegovom prijatelju koji je sjedio sa njim za stolom i upitao ga: „Što me gledaš?“, na što mu je ovaj odgovorio u smislu da u lokalu ima mnogo ljepšeg svijeta koji bi on gledao i zamolio J. M. da ga ostavi na miru. Isto mu je i on poručio, a J. M. se vratio do šanka i nastavio sa istim ponašanjem. U jednom trenutku, J. M. ga je pozvao da priđe. Zamolio ga je da mu se tako ne obraća jer ima preko 40 godina i da to nije primjeren način komunikacije, kao i kazao mu da dođe ako mu što treba. J. M. je krenuo ka njegovom stolu i govorio mu u smislu da se ponaša mangupski. Tada je ustao, i pošao je sa J. M. do drugog dijela lokala. Tu je J. M. krenuo rukama prema njemu, pa ga je zbog toga odgurnuo. Tada su pritrčali još dva konobara, pa su njih trojica zajedno igurali J. M. iz lokala. J. M. je svo vrijeme psovao i prijetio, govoreći mu da će da će da ga ubije i zapali mu lokal. Nakon toga, J. M. je nestao. Uplašen od navedenih prijetnji, obavijestio je policiju, budući da mu je čitava porodica angažovana na poslovima u lokalu. Poslije nekih pola sata, do sat, J. M. se ponovo pojavio, držeći bocu u ruci. Palio je upaljač i pokušavao da upali bocu upaljačem. Službenici policije su bili tu i naređivali mu da baci bocu i prestane sa njenim paljenjem, što J. M. nije poslušao, već je zapalio bocu, a zatim je bacio u pravcu policajaca i njega. Oni su tada jedini stajali u bašti lokala, a boca je pala nekih 2-3 metra od bašte, i u trenutku kada se razbila, izazvala je veliki plamen, ali nije bilo eksplozije. Od tog plamena je izgorio i tepih u bašti. U tom trenutku se izuzetno uplašio za svoj život. Odmah nakon toga J. M. je počeo da bježi, pa je zajedno sa policajcima krenuo za njim. Prvi ga je sustigao, i tom prilikom je zadobio povredu lijeve noge, jer je tada udario u njega i nakon toga su obojica pali na asfalt. Na glavnom pretresu je dodao da se, preko porodice i prijatelja izmirio sa okrivljenim, da se ne pridružuje krivičnom gonjenju i da ne postavlja imovinsko - pravni zahtjev.</span>
</p>
<p>&nbsp;</p>
<p>
<span class="span1">Iz citiranog zapisnika o uviđaju UP CB Podgorica Ku.br. 450/2014 od 02.06.2014. godine proizilazi da je isti dana 02.06.2014 godine sačinjen u ime Uprave policije PJ CB Podgorica, kao i da prije preduzimanja uviđaja je konstatovano da izlazak na mjesto događaja je izvršen povodom obavještavanja da je ispred „lounge bar-a U.“, vlasništvo D. Z. i P. I., čije su prostojije locirane u sklopu gradskog stadiona u ulici ... d. bb u P., te da je došlo do izazivanja opšte opasnosti </span><span class="span1">bavanjem zapaljive naprave. Uviđaj je započet u 00,45 časova i uviđajem je konstatovano da je dana 02.06.2014. godine, nakon obavještenja vlasnika objekta „U.“ , D. Z., lice mjesta obezbijeđeno patrolom policime M... sačinjene od policajaca M. i C.. Lice mjesta ubacivanja – podmetanja zapaljive eksplozivne naprave je dio prostora koji se nalazi u neposrednoj blizini terase – bašte lounge bar-a „U.“, koji je lociran u prizemnom dijelu gradskog stadiona ul. ... d. bb u P.. Pregledom lica mjesta na udaljenosti od 300 cm zatečena je nagorjela trava, kao i fitilj koji je napravljen od papirnog materijala. Na dijelu ovog prostora koji se nalazi kod ivičnjaka parkinga, ispred lokala zatečena su polomljena parčad staklene flaše. Zapisnik je snadbjeven pečatom MUP-a Podgorica i potpisan od strane policijskog službenika D. Lj..</span>
</p>
<p>&nbsp;</p>
<p>
<span class="span1">Iz fotodokumentacije UP CB Podgorica broj 64-28-244-686/1497 proizilazi da se ista sastoji od šest fotografija lica mjesta; iz uvida u sliku broj 1 „dalji izgled“, proizilazi da se vidi tribina gradskog stadiona – stadiona FK „B.“ , tenda sa natpisom „U.“ kao i parking ispred istog, na kom parkingu je parkirano vozilo marke „F. f.“ u karavanskoj verziji; Iz uvida u sliku broj 2 „bliži izgled“ vidi se bašta sa tendom „U.“, u kojoj bašti se vide par lica koja stoje, kao i butik „FK B.“ sa desne strane; iz uvida u sliku broj 3 „dalji izgled traga broj 1 označenog markerom i strelicom“, vidi se trag na betonskoj podlozi, označen brojem 1; iz uvida u sliku broj 4 „bliži izgled“ vidi se trag – izgorjelo parče papira; iz uvida u sliku broj 5 „ostatci flaše u kojoj se nalazila zapaljiva materija“ vide se ostatci boce na travnatoj podlozi, pored betona, a koji ostatci boce su tamne boje; iz uvida u sliku broj 6 „izgled na trotoaru“ vidi se parking prostor, i trotoar, između kojih se nalazi manja travnata površina, dok se vide određene veće fleke na trotoaru. </span>
</p>
<p>&nbsp;</p>
<p>
<span class="span1">Iz iskaza oštećenog u svojstvu svjedoka C. M. datog na zapisniku u prethodnom postupku pred ODT-om Kt.br. 595/14 od 03.06.2014. godine proizilazi da je isti posvjedočio da se dana 01.06.2014. godine zajedno sa svojim kolegom iz CB-a, M. B. patrolirao, kada ih je, negdje oko 23,20 časova dežurna služba uputila u lokal „U.“ koji se nalazi ispod stadiona FK „B.“ budući da je neko lice pravilo probleme u tom lokalu, pa je vlasnik pozvao policiju. Kada su stigli, zatekli su vlasnika lokala koji je rekao da se zove D. Z. i koji je ispričao da je jedno lice pravilo probleme, uznemiravajući goste, i zamolio ih je da budu u blizini, iz straha da će se isto lice opet vratiti. Nakon izvjesnog vremena, primijetio je jedno lice koje dolazi iz pravca centra grada, i koje lice je u ruci nosilo staklenu bocu iz koje je virilo parče papira. Primicajući se, isto lice je palilo taj papir koji je virio iz boce, na što ga je, zajedno sa svojim kolegom povicima upozorio da prestane to da radi. Ne obazirujući se, ovo lice je prišlo još par metara, a zatim upaljenu bocu bacilo prema mjestu gdje je stajao sa kolegom i vlasnikom lokala. U tom trenutku u ćošku bašte su sjedjeli još jedan momak i jedna djevojka. Kada je pala na tlo, boca se razbila i otvorio se veliki plamen. U tom trenutku je bio blizu i prepao se za svoj život. Momak i djevojka koji su sjedjeli u bašti lokala bili su dalje od mjesta na koje je pala boca. Bliže boci su bili M. B., vlasnik lokala i on. Momak koji je bacio ovu bocu je krenuo bježati, a svi su pojurili za njim. </span>
</p>
<p>&nbsp;</p>
<p>
<span class="span1">Nije se pridružio krivičnom gonjenju protiv okrivljenog i nije postavio imovinsko-pravni zahtjev. </span>
</p>
<p>&nbsp;</p>
<p>
<span class="span1">Iz iskaza oštećenog u svojstvu svjedoka M. B., datog u prethodnom postupku pred ODT-om Podgorica na zapisniku Kt.br. 595/14 od 03.06.2014 godine proizilazi da je dana 01.06.2014. godine obavljao patrolu sa svojim kolegom C. M.. Negdje između 23,00 i ponoći, dežurna služba ih je uputila u lokal koji se nalazi na zapadnoj strani stadiona FK „B.“, budući da je vlasnik tog objekta tražio intervenciju. Kada su prošli do navedenog lokala, tamo su zatekli lice koje im se predstavilo kao D. Z., odnosno vlasnik lokala, koji im je kazao da je imao problema sa jednim momkom, koji je provocirao goste, i kog momka je detaljno opisao. Pretpostavio je o kome se radi, jer je to lice od ranije poznato sa tog reona gdje patrolira. Sa svojim kolegom C. M. i vlasikom lokala se zadržao izvjesno vrijeme, u razgovoru. Dok su bili u lokalu, neko je povikao da onaj momak dolazi i da nešto nosi u kesi. Sa kolegom je izašao napolje i krenuo u susret ovom momku, koji je dolazio iz pravca stare benzinske pumpe, a u rukama je držao bocu. Upaljačem je pokušavao da zapali neki improvizovani fitilj koji je virio iz otvora boce. Zajedno sa kolegom, upozorio ga je da to ne čini, međutim ovaj momak je nastavio da ide ka njima zatim upaljenu bocu bacio u njihovom pravcu. </span><span class="span1">Boca je pala na nekih 2-3 metra, najviše 5 metara od njih, razbila se, a nakon toga se uhvatio plamen. Tom prilikom je osjetio strah za svoj život. Ovaj momak je odmah pobjegao u pravcu iz kojeg je došao, pa je krenuo za njim i uspio ga je sustići. Ovog momka su jurila i druga lica – vlasnik objekta i neke druge njemu nepoznate osobe. Uspio je ovog momka sustići i lišiti ga slobode. Stavio mu je „lisice“, a ljudi koji su se tu pokupili su se htjeli sa ovim momkom obračunaju, što nije dozvolio, kao ni njegov kolega.  </span>
</p>
<p>&nbsp;</p>
<p>
<span class="span1">Nije se pridružio krivičnom godnjenju i nije postavio imovinsko-pravni zahtjev. </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od Ministarsta pravde Crne Gore broj 0203/2980 od 11.07.2014. godine proizilazi da je okrivljeni J. M. nije osuđivan.</span>
</p>
<p>
<span class="span1">Okrivljeni J. M. nije sporio da je dana 02.06.2014. godine oko 00,15 časova ispred lokala „U.“ koji je vlasništvo oštećenog D. Z. bacio bocu napunjenu benzinom i zapaljenim fitiljem koji je improvizovao od papira, odnosno da je istu bocu bacio u pravcu oštećenog D. Z.. Ovaj dio odbrane okrivljenog, sud je cijenio kao istinit. Međutim, okrivljeni kazuje da prethodno navedenom događaju je bio izudaran od strane više lica prilikom izbacivanja iz lokala i to po glavi i tijelu. Takođe je isticao da nije vidio policijske službenike ispred kafića „U.“ kao i da je boca sa benzinom bila bačena na udaljenosti od 10 metara od oštećenog D. Z.. Sud je odbranu okrivljenog u navedenom dijelu cijenio kao neistinitu i sračunatu na ublažavanje krivice, a ovo sa razloga zbog toga što je odbrana okrivljenog u navedenom dijelu obesnažena iskazima svjedoka oštećenih D. Z., C. M. i M. B., zapisnikom uviđaju UP CB Podgorica Ku.br. 450/2014 od 02.06.2014. godine kao i fotodokumentacijom UP CB Podgorica broj 64-28-244-686/1497. Naime, iz iskaza svjedoka - oštećenog D. Z. sud je utvrdio da je nakon konstantnog provokatorskog ponašanja, okrivljeni J. M. bio „izguran“ iz njegovog ugostiteljskog objekta „U.“, te da mu je tom prilikom uputio niz psovki i prijetnji, a koje prijetnje su se odnosile na to da će ga ubiti i zapaliti mu lokal. Uplašen ovakvim ponašanjem okrivljenog J. M., oštećeni D. Z. je pozvao policiju, koja je nedugo zatim i došla. Nakon policije, došao je i okrivljeni J. M., i noseći bocu iz koje je virio papirni fitilj prilazio njegovom objektu, iako su ga policijski službenici upozoravali da to ne čini, nakon čega je i bacio bocu u pravcu oštećenih D. Z., i službenika MUP-a. Kada je boca pala na tlo, svega 2-3 metra od bašte lokala „U.“ ista se razbila, i izazvala veliki plamen, što je kod oštećenog D. izazvalo strah za sopstveni  život. Nakon ovog, okrivljeni je krenuo bježati, a krenuli su za njim oštećeni D. kao i još nekoliko lica i uspjeli su ga sustići. Dakle, ne stoje navodi okrivljenog u dijelu u kojem ističe da je bio isprovociran na način što je bio izudaran po glavi i tijelu od strane više lica u lokalu „U.“, budući da ovakve navode ne potkrepljuje ni jedan materijalni dokaz. Osim toga što su isti obesnaženi iskazom svjedoka oštećenog D. Z., valja istaći da se, radi afirmacije svojih navoda, okrivljeni mogao se javiti ljekaru kako bi isti konstatovao povrede. Takođe je bio u mogućnosti predočiti i demostrirati pred ODT-om Podgorica prilikom saslušanja, koji je u fazi prethodnog postupka ima status državnog organa, što nije učinio, a posebno imajući u vidu da je od navodnog napada na njega u lokalu „U.“ proteklo nešto više od 24 časa, pa su i eventualne povrede morale biti tada vidljive. Valja dodati i da u prilogu neistinitosti tog dijela odbrane orkivljenog J. M. ide i svjedočenje svjedoka - oštećenih, policijskih službenika C. M. i M. B., iz kojih je sud utvrdio da su isti poslati u kafić „U.“ po pozivu vlasnika istog, a zato što je određeno lice pravilo probleme. Dakle, životno je nelogično da neko poziva organ reda da interveniše zato što je napao nekoga, već sasvim suprotno, upravo zato što je uznemiren od strane nekog. Iz iskaza svjedoka oštećenih C. M. i M. B., koji su kompatibilni, kako među sobom, tako i sa ostalim dokazima koje je sud cijenio kao istinite, sud je utvrdio da su isti, kao pripadnici MUP-a patrolirali kritične večeri i da su dobili nalog da pođu do ugostiteljskog objekta „U.“. Kada su došli, vlasnik, ovdje oštećeni D. Z. im je objasnio da je okrivljeni J. M. svojim ponašanjem stvarao probleme, te da kada je udaljivan je prijetio da će mu učiniti nešto nažao. Nedugo zatim, došao je orkviljeni J. M. sa bocom koju je pokušavao da zapali na način što je upaljačem palio fitilj koji je iz nje virio. Kao službenici policije, oštećeni C. i M. su ga opomenuli su ga da se ne približava i da bocu odloži sa strane. Ignorišući njihova upozorenja, okrivljeni J. M. je bacio bocu u njihovom pravcu, koja se zapalila prilikom pada na pod, te da je pala na do tri metra od njih. Iskaze svjedoka oštećenih C. M. i M. B. sud je cijenio kao istinite. Dakle, prednje utvrđenom činjenicom da je okrivljeni bio opomenut od strane službenika </span><span class="span1">MUP-a da obustavi svoju aktivnost, on je znao da se tu nalaze policajci, a sama činjenica da je nastavio nedozvoljenu radnju, i to u prisustvu policije, dodatno govori u prilog ozbiljnosti okrivljenog da izvrši krivično djelo stavljeno mu na teret. Ovakvu činjeničnu građu dodatno osnažuje i zapisnik o uviđaju UP CB Podgorica Ku.br. 450/2014 od 02.06.2014. godine koji je sud cijenio kao vjerodostojan, a iz koga je utvrdio da je dana 02.06.2014. godine u 00,45 započet uviđaj, i da prilikom vršenja istog je konstatovano da je u neposrednoj blizini terase kafića „U.“ podmetnuta zapaljiva naprava, kao i prnađeni ostatci izgorjele staklene flaše, i ostatci fitilja napravljenog od papira. Vjerodostojnost ovog zapisnika dodatno je potkrijepljena i  fotodokumentacijom UP CB Podgorica broj 64-28-244-686/1497 iz koje je sud utvrdio da se ostatci zapaljive naprave bačene na kafić „U.“ zatečeni u neposrednoj blizini terase ovog ugostiteljskog objekta, kao i fleka nastala sagorijevanjem benzina iz boce.</span>
</p>
<p>&nbsp;</p>
<p>
<span class="span1">Sud je izmijenio činjenični opis krivičnog djela, na način što je nakon riječi „ugrozio sigurnost“ a prije riječi „oštećenih D. Z. i policijskih službenika C. M. i M. B.“ dodao riječi „više lica“, u uvjerenju da je ovakva korekcija morala biti učinjena, a da pritom, po stanovištu ovog suda, ovakvom izmjenom nije povrijeđen objektivni identitet optužbe i presude.</span>
</p>
<p>&nbsp;</p>
<p>
<span class="span1">Pravno kvalifikujući prednje utvrđeno činjenično stanje, sud je utvrdio da su se u radnjama okrivljenog J. M. stekla sva bitna obilježja bića krivičnog djela ugrožavanje sigurnosti iz člana 168 stav 2 u vezi stava 1 Krivičnog zakonika Crne Gore. Kvalifikatornu okolnost iz stava iz člana 168 stav 2, okrivljeni je ostvario na način što je ugrozio sigurnost više lica, i to oštećenih: D. Z., C. M. i M. B..</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema krivičnom djelu, sud je utvrdio da je okrivljeni J. M. bio svjestan svog djela čije je izvršenje htio, znajući da je njegovo djelo zabranjeno, te da je postupao sa direktnim umišljajem, shodno čl. 15 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Odlučujući o vrsti krivične sankcije za okrivljenog, sud je cijenio sve okolnosti iz čl. 42 Krivičnog zakonika Crne Gore koje utiču na to da kazna bude manja ili veća, pa je u odsustvu otežavajućih, kao olakšavajće okolnosti na strani okrivljenog našao njegovo loše imovno stanje kao i njegovu raniju neosuđivanost, pa je imajući u vidu navedeno, sud okrivljenog osudio na kaznu zatvora u trajanju od 3 (tri) mjeseca, u koju kaznu zatvora mu se uračunava vrijeme provedeno u pritvoru od 02.06.2014. godine od 03:00 časova kao dana lišenja slobode, pa nadalje shodno čl. 51 st. KZCG, a </span><span class="span1">u uvjerenju da tako odmerenom kaznom ima ostvariti svha kažnjavanja iz čl. 32.st.2 Krivičnog zakonika Crne Gore, u okviru opšte svrhe izricanja krivičnih sankcija iz člana 4 stav 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Valja se osvrnuti na tezu branioca po službenoj dužnosti da je orkviljenom treba cijeniti kao olakšavajuću okolnost njegovo priznanje koje je pomoglo rasvjetljenju ove krivično - pravne stvari. Sud nije cijenio priznanje okrivljenog kao olakšavajuću okolnost iz dva razloga: prvo, priznanje nije cjelovito, budući da je dio odbrane okrivljenog sud cijenio kao neistinit; drugo, okrivljeni nije u pomogao rasvjetljavanju ove krivično - pravne stvari, sa razloga što osim što  iz snage konstalacije dokaza nesumnjivo utvrđeno da je isti izvršio krivično djelo, isti je nakon pokušaja bijega bio uhvaćen od strane, između ostalog, i službenika policije koji je bio na dužnosti. </span>
</p>
<p>
<span class="span1">Visinu paušala u iznosu od 30 eura, sud je odredio shodno imovnom stanju okrivljenog, složenosti i dužini trajanja krivičnog postupka, a shodno članu 226 stav 3 Zakonika o krivičnom postupku. Navedeni paušal, okrivljeni je dužan platiti ovom sudu u roku od 15 dana po pravosnažnosti presude. </span>
</p>
<p>&nbsp;</p>
<p>
<span class="span1">Imajući u vidu prednje navedeno, a primjenom citiranih zakonskih propisa, odlučeno je kao u izreci ove presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span><span class="span1">Dana, 18.07.2014. godine</span>
</p>
<p>&nbsp;</p>
<p style="text-align:right">
<span class="span1">S U D I J A</span><span class="span1">Đuković Goran s.r.</span>
</p>
<p>&nbsp;</p>
<p>&nbsp;</p>
<p>
<span class="span1">Pravna pouka:</span><span class="span1">Protiv ove presude može se izjaviti žalba u roku od 8 dana od dana prijema pismenog otpravka iste, Višem sudu u Podgorici, a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT-u Podgorica</span><span class="span1">- okrivljenom J. M. na adresu I. z., S.</span><span class="span1">- braniocu po službenoj dužnosti, advokatu V. P.</span><span class="span1"></span>
</p>
<p>
<span class="span1">Postupljeno dana:____________________</span><span class="span1">Namještenik suda:____________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-left:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{margin-left:-0.125in;margin-right:-0.32569444in;text-align:center;hyphenate:auto;font-family:Arial;font-size:12pt;}
.p8{margin-left:-0.125in;margin-right:-0.32569444in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Arial;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span>K. 8/13/13</span>
</p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana-Marije Petković, u krivičnom predmetu protiv optuženih AO i KĐ zbog krivičnog djela sitna prevara u službi, pronevjera i posluga iz člana 421 a Krivičnog zakonika, koji se vodi po optužnom predlogu ODT Kotor Kt. broj 317/12 od 14.01.2013. godine, nakon održanog glavnog i javnog pretresa dana 01.03.2013. godine u prisustvu zamjenika ODT Kotor Žarka Pajkovića i optuženih A O i K Đ, istoga dana donio je i javno objavio sledeću</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>	</span>
</p>
<p class="p3">
<span>	1. OPTUŽENI AO,</span><span class="s1"> </span><span>JMBG  , od oca M i majke R, rođene K, rođen  godine u P, stalno nastanjen u P,  M bb, rukovaoc rudarske mehanizacije, sa završenom SSS, državljanin CG, oženjen, otac dvoje mal. djece, srednjeg imovnog stanja, ranije osuđivan presudom Osnovnog suda u P K. Broj   od 04.09.1996. godine zbog krivičng djela iz člana 144 stav 1 Kz na kaznu zatvora u trajanju od 30 dana, protiv kojeg se ne vodi postupak za drugo krivično djelo,</span>
</p>
<p class="p3"></p>
<p class="p3">
<span>	2. OPTUŽENI K Đ, JMBG  , od oca V i majke V, rođene M, rođen   godine u P, stalno nastanjen u P, Ulica   J 103, vozač, sa završenom SSS, državljanin CG, oženjen, otac troje djece, srednjeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p class="p3"></p>
<p class="p1">
<span>K r i v i    s u</span>
</p>
<p class="p3"></p>
<p class="p3">
<span>	Što su dana 12.06.2012 godine  oko 07,30 časova u B, u namjeri da sebi pribave sitnu protivpravnu imovinsku korist kao radnici privrednog društva "T" DOO iz P, prisvojili stvari povjerene im na radu kod oštećenog i to 30 litara dizel goriva, ukupne vrijednosti 39,A navedenu količinu dizel goriva izvukao iz rezervoara  buldožera sa kojim je rukovao na gradilištu oštećenog privrednog društva na brdu T i presuo u tri plastična rezervoara od po 10 litara, da bi istoga dana oko 12,30 časova zajedno sa drugookrivljenim K to gorivo prebacio u službeni automobil oštećenog, kojim je upravljao drugookrivljeni  K, koji je to gorivo odvezao sa sobom, čime su sebi pribavili sitnu protivpravnu korist, u iznosu od 39,00 eura, pri čemu su bili uračunljivi i svjesni svoga djela i njegove zabranjenosti, a čije izvršenje su htjeli.</span>
</p>
<p class="p3"></p>
<p class="p3">
<span>	- čime su učinili krivično djelo sitna prevara u službi, pronevjera i posluga iz člana 421 a Krivičnog zakonika</span>
</p>
<p class="p3"></p>
<p class="p3">
<span>	Pa sud optuženima A O i K Đ zbog krivičnog djela djelo sitna prevara u službi, pronevjera i posluga iz člana 421 a Krivičnog zakonika, a na osnovu odredbi člana 3, 4, 5, 8, 13, 15, 36, 42, 52, 53, 54. Kz-a i čl. 368. i 374. Zkp-a,  izriče</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>	Kojom im utvrđuje kazne zatvora u trajanju od po trideset dana i istovremeno određuje da se kazna neće izvršiti ukoliko optuženi za vrijeme od jedne godine, od dana pravosnažnosti presude ne učine novo krivično djelo.</span>
</p>
<p class="p3">
<span> </span>
</p>
<p class="p3">
<span>	Dužni su optuženi solidarno na ime troškova krivičnog postupka uplatiti iznos od 27,50 eura, i na ime sudskog paušala uplatiti iznos od po 50,00 eura, u roku od 15 dana od dana pravosnažnosti presude na žiro račun broj 832-16-52, a u korist budžeta Crne Gore, i dokaz o uplati dostaviti ovom sudu s pozivom na br. K. 8/13/13.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>	ODT Kotor aktom Kt. broj 317/12 od 14.01.2013. godine optužilo je A O i K Đ zbog izvršnja krivičnog djela sitna prevara u službi, pronevjera i posluga iz člana 421 a Krivičnog zakonika.</span>
</p>
<p class="p3"></p>
<p class="p3">
<span>	U svojoj odbrani optuženi A O je naveo da ne priznaje djelo koje mu se stavlja na teret, niti krivicu za isto. Radio je u firmi „T“ iz P i njegov posao je bio da sređuje deponiju kao vozač buldožera i u to vrijeme su radili na brdu T u B, na sređivanju deponije. Njegova firma je ujedno i vlasnik benzinskih pumpi i bavi se trgovinom naftnih derivata i uvijek su im davali gorivo za njihove  lične potrebe, s obzirom da su radili duž CG. To jutro, a bio je 12.06.2012. godine je u 7,00 h došao na posao i tamo je našao tri bidona od po 10 l prazna i na slavinu od rezervoara je ispustio u te bidone 30 litara nafte iz tog buldožera. Te bidone je ostavio pored mašine dok nije došao optuženi K Đ koji je vozač u „T“, koji je došao automobilom po njega da bi ga poveo na ručak i kada ga je vratio, zamolio je optuženog K da te bidone stavi u auto kako bi iste prebacio sa njim do D G gdje mu se auto nalazilo. To gorivo mu je bilo potrebno za njegovo utrošeno gorivo za njegovo auto, kojim dolazi od Z do D G svako jutro i za to je to gorivo i uzeo. Jedini problem  je što u konkretnom slučaju nije ni pitao, a uvijek kad pita oni mu dozvole da uzme. K je pošao autom sa natovarenim gorivom bez njega, jer se morao vratiti po njega u 17,00h i čim je sišao niz T zaustavili su ga K S sa N Ši odmah ih prijavili u policiju. Žao mu je jedino što je prestao da radi, a nije imao priliku da porazgovara sa gazdom firme Š R koji je uvijek bio korektan prema njemu i da mu objasni o čemu se radi.</span>
</p>
<p class="p3"></p>
<p class="p3">
<span>	U svojoj odbrani optuženi K Đ je naveo da ne priznaje djelo koje mu se stavlja na teret, niti krivicu za isto. Radio je u firmi „T“ iz P kao vozač i sjeća se kritične prilike da je šef gradilišta njihove firme na Z rekao da ima tog dana obaveze u P i ostavio mu službeno vozilo da se brine oko radnika, ako treba što donijeti i da se odvezu na ručak i da se vrate za P na kraju radnog dana. Poslije ručka je optuženog A O vratio na njegovo radno mjesto na brdu T u B i tada mu je optuženi A Odao 3 bidona od po 10l goriva i rekao mu da to isto stavi u gepek, jer je to gorivo koje će da koristi za svoje auto i koje treba zajedno sa optuženim A O  na kraju radnog vremena da prebaci za P. On je te bidone stavio u gepek i kad je krenuo nazad sa T zaustavili su ih K S i N Š i vidjeli su te bidone i prijavili ih u policiju. Ne znam ništa o tome odakle optuženom A O  to gorivo već jedino iz toga što mu je rekao, a njegov propust je jedino to što je pristao da mu to prebaci do P.</span>
</p>
<p class="p3"></p>
<p class="p3">
<span>	U dokaznom postupku koji je sproveden radi utvrđivanja činjeničnog stanja i krivice optuženih sud je proveo sledeće dokaze: saslušao ovlašćenog predstavnika oštećenog preduzeća ,,T P'' K S, svjedoka Š N, na saglasnost stranaka pročitao nalaz i mišljenje vještaka ekonomsko  finansijake struke D M od 03.01.2013. godine, izvršio uvid u izvod iz kaznene evidencije za optuženog A O UP PJ P od 06.11.2012. godine, uvid u izvod iz kaznene evidencije za optuženog K Đ UP PJ P od 06.11.2012.godine, uvid u rješenje o registraciji poreske uprave PJ  P od 17.02.2011. godine za poreskog obveznika DOO ,,T iz P, uvid u izvod iz Centralnog registra Privrednog suda u P od 28.12.2010. godine za privredno društvo DOO "T" P, uvid u ugovor o radu zaključen između DOO "T" I K Đ.</span>
</p>
<p class="p3"></p>
<p class="p3">
<span>	Ovlašćeni predstavnik oštećenog preduzeća , TP'' K S je naveo da je u firmi „T P“ iz P direktor i oni se između ostalog bave i izvođenjem građevinskih radova i učestala im je krađa goriva iz mašina, a što se na kraju odražava na njihovu finansijsku situaciju u firmi. Kako bi tom stali na put zamolio je N Š koji je šef mehanizacije u njihovoj firmi da pokuša utvrditi da li se i ko krade gorivo iz mašina i Š N je kritičnog dana, tj. 12.06.2012. godine pošao na brdo T u B gdje je jedna njihova mašina izvodila građevinske radove, a sa njom je upravljao optuženi A O i N je vidio ujutro u 7,30h kako optuženi A O iz rezervoara buldožera kojim je upravljao puni tri bidona sa naftom i zatim te bidone sakriva u žbunje. Odmah ga je pozvao telefonom i to mu ispričao i pitao ga šta dalje da radi, a on mu je odgovorio da će sačekati da vide ko će doći po to gorivo. Kada se završila pauza za ručak optuženog A  O je povezao njihovim službenim autom optuženi K  Đ do gradilišta, a on i Š su išli svojim autom iza i vidjeli su kako zajedno utovaraju to gorivo u gepek od automobila kojim se dovezao optuženi K i pošto je ostavio optuženog A O krenuo je nazad za V i oni su u podnožju na T putu zaustavili optuženog K i rekli mu da otvori gepek i kada je vidio 3 puna bidona goriva samo ga je upitao šta ovo treba da znači i odakle gorivo, a na šta je optuženi K samo ćutao i slegnuo ramenima. Poslije toga je pozvao policiju i procesuirali su krivičnu prijavu. Ovo su bili primorani da uradie kao firma, jer su imali ogromne rashode na gorivu, a koji nisu pratili upošljenost njihovih mašina, jer izgleda da su svi koji su upravljali tim mašinama uzimali gorivo za svoje privatne svrhe i morali su nekako tom stanuti na put. Kao ovlašteni predstavnik firme nije se pridružio krivičnom gonjenju, niti je postavio imovinsko pravni zahtjev.</span>
</p>
<p class="p3"></p>
<p class="p3">
<span>	Svjedok Š N je naveo da je u firmi „T l“ iz P šef mehanizacije i oni se između ostalog bave i izvođenjem građevinskih radova i učestala im je krađa goriva iz mašina, a što se na kraju odražava na njihovu finansijsku situaciju u firmi. Kako bi tome stali na put K S ga je zamolio da na neki način utvrde ko oduzima gorivo, tako da je dana 12.06.2012. godine poranio na gradilište gdje je radio optuženi O A i vidio je kako iz buldožera izvlači gorivo u tri plastična bidona i kako ih sakriva u žbunju. Odmah je to javio direktoru K, ali su htjeli da sačekaju da vide ko će to gorivo da mu ponese. Poslije ručka na koji svi radnici dolaze sa gradilišta optuženog A O je prebacio  optuženi K Đ službenim automobilom, a on i K su išli u kola iza i vidjeli su kako zajedno unose bidone i stavljaju u gepek njihovog službenog auta i kako optuženi K Đ sam napušta gradilište. Zaustavili su ga i zatražili da otvori gepek i kad su vidjeli pune bidone goriva u gepeku pitali su ga da objasni što je to, međutim on je samo ćutao i slegnuo ramenima. Odmah su pošli u policiju i prijavili ih.</span>
</p>
<p class="p4"></p>
<p class="p3">
<span>	Iz nalaza i mišljenja vještaka ekonomsko finansijske struke D M od 03.01.2013. godine utvrđeno je vrijednost predmetnih 30 litara dizela u vrijeme izvršenja djela ( 12.06.2012. godine ) 39,00 eura.</span>
</p>
<p class="p3"></p>
<p class="p3">
<span>	Uvidom u izvod iz kaznene evidencije za optuženog A O UP PJ P od 06.11.2012. godine utvrđeno je da je isti ranije osuđivan presudom Osnovnog suda u P K. Broj   od 04.09.1996. godine zbog krivičng djela iz člana 144 stav 1 Kz na kaznu zatvora u trajanju od 30 dana.</span>
</p>
<p class="p3"></p>
<p class="p3">
<span>	Uvidom u izvod iz kaznene evidencije za optuženog K Đ UP PJ P od 06.11.2012.godine utvrđeno je da isti ranije nije osuđivan.</span>
</p>
<p class="p3"></p>
<p class="p3">
<span>	Uvidom u rješenje o registraciji poreske uprave PJ  P od 17.02.2011. godine za poreskog obveznika DOO ,,T iz P utvrđeno je da je oštećeno pravno lice registrovano dana 17.02.2011. godine kao poreski obveznik pod nazivom ,,T DOO za proizvodnju, promet roba i usluga, export-import P.</span>
</p>
<p class="p3"></p>
<p class="p3">
<span>	Uvidom u izvod iz Centralnog registra Privrednog suda u P od 28.12.2010. godine za privredno društvo DOO "T" P utvrđeno je da je isto registrovano dana 28.12.2010. godine sa sjedištem u P ulica 4. jula broj 103, te da je osnivač i izvršni direktor S K.</span>
</p>
<p class="p3"></p>
<p class="p3">
<span>	Uvidom u ugovor o radu zaključen između DOO ,,T" i optuženog K Đ utvrđeno je da je optuženi zaposlen na neodređeno vrijeme na poslovima vozača-dampera, počev od 28.12.2010. godine.</span>
</p>
<p class="p3"></p>
<p class="p3">
<span>	Nije bilo predloga za dopunu dokaznog postupka, niti prigovora na izvedene dokaze.</span>
</p>
<p class="p3"></p>
<p class="p3">
<span>	Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, sud je utvrdio činjenično stanje navedeno u izreci presude. </span>
</p>
<p class="p3"></p>
<p class="p3">
<span>	Činjenično stanje sud je utvrdio na osnovu odbrana optuženih, iskaza ovlašćenog predstavnika oštećenog preduzeća K S i svjedoka Š N, te provedenih materijalnih dokaza. </span>
</p>
<p class="p3"></p>
<p class="p3">
<span>	Naime, prvooptuženi A O je u svojoj odbrani potvrdio da je kritičnog dana na brdu T u tri bidona od po 10 litara ispustio 30 litara nafte iz buldožera kojim je upravljao kao radnik DOO ,,T iz P, te da je zamolio drugooptuženog K Đ da te bidone stavi u auto, kako bi ih prebacio sa njim do D G gdje mu se nalazilo auto, koji dio odbrane prvooptuženog A O je sud prihvatio jer je isti u saglasnosti sa odbranom drugooptuženog K Đ koji je naveo da mu je prvooptuženi A O na brdu T dao tri bidona od po 10 litara goriva i rekao mu da ih stavi u gepek, jer je to gorivo koje će da koristi za svoje auto, te je te bidone stavio u gepek i kada je krenuo nazad sa T zaustavili su ga K S i Š N i prijavili ih u policiju.</span>
</p>
<p class="p3"></p>
<p class="p3">
<span>	Odbrane optuženih u ovom dijelu sud je prihvatio jer su iste u skladu sa iskazom ovlašćenog predstavnika ,,T P''-a K S koji je naveo da ga je kritičnog dana pozvao telefonom Š N i ispričao mu da je vidio kako je prvooptuženi A O iz rezervoara buldožera kojim je upravljao napunio tri bidona sa naftom i te bidone sakrio u žbunje, pa je on nakon ručka zajedno sa Š N krenuo autom iza službenog automobila kojim je prvooptuženog A O vozio drugooptuženi K Đ do gradilišta i vidjeli su kako optuženi zajedno utovaraju to gorivo u gepek od automobila, kojim je nakon toga drugooptuženi K Đ krenuo nazad za B i oni su ga u podnožju T puta zaustavili i rekli mu da otvori gepek, gdje su našli 3 puna bidona goriva i u skladu sa iskazom svjedoka Š N koji je naveo da je kritičnog dana poranio na gradilište i vidio A  O kako iz buldožera izvlači gorivo u tri plastična bidona i kako ih skriva u žbunju, što je odmah javio direktoru K S, pa su on i direktor, poslije ručka na koji dolaze svi radnici sa gradilišta, krenuli kolima za službenim vozilom kojim je drugooptuženi K Đ prebacio prvooptuženog A O i vidjeli su kako optuženi zajedno unose bidone i stavljaju ih u gepek službenog auta i kako drugooptuženi Kr Đ sam napušta gradilište. Iskaze K S i ŠN sud je prihvatio jer su se svjedoci na identičan način izjasnili o svim činjenicama bitnim za ovu krivično pravnu stvar.</span>
</p>
<p class="p3"></p>
<p class="p3">
<span>	Ono što se postavilo kao sporno, imajući u vidu navode iz odbrana optuženih, jeste okolnost da li je prvooptuženi A Oimao dozvolu firme da gorivo utrošeno za dolazak na posao refundira iz rezervoara buldožera kojim je upravljao, odnosno da li je drugooptuženom K Đ bilo poznato odakle prvooptuženom A O tri bidona sa po 10 litara goriva, za koje mu je kritične prilike rekao da ih stavi u gepek automobila. </span>
</p>
<p class="p3"></p>
<p class="p3">
<span>	Prije svega, sud nije prihvatio navod odbrane prvooptuženog A O da je jedini problem u tome što u konkretnom slučaju nije ni pitao da uzme gorivo koje mu je bilo potrebno za dolazak na posao svako jutro od Z do D G, jer navodno uvjek kad pita oni mu dozvole da uzme, jer je ovakva odbrana obezvrijeđena iskazima ovlašćenog predstavnika oštećene firme K S i svjedoka Š N   koji su naveli da im je učestala krađa goriva iz mašina, zbog čega su upravo i odlučili da utvrde ko otuđuje gorivo. Dakle, po mišljenju suda nelogično je da firma koja radnicima navodno omogućava da putne troškove refundiraju iz rezervoara buldožera, nakon toga iste te radnike uhodi kako bi utvrdila gdje nestaje gorivo. Takođe, činjenica da je prvooptuženi A O kritičnog jutra nakon što je predmetne bidone napunio benzinom, iste sakrio u žbunje, a što je sud utvrdio iz iskaza Š N, čiji iskaz je prihvatio, ukazuje na neistinitost navoda prvooptuženog, pa sud takvu odbranu nije prihvatio, cijeneći da je isključivo usmjerena na izbjegavanje sopstvene krivice. </span>
</p>
<p class="p3"></p>
<p class="p3">
<span>	Dalje, sud nije prihvatio navod odbrane drugooptuženog K Đ da nije znao ništa o tome odakle prvooptuženom A O predmetno gorivo za koje mu je kritične prilike rekao da ga stavi u gepek, jer je ovakva odbrana po mišljenju suda nelogična i usmjerena na izbjegavanje krivice. Naime, drugooptuženi K Đ navodi da nije znao ništa o porijeklu predmetnog goriva, međutim  istovremeno navodi da je njegov jedini propust to što je pristao da isto prebaci do P. Dakle, odbrana drugooptuženog je kontradiktorna, nelogična i ukazuje na činjenicu da je znao da predmetno gorivo potiče iz buldožera, a ovo tim prije kada se uzme u obzir da su bidone uzimali iz žbunja i stavljali u gepek vozila, inače ne bi transport istog nazivao propustom.</span>
</p>
<p class="p3"></p>
<p class="p3">
<span>	Vrijednost otuđenog goriva utvrđena je na osnovu nalaza i mišljenja vještaka ekonomsko  finansijske struke D M od 03.01.2013. godine, čiju sadržinu je sud prihvatio, jer ista nije osporena na bilo koji način, a radi se o nalazu koji je urađen po pravilima struke.</span>
</p>
<p class="p3"></p>
<p class="p3">
<span>	Optuženi su postupali sa direktnim umišljajem, jer su u svojstvu radnika DOO ,,T P'' iz P prisvojili 30 litara dizel goriva ukupne vrijednosti 39,00 eura, povjerenog im na radu, čime su pribavili sebi malu protivpravnu imovinsku korist u navedenom iznosu, iako su znali da je osnov sticanja protivpravan. Samo ponašanje optuženih kritičnom prilikom ukazuje da su bili svjesni protivpravnosti svog postupanja, jer je  prvooptuženi sakrio bidone sa gorivom u žbunje a drugooptuženi je, kada su ga K S i Š N pitali odakle gorivo u gepeku, samo slegnuo ramenima. Optuženi su bili svjesni svog djela i htjeli su njegovo izvršenje, jer su bili svjesni da na navedeni način pribavljaju sebi protivpravnu imovinsku korist, a to im je i bila namjera.</span>
</p>
<p class="p3">
<span>	</span>
</p>
<p class="p5">
<span>	</span><span class="s2">Time su se u radnjama optuženih ostvarila sva bitna obilježja bića krivičnog djela sitna prevara u službi, pronevjera i posluga iz člana 421 a Krivičnog zakonika, pa ih je sud oglasio krivim za isto.</span>
</p>
<p class="p3"></p>
<p class="p6">
<span>Prilikom odluke o vrsti i visini krivične sankcije koju optuženima treba izreći sud je pošao od toga da je za predmetno krivično djelo propisana novčana kazna ili kazna zatvora do jedne godine. U smislu člana 42 Kz sud je na strani optuženog A O kao olakšavajuće okolnosti cijenio da je isti porodičan čovjek, otac dvoje maloljetne djece, te okolnost da se ovlašćeni predstavnik oštećenog preduzeća nije pridružio krivičnom gonjenju, dok je kao otežavajuću okolnost cijenio da je isti ranije osuđivan, ali je sud pri tom imao u vidu da je od ranije osude prošlo 17 godina. U odnosu na optuženog K Đ sud je kao olakšavajuće okolnosti cijenio da je isti porodičan čovjek, otac troje djece, te činjenicu da isti ranije nije osuđivan i da se ovlašćeni predstavnik oštećenog preduzeća nije pridružio krivičnom gonjenju, dok otežavajućih okolnosti na strani optuženog nije našao. U konkretnom slučaju sud je optuženima utvrdio kazne zatvora u trajanju od po 30 dana i istovremeno odredio da se kazna neće izvršiti ukoliko optuženi u roku od godinu dana od dana pravosnažnosti presude ne učine novo krivično djelo-uslovna osuda. Sud smatra da će se i ovom uslovnom osudom ostvariti svrha izricanja krivičnih sankcija odnosno da će se upozorenjem uz prijetnju kaznom dovoljno uticati na optužene da više ne vrše krivična djela tj. da će se ispuniti ciljevi specijalne prevencije.</span>
</p>
<p class="p3"></p>
<p class="p3">
<span>	Na osnovu naprijed navedenih krivično pravnih odredbi, te člana 3, 4, 5, 8, 13, 15, 36, 42, 52, 53, 54. Kz-a i čl. 368. i 374. Zkp-a, sud je odlučio kao u izreci presude.</span>
</p>
<p class="p3"></p>
<p class="p3">
<span>	Sud je obavezao optužene da solidarno na ime troškova krivičnog postupka uplate iznos od 27,50 eura i to na ime troškova vještačenja po vještaku ekonomsko finansijake struke, i  da na ime sudskog paušala uplate iznos od po 50,00 eura, u roku od 15 dana od dana pravosnažnosti presude na žiro račun broj 832-16-52, a u korist budžeta Crne Gore, i dokaz o uplati dostave ovom sudu s pozivom na br. K. 8/13/13.</span>
</p>
<p class="p3">
<span>	Na prednjim razlozima sud je zasnovao svoju odluku.</span>
</p>
<p class="p3"></p>
<p class="p7">
<span>OSNOVNI SUD U KOTORU</span>
</p>
<p class="p7">
<span>Dana,  01.03.2013. godine</span>
</p>
<p class="p7"></p>
<p class="p7">
<span>Zapisničar,	       	               					Sudija,</span>
</p>
<p class="p8">
<span>		Ana Marija Petković			                                          Momirka Marović  </span>
</p>
<p class="p8"></p>
<p class="p6">
<span>PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.		</span>
</p>
<p class="p6"></p>
<p class="p6"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{color:#222222;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.3/13/13</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv okrivljenog Kordić Mila zbog krivičnog djela teška tjelesna povreda iz člana 151 stav 1 Kz-a, koji se vodi po optužnom predlogu ODT Kotor Kt. broj 553/12 od 09.01.2013. godine, nakon glavnog javnog pretesa održanog dana 05.07.2013. godine u prisustvu zamjenika ODT Kotor Danke Živković, okrivljenog Kordić Mila, njegovog branioca advokata Milorada Gogića i oštećenog Nikić Nenada, dana 09.07.2013. godine, donio je i objavio sledeću</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p4">
<span>OKRIVLJENI KORDIĆ MILO, JMBG 2712978283001	, od oca Vukomira i majke Milene, rođene Vuković, rođen 27.12.1978. godine u Bijelom Polju, stalno nastanjen u Budvi, Jadranski put bb, državljanin CG, preduzetnik, razveden, otac jednog maloljetnog djeteta, pismen, sa završenom SSS, lošeg imovnog stanja, ranije osuđivan Presudom Opštinskog suda u Sjenici K. 159/04 od 31.12.2005. godine zbog krivičnog djela iz člana 225 stav 1 KzRS na novčanu kaznu u iznosu od 8000,00 dinara i Presudom Osnovnog suda u Bijelom Polju K. broj 200/06 od 24.01.2007. godine zbog krivičnog djela iz člana 403 stav 1 KzCG na novčanu kaznu u iznosu od 1200,00 eura, protiv koga se ne vodi postupak za drugo krivično djelo,</span>
</p>
<p class="p4"></p>
<p class="p1">
<span>K r i v   j e</span>
</p>
<p class="p3">
<span>  </span>
</p>
<p class="p3">
<span>	Što je dana 16. 08. 2012. godine oko 17,15 časova u naselju Lazi u Budvi, teško tjelesno povrijedio oštećenog Nikić Nenada iz Budve, na način kada je oštećeni krenuo da izađe svojim vozilom koje je parkirao ispred zgrade "Novice Gagovića", istog presreo i rekao mu da izađe kako bi mu nešto rekao, a kada je ovaj odbio, otvorio vrata, uhvatio ga za ruku i počeo ga vući napolje, da bi mu se u tome pridružila još dva NN  lica i počeli ga udarati, s tim što mu je okrivljeni Kordić zadao tri vezana udarca stisnutom pesnicom, od čega jedan u predjelu usne i zuba, jedan direktno u nos, a jedan u slijepoočnicu, od kojih udaraca je oštećeni zadobio teške tjelesne povrede u vidu preloma nosnih kostiju sa dislokacijom - pomijeranjem prelomljenih koštanih odlomaka, krvnog podliva kože u predjelu čela, nagnječno razderne rane u predjelu donje usne sa krvnim podlivom donje usne, više oguljotina kože u predjelu trbuha, oguljotine kože u desnom slabinskom predjelu, ogrebotine kože u predjelu lijeve podlaktice i nagnječenje lijeve očne jabučice sa krvnim podlivom kože oko lijevog oka i sa krvnim podlivom vežnjače lijeve očne jabučice, pri čemu je bio uračunljiv, svjestan svog djela, njegove zabranjenosti, a čije izvršenje je htio, </span>
</p>
<p class="p3">
<span> </span>
</p>
<p class="p3">
<span>	- čime je izvršio krivino djelo teška tjelesna povreda iz člana 151. stav 1. Krivičnog zakonika.</span>
</p>
<p class="p3"></p>
<p class="p5">
<span> Pa ga sud na osnovu naprijed navedene krivično pravne odredbe, te odredbi člana 3, 5, 8, 13, 15, 32, 33, 36, 42, 45, 46  Kz-a i člana 368 i 374 Zkp-a </span>
</p>
<p class="p3"></p>
<p class="p1">
<span>OSUĐUJE</span>
</p>
<p class="p3"></p>
<p class="p3">
<span>	Na kaznu zatvora u trajanju od tri ( 3 ) mjeseca koju će okrivljeni izdržati nakon pravosnažnosti presude.</span>
</p>
<p class="p3"></p>
<p class="p3">
<span>	Okrivljeni je dužan da na ime sudskog paušala uplati iznos od 80,00 eura, i na ime troškova krivičnog postupka iznos od 137,50 eura, u roku od 15 dana od dana pravosnažnosti presude na žiro račun broj 832-16-52 u korist budžeta Crne Gore i da dokaz o uplati dostavi sudu s pozivom na poslovni broj K. 3/13/13. </span>
</p>
<p class="p3"></p>
<p class="p3">
<span>	 Oštećeni Nikić Nenad se sa imovinsko pravnim zahtjevom upućuje na parnicu.</span>
</p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>	ODT Kotor aktom Kt. broj 553/12 od 09.01.2013. godine optužilo je Kordić Mila zbog izvršenja krivičnog djela teška tjelesna povreda iz člana 151 stav 1 Kz-a.</span>
</p>
<p class="p3"></p>
<p class="p3">
<span>	U svojoj odbrani okrivljeni Kordić Milo je naveo da ne priznaje izvršenje krivičnog djela, niti krivicu za isto. </span>
</p>
<p class="p3">
<span>	U svojoj odbrani na zapisnik pred ODT Kotor dana 27.09.2012. godine okrivljeni Kordić Milo je naveo  da boravi u zgradi koju je izgradio Novica Gagović u naselju Podkošljun. Nikić Nenada je samo jedanput u životu vidio i istog nije udarao. Taj put kad je vidio oštećenog je bilo sredinom ljeta 2012. godine, a poslije je saznao da se isti doselio u zgradu koju je izgradio Novica Gagović, te da je oštećeni kupio stan u prizemlju i to je oštećenog vidio kada ga je njegov rođak Stevan Kordić pozvao da na mjestu gdje je parking od zgrade neka osoba ruši stubove i ivičnjake koje je investitor postavio. Što se tiče kritičnog događaja 16.08.2012. godine nije učestvovao u spornom događaju, jer je tog dana, kao i prethodnih po čitav dan bio na plaži u Bečićima, gdje je zakupio dio plaže i u toku ljeta je čitav dan do kasno u noć tamo, a to mogu potvrditi i njegov radnik Stevan Kordić, kao i gosti koji su toga dana bili na plaži Slavko Filipović i Ljubomir Bulatović. Dobro se sjeća toga dana i ko mu je bio na plaži, jer ga je isto veče zvala policija da dođe da da izjavu što je i uradio i pravo sa plaže pošao, tako da je tada tačno znao ko mu je bio gost na plaži i bio je neprijatno iznenađen zašto ga zove policija. U momentu kad ga je policajac pozvao telefonom da dođe u stanicu policije pored njega su na plaži bili ovi prethodno nabrojani ljudi i zbog toga je zapamtio njihova imena. Inače, njemu je investitor zgrade Novica Gagović dao pravo korišćenja tog parkinga jer u toj zgradi ima više stanova, a što je policija ranije i provjerila. </span>
</p>
<p class="p3">
<span>	U svojoj odbrani okrivljeni Kordić Milo na glavnom pretresu dana 25.02.2013. godine je naveo da su on i njegov partner ispred zgrade koju je izgradio Novica Gagović kupili i dva parking mjesta i dvije garaže. Ova dva parking mjesta prema tome nisu javne površine. </span>
</p>
<p class="p3">
<span>	Prilikom odgovora na pitanja na glavnom pretresu naveo je da ima još svjedoka koji mogu potvrditi da su kritičnog dana bili sa njim na plaži a između ostalih, to su inspektor Marko Veličković iz UP PJ Budva sa porodicom, zatim inspektor Aleksandar Tomović, Milan Andrić sa porodicom, Vasilije Stijović sa porodicom, svi iz Budve. Na plaži je bilo i turista iz Novog Sada i Beograda, kao što su dr. Arsen Džolev iz Novog Sada, Paun Gojaković iz Beograda i Ljubisav Gojaković.</span>
</p>
<p class="p3"></p>
<p class="p3">
<span>	U dokaznom postupku koji je sproveden u cilju utvrđenja činjeničnog stanja i krivice okrivljenog, sud je proveo sledeće dokaze: saslušao oštećenog Nikić Nenada, svjedoka maloljetnu Nikić Gordanu, svjedoka Kordić Stevana, svjedoka Filipović Slavka, svjedoka Bulatović Ljubomira, izvršio uvid u izvod iz kaznene evidencije za okrivljenog UP PJ Bijelo Polje od 14.01.2013. godine, saslušao vještaka medicinske struke dr. Krsta Nikolića, pročitao nalaz i mišljenje vještaka dr. Krsta Nikolića od 19.09.2012. godine, izvršio uvid u izvještaj ljekara jedinice za HMP u Budvi od 16.08.2012. godine na ime Nikić Nenada broj 9651, uvid u izvještaj ljekara specijaliste broj protokola 2304 Opšte bolnice Kotor na ime Nikić Nenada, uvid u izvještaj Opšte bolnice Kotor na ime Nikić Nenada broj protokola 2249, uvid u izvještaj ljekara specijaliste Opšte bolnice Kotor na ime Nikić Nenada broj protokola 2103, saslušao svjedoka Veličković Marka, svjedoka Tomović Aleksandra, svjedoka Rakočević Draga, svjedoka Stjepana Jan Norika, svjedoka Šćepanovića Vojkana i svjedoka Bubanja Milenku.</span>
</p>
<p class="p3"></p>
<p class="p3">
<span>	Oštećeni Nikić Nenad je u svojoj izjavi na zapisnik pred ODT Kotor dana 21.09.2012. godine naveo da se preselio u naselje Lazi u junu mjesecu 2012. godine i kupio je stan u zgradi koju je izgradio Novica Gagović. Ispod njegovog prozora, jer je stan na prizemlju, se nalaze 2 parking mjesta, a koja su u stvari javna površina, a koju je uzurpirao Milo Kordić koji živi u zgradi do njihove. Okrivljeni Kordić Milo uvijek ostavi auto upaljeno, tako da izduvni gasovi ulaze direktno u njegov stan i kad su ga molili da to ne radi bio je izuzetno drzak i sa njim se uopšte nije moglo razgovarati. Komunalna policija je dolazila i skinula je te stubove i lance koje je okrivljeni postavio, tako da su svi počeli da parkiraju automobile na ta dva mjesta. Izgleda da je to okrivljenom smetalo, pa je negdje u polovini juna mjeseca 2012.  Godine, kada je izašao iz zgrade, okrivljeni skočio na njega, kada se kod okrivljenog bunio za postavljene stubove na parking mjestima i okrivljeni udario ga je pesnicom. Tada je dolazila policija i molili su ga da izgladi odnose sa okrivljenim i da mu oprosti, a što je i učinio zbog dobrih komšijskih odnosa. Međutim, dana 16.08.2012. godine oko 17.15h je krenuo iz svog stana, sjeo u auto koji je bio parkiran pored. Kada je sjeo za volan okrivljeni Milo Kordić je otvorio njegova vozačka vrata i rekao mu „izađi da ti kažem nešto“, na šta mu je odgovorio da nema vremena i da žuri, ali okrivljeni je insistirao i zatim ga je uhvatio za njegovu lijevu ruku i počeo ga vući napolje na silu, a odmah su prišla još dva momka, koje je ranije gledao u Kordićevom društvu i radi se najvjerovatnije o momcima iz Kragujevca, jer su vozili auto na KG table i svi ga počeli vući napolje i tad su počeli da ga udaraju. Pokušao je sa drugom rukom da zaštiti glavu, međutim, kad su ga izvukli iz automobila onda je okrivljeni Milo Kordić najviše stao da ga udara i tačno se sjeća da mu je zadao tri vezana udarca pesnicom u glavu i to jedan u predjelu usne i zuba, jedan udarac direktno u nos, a jedan u sljepoočnicu. Bili su izuzetno jaki udarci od kojih je pao na podu, a oni su nastavili da ga šutiraju u predjelu leđa i sa strane po grudnom košu. U tome ih je prekinula njihova komšinica koja je sa prozora vikala na te momke kako bi prestali i oni su to uradili, a on je taj momenat iskoristio i pobjegao u obližnju automehaničarsku radionicu. Tamo je zamolio jednog čovjeka da pozove policiju i to čovjeka koji je došao sa automobilom „Opel kadet“ bijele boje, karavan, registarskih oznaka BD AD 539, a kojemu ne zna ime, a što je taj čovjek i uradio dok su u međuvremenu opet ta trojica došli i nastavili da ga tuku. Na kraju su prestali da ga tuku dok je ležao na podu i okrivljeni Milo Kordić mu je prišao i rekao „ako me prijaviš policiji ubiću te“ i još jednom ga je šutnuo. Njegove dvije kćerke su sa prozora gledale ovaj događaj i vrištale, kao i ta komšinica koja živi dva sprata iznad njega. Pridružio se krivičnom gonjenju i postavio je imovinsko pravni zahtjev.</span>
</p>
<p class="p3">
<span>	Prilikom odgovora na pitanja na glavnom pretresu dana 25.02.2013. godine oštećeni Nikić Nenad je naveo da su kritičnog dana u stanu bile njegove dvije kćerke, a stan mu je okrenut prema predmetnom parkingu. Mehaničarska radnja koju je pomenuo  u svom iskazu se ne može vidjeti iz njegovog stana. Tog dana je izašao iz stana i sjeo u svoje vozilo koje je bilo parkirano ispred zgrade i upalio isto, kada mu je prišao Kordić Milo, otvorio vrata vozila i pozvao ga da izađe da popričaju. Odbijao je da izađe i da pričaju, nakon toga ga je okrivljeni pozivao da pođu do podruma da pričaju, ali je on i to odbijao. Onda ga je okrivljeni povukao za ruku, a jedan od dvojice nepoznatih lica koja su bila sa okrivljenim mu je zadao udarac pesnicom u predjelu glave a preko okrivljenog, a drugo lice ga je uhvatilo za nogu, i tako su ga okrivljeni i to lice izvukli ispred vozila i nastavili sva trojica da mu zadaju udarce. Sjeća se da je jedna žena sa terase vikala ,,vas trojica na jednoga" i uspio je da se  izvuče i otišao do mehaničarske radnje i tamo zatekao dva radnika i tražio od istih da zovu policiju. Dok je mehaničarima objašnjavao što se desilo naišli su vozilom opet okrivljeni sa ta dva NN lica, izašli iz vozila i prišla njemu i ponovo nastavili da mu zadaju udarce rukama, dok nije pao na tlo i tada su nastavili da ga šutiraju nogama. Padao je i na parking prostoru a nakon što su ga izvukli iz vozila. Navodi da je sigurno primio 150 udaraca jer nakon prvih par udaraca više nije mogao da broji. Nije se mogao sjetiti da li je kritične prilike gubio svjest, a to su ga pitali i doktori, a ponavlja da mu nije bilo dobro, da je krvario, da mu je oko bilo zatvoreno.</span>
</p>
<p class="p3">
<span>	Branilac okrivljenog je prigovorio iskazu oštećenog u cjelosti, navodeći da je njegov iskaz na glavnom pretresu u koliziji sa njegovim iskazom pred tužiocem.</span>
</p>
<p class="p3"></p>
<p class="p4">
<span>Svjedok maloljetna Nikić Gordana je u svojoj izjavi na zapisnik pred ODT Kotor dana u prisustvu zakonskog zastupnika-majke Nikić Olge navela da je kritičnog dana, negdje oko 17h dok je sjedala u svojoj sobi, došao je njen otac i obavjestio je da ide na plac, te potom izašao iz stana. Odmah pošto je otac izašao iz stana ustala je i otišla do dnevne sobe, te sa prozora iste slučajno vidjela kako 3 lica izvlače oca (oštećenog Nikić Nenada) iz njihovog vozila, obaraju ga na tlo i počinju rukama i nogama da ga udaraju. U jednom trenutku otac je uspio da ustane i pobjegne ovim licima, a njih trojica su krenula trčeći za njim. Što se desila po ovome, tj. da li su oni sustigli njenog oca i da li su ga dalje udarali ne zna, s obzirom da su joj se izgubili iz vidnog polja. Otac je nakon nekih 5-10 minuta došao u stan sav krvav i pozvao policiju, koju nije stigla da pozove s obzirom da je morala smirivati mlađu sestru koja je kao i ona vidjela ovaj događaj pored vozila. Od lica koja su napala njenog oca imenom i prezimenom zna Mila Kordića koji je njihov komšija, odnosno živi u susjednoj zgradi, a sa kojim su i prije ovog događaja imali problema. Ne zna identitet druga dva lica koja su zajedno sa okrivljenim Kordićem  Milom kritičnog dana napala oca i udarala ga prvo dok je stajao, pošto su ga izvukli iz vozila, a onda i kad je pao na tlo i to misli svaki od njih više puta, mada je dok je događaj trajao smirivala i sestru, pa nisam svaki udarac ni vidjela. Ova dva lica su tokom ljeta često bila pored njihove zgrade i dolazila su jednim vozilom KG registarskih oznaka. </span>
</p>
<p class="p4">
<span>Prilikom odgovora na pitanja na glavnom pretresu dana 25.02.2013. godine u prisustvu svog zakonskog zastupnika-majke Nikić Olge maloljetna Nikić Gordana je navela da dnevna soba odnosno kuhinja gleda na predmetni parking. Prethodno je okrivljenog viđala  jer isti živi u zgradi pored njihove. Vidjela je kako ta trojica njenom ocu zadaju udarce nogama i rukama. Navodi da s obzirom da je smirivala sestru da je vidjela kako su njenog oca izvukli iz vozila ta trojica i kako je on ležao na podu, a oni mu zadavali udarce, a nije vidjela da je isti zadobijao udarce dok je stajao, a pretpostavlja da su nakon što su ga izvukli stajao u jednom momentu na noge. Jedan od ovih lica je bio mršaviji i smeđ, drugo lice da je bilo krupan i crn a treći je bio okrivljeni. Sada se ne može precizno izjasniti koje udarce je konkretno okrivljeni zadao njenom ocu, a iz razloga što je smirivala sestru, ali sigurno jeste nogom u stomak ali nije sigurna iz napred navedenog razloga. Ovaj događaj na parking prostoru je po njenoj procjeni trajao 10-15 minuta, mada navodi da je to njoj djelovalo i duže. Zadnje što je vidjela da se desilo na parking prostoru je da je njen otac krenuo da bježi ka jednoj garaži gdje se nalazi radionica, ali ona dalje sa mjesta gdje je stajala nije mogla da vidi gdje. </span>
</p>
<p class="p3"></p>
<p class="p4">
<span>Svjedok Kordić Stevan je u svojoj izjavi na zapisnik pred ODT Kotor dana 11.10.2012. godine naveo da radi na plaži ispod kafića „As“ u Bečićima, a koju plažu drži njegov rođak-okrivljeni Milo Kordić i njegovo radno vrijeme je od 07:00 do 21:00h svakoga dana i kao i tog kritičnog dana i tačno zna da je Milo Kordić, kao i svakog drugog dana i tog dana bio čitav dan na plaži i sjeća se da je bio zajedno sa svojim društvom, da ih je bilo više, da su se kupali, igrali fudbala na plaži i sjedili u kafiću „As“ sve do uveče. Okrivljeni Kordić Milo uopšte nije napuštao plažu tog dana, a predveče su prešli sa društvom u kafić „As“ i tamo su pili piće i Kordić Milo je sačekao da završi obaveze na poslu i da sravni pazare kako bi mu isti predao i kako bi ga poveo na stan, jer je stanovao u stan pored stana okrivljenog u naselju Lazi. To je sve bilo poslije 21h, kada ga je okrivljeni prebacio na stan i odmah poslije par minuta je došao kod njega i saopštio mu kako ga je neki komšija prijavio u policiji da ga je pretukao tog istog dana. To nije bilo moguće, jer je čitavog dana bio sa njim i sa društvom na plaži. </span>
</p>
<p class="p4">
<span>Prilikom odgovora na pitanja na glavnom pretresu naveo je da su kritičnog dana sa njim u društvu bili još Marko Veličković i inspektor Tomović koji rade u UP PJ Budva sa porodicama, zatim Milan Andrić i Zoran Mandić iz Budve.</span>
</p>
<p class="p4"></p>
<p class="p4">
<span>Svjedok Filipović Slavko je naveo da se sjeća kritičnog događaja, jer ga je to veče Milo Kordić pozvao telefonom, kako bi mu rekao da ga je prijavio neki čovjek u policiji da ga je pretukao i to u naselju Lazi. To je zapamtio jer je Milo Kordić kritičnog dana bio sa njim na plaži i to čitavo popodne, pa je to dobro zapamtio i nije moglo biti moguće da je mogao prebiti čovjeka u Lazima jer je bio ne samo sa njim, već i sa čitavim društvom, jer su bili čitavo popodne na plaži, igrali karte, sjedali u kafiću do uveče. Zna sigurno da okrivljeni nije napuštao plažu čitavo popodne, zato mu je i bilo čudno zašto ga je neko prijavio. </span>
</p>
<p class="p3"></p>
<p class="p4">
<span>Svjedoka Bulatović Ljubomir je naveo da je kritičnog dana bio na plaži ispod kafića „As“ u Bečićima i to zajedno sa svojim poznanicima Slavkom Filipovićem, Nebojšom Rajevićem, Milom Kordićem i još nekoliko ljudi. Čitavo popodne su bili na plaži, igrali karte, sjedali u kafiću i kupali se sve do uveče. Ovaj događaj pamti, zato što ga je Kordić Milo kasnije te večeri nazvao kako bi mu rekao da ga je neki čovjek prijavio da ga je pretukao tog dana u naselju Lazi i isti ga je pitao da li bi pošao u policiju da da izjavu. Sa sigurnošću tvrdi da je Milo Kordić čitavog dana bio sa njima na plaži i da se nije udaljavao sa iste jer su zajedno bili na plaži sve dok nije pao mrak. Poslije plaže su sjeli u kafić „As“ i tu su pili i provodili se, a nisu samo njih četvorica bili već je bilo veće društvo, uključujući i supruge od nekih prijatelja i djevojke.</span>
</p>
<p class="p4">
<span>Prilikom odgovora na pitanja na glavnom pretresu naveo je da su kritične prilike u društvu bili još Slavko Filipović, Nebojša Rajović, Aleksandar Tomović sa porodicom, Milan Andrić i Marko Veličković sa porodicom.</span>
</p>
<p class="p3"></p>
<p class="p4">
<span>Uvidom u izvod iz kaznene evidencije za okrivljenog UP PJ Bijelo Polje od 14.01.2013. godine utvrđeno je da je Kordić Milo ranije osuđivan Presudom Opštinskog suda u Sjenici K. 159/04 od 31.12.2005. godine zbog krivičnog djela iz člana 225 stav 1 KzRS na novčanu kaznu u iznosu od 8000,00 dinara i Presudom Osnovnog suda u Bijelom Polju K. broj 200/06 od 24.01.2007. godine zbog krivičnog djela iz člana 403 stav 1 KzCG na novčanu kaznu u iznosu od 1200,00 eura.</span>
</p>
<p class="p4"></p>
<p class="p4">
<span>Iz nalaza i mišljenja vještaka dr. Krsta Nikolića od 19.09.2012. godine utvrđeno je da je oštećeni Nikić Nenad kritične prilike zadobio sledeće povrede: krvni podliv kože u predjelu čela, nagnječno razdernu ranu u predjelu donje usne sa krvnim podlivom donje usne, prelom nosnih kostiju sa dislokacijom-pomjeranjem prelomljenih koštanih odlomaka, više oguljotina kože u predjelu trbuha, oguljotine kože u desnom slabinskom predjelu, ogrebotine kože u predjelu lijeve podlaktice i nagnječenje lijeve očne jabučice sa krvnim podlivom kože oko lijevog oka i sa krvnim podlivom vežnjače lijeve očne jabučice. Navedene povrede predstavljaju u vrijeme nanošenja skupno procijenjenu tešku tjelesnu povredu i nanešene su višekratnim dejstvom tupine aktivno zamahnutog mehaničkog oruđa u što bi spadalo: stisnuta pesnica i slično. Prelom nosnih kostiju sa dislokacijom-pomjeranjem prelomljenih koštanih odlomaka predstavlja u vrijeme nanošenja sam za sebe pojedinačno procijenjen tešku tjelesnu povredu, dok ostale povrede koje je zadobio Nikić Nenad predstavljaju u vrijeme nanošenja same za sebe pojedinačno procijenjene laku tjelesnu povredu. </span>
</p>
<p class="p4">
<span>Vještak medicinske struke dr. Krsto Nikolić je na glavnom pretresu izjavio u svemu kao u nalazu i mišljenju od 19.09.2012. godine. Prilikom odgovora na pitanja na glavnom pretresu naveo da je u izvještaju ljekara jedinice za HMP u Budvi broj 9651 od 16.08.2012. godine dijagnostifikovano: crvenilo lijevog oka, crvenilo u predjelu lijeve strane čela, nagnječenje nosa, razderotina donje usne, nagnječenje grudnog koša, nagnječenje slabinskog predjela, nagnjećenje predjela desnog lakta. Ogrebotine u predjelu desne strane trbuha mogle su nastati vučenjem Nikić Nenada u situaciji kada je on u ležećem položaju na desni bok i njegovim povlačenjem po neravnoj podlozi, a dok su ogrebotine u predjelu lijeve podlaktice najvjerovatnije odbrambenog karaktera nastale u situaciji podignute lijeve ruke radi zaštite glave, bilo da je Nikić Nenad bio u uspravnom ili u ležećem položaju. S obzirom na navedeno vjerovatnoća da su naprijed navedene povrede nastale prevlačenjem lijeve ruke preko neravne podloge ili usled pada i kontakta sa podlogom, minimalne. Ogrebotine kože u predjelu lijeve bočne strane trbuha nisu mogle nastati usled pada i kontakta sa podlogom. Vještak je nakon uvida u izvještaj ljekara specijaliste oftamologa  Opšte bolnice Kotor dr. Nade Perović broj protokola  2304 od 17.08.2012, konstatovao da je u istom navedena dijagnoza: nagnječenje lijeve očne jabučice, krvni podliv oko lijevog oka i krvni podliv - krvarenje vežnjače lijeve očne jabučice. Nakon uvida u izvještaj ljekara specijaliste opšte bolnice Kotor broj protokola 2249 od 17.08.2012. godine vještak je konstatovao da je u istom navedena dijagnoza: nagnječenje grudnog koša, oguljotina trbušnog zida i desnog slabinskog predjela, nagnječenje očne jabučice, krvni podliv oko oka, prelom nosnih kostiju sa pomjeranjem prelomljenih koštanih odlomaka, nagnječno - razderna rana donje usne.	 Vještak je naveo da u izvještaju ljekara specijaliste hirurga kada je u pitanju nos Nenada Nikića, samo je dijagnostikovan prelom nosnih kostiju sa dislokacijom prelomljenih koštanih odlomaka. U navedenom izvještaju nisu notirane nikakve činjenice u vezi eventualnog pregleda nosa oštećenog od strane hirurga, ali je navedeno da je Nenad Nikić "pregledan od strane ORL spec. u prilogu dokumentacija". Naravno da bi standard u obradi pacijenta u savremenom istorijskom trenutku bio da se uradi kod povreda nosa rengensko snimanje, i snimanje tzv. skenerom, tzv. magnetom itd., međutim ljekar specijalista otorinolaringolog je apsolutno obučen i ovlašten na osnovu kliničkog pregleda da dijagnostikuje prelom nosnih kostiju sa pomjeranjem prelomljenih koštanih odlomaka. U izvještaju ljekara specijalilste ORL Kotor br. 2103 od 17.08.2012. godine, konstatovano je da je Nikić Nenadu nosna piramida pomjerena u desno. Možda je prije predmetnog događaja kod imenovanog nosna piramida bila prava ili je možda bila takođe pomjerena u desno i tako srasla, ali da je imenovani navedenu povredu zadobio predmetnom prilikom ukazuje notirana činjenica da prilikom pipanja nosa kod istog su postojale krepitacije, a koji fenomen je proizvod trenja ivica prelomljenih koštanih okrajaka pri manipulaciji pipanjem. Takođe je notirano da je sluzokoža unutar nosa otečena, da je u obje nosnice prisutna sukrvica, te je konstatovano da je Nikić Nenadu urađena manuelna repozicija nosne piramide odnosno da je ručnom manipulacijom nos doveden u prvobitni položaj odnosno da su prelomljeni koštani okrajci dovedeni u prvobitni položaj. To su sve činjenice koje nedvosmisleno upućuju na to da je imenovani navedenom prilikom zadobio povredu, bez obzira što u raspoloživoj medicinskoj dokumentaciji nema podataka o eventualnom rengenskom, skenerskom i ostalim snimanjima nosa okrivljenog. Vještak je apsolutno isključio mogućnost da je prelom nosnih kostiju sa pomjeranjem prelomljenih koštanih okrajaka nastao usled pada i udara glavom tj. nosom Nikić Nenada o podlogu. Isti je sasvim sigurno nanešen aktivnim dejstvom tupine zamahnutog mehaničkog oruđa. Nikić Nenad je predmetnom prilikom pretrpio minimum sedam udaraca, a moguće je i više, s tim što je vještak naveo da se ne može izjasniti koliko je najviše oštećeni pretrpio udaraca, jer iz medicinske dokumentacije su većina povreda navedena u množini. Nije mogao odgovoriti na pitanje branioca da li je oštećeni kritične prilike zadobio stotinu udaraca.</span>
</p>
<p class="p4"></p>
<p class="p4">
<span>Uvidom u izvještaj ljekara jedinice za HMP u Budvi od 16.08.2012. godine na ime Nikić Nenada broj 9651 utvrđeno je da su konstatovane povrede koje je oštećeni zadobio i postavljena mu je dijagnoza.</span>
</p>
<p class="p3"></p>
<p class="p4">
<span>Uvidom u izvještaj ljekara specijaliste broj protokola 2304 Opšte bolnice Kotor na ime Nikić Nenada utvrđeno je da je oštećenog pregledao doktor specijalista oftalmolog, koji je konstatovao povrede i odredio terapiju oštećenom.</span>
</p>
<p class="p3"></p>
<p class="p4">
<span>Uvidom u izvještaj Opšte bolnice Kotor na ime Nikić Nenada broj protokola 2249 utvrđeno je da je oštećenog pregledao specijalista opšte hirurgije, te mu je postavio dijagnozu i odredio terapiju.</span>
</p>
<p class="p4">
<span>Uvidom u izvještaj ljekara specijaliste Opšte bolnice Kotor na ime Nikić Nenada broj protokola 2103 utvrđeno je da je oštećenog pregledao ljekar specijalista </span><span class="s1">otorinolaringolog, koji mu je utvrdio dijagnozu i propisao terapiju. </span>
</p>
<p class="p4"></p>
<p class="p4">
<span>Svjedok Veličković Marko je naveo da pošto mu je od strane ljekara naloženo da u toku ljetnih mjeseci što više pliva, a sve zbog rehabilitacije iz razloga što je  imao tešku saobraćajnu nezgodu, to je dana 16.08.2012. godine bio na plaži "AS" u Bečićima, koju drži u zakup okrivljeni Kordić Milo. Da je upravo tog dana bio na plaži pouzdano zna zato što mu je dan ranije bio rođendan, i to jutro je već na plaži bio od pola osam-osam pa sve negdje do pola šest - šest, kada je pošao za dijete, obzirom da je razveden od supruge i da mu je supruga upravo u tom terminu predala dijete. Nakon što je preuzeo djete, ponovo se sa djetetom vratio na plažu, možda je svega bio odsutan desetak minuta kada je preuzeo dijete i ponovo se vratio na plažu. Pošto mu je naloženo od strane ljekara da što više pliva, to svaki dan  počne sa plivanjem  čim stigne na plažu i plivanje u moru traje po 15 minuta, ali s tim da ne pliva kada je sunce najjače u toku podna, već ujutro i  predveče. Ne sjeća se koliko je puta taj dan odlazio da pliva u moru, a dešava se čak i da dođe do mora, pokvasi se i odmah izađe. Tog dana negdje oko pola četiri - četiri mu se pridružio na plaži i njegov kolega Tomović Aleksandar sa njegovom suprugom i  kćerkom.</span>
</p>
<p class="p3">
<span>	Prilikom odgovora na pitanja na glavnom pretresu naveo je da se ne sjeća gdje je bio dana 20.08.2012. godine, ako ni dana 25.08.2012. godine, kao ni dana 01.08.2012. godine, ali se sjeća gdje je bio 01.08.2011 godine i 01.08.2010.godine jer je tih dana  primao inekciju tetanus a sve zbog toga što je doživio saobraćajnu nezgodu. Kritičnog dana je Kordić Milo na plažu došao oko 11,00 časova koliko se sjeća i čitavo vrijeme je bio na plaži, a dok je i on bio na istoj. I kada se vratio nakon što je preuzeo dijete od bivše supruge, Kordić Milo je bio na plaži, i kada je plažu napustio taj dan oko 19,30 časova uveče sa Tomović Aleksandrom, sjeća se da je Kordić Milo i dalje ostao da sjedi u kafiću "AS" iznad same plaže. Sjeća se da mu  je sutradan ujutro kada se sreo sa Kordić Milom isti rekao da ga je dan prije neko prijavio za tuču i tada je on Kordić Milu rekao da ga slobodno predloži za svjedoka koji će potvrditi da se Kordić taj dan nalazio na plaži. Njemu je Kordić Milo prijatelj, a inače je Kordić Milo zakupac plaže u Bečićima sa kafićom "AS", da je zakupac dijela plaže od stotinak metara, te da je i vlasnik agencije "Rent a car" i bavi se nekretninama. Ta plaža ima sigurno oko 120 suncobrana, tog dana 16.08.2012. godine bila je gužva na plaži, a on je bio smješten ispod jednog suncobrana koji se nalazi  odmah  u prvom redu do šetališta i kritične prilike  se nalazio na ležaljci ispod slamenog suncobrana okrenut bočno prema plaži ,,Kvin Montenegro" i čitavo vrijeme mu je kafić "AS" bio u vidokrugu. Ne sjeća da li je to bio radni dan, ali se sjeća da je Kordić Milo imao na sebi plavi šorc marke "Navigare" jer  imaju iste šorceve, a nije imao majicu na sebi, niti neki nakit. Skoro čitavo vrijeme mu je Kordić Milo bio u vidokrugu, a možda nije za vrijeme kada bi pošao do plaže da se okupa i kada je pošao za dijete. Nije tog dana pošao  u stanicu policije da da izjavu, a nakon što ga je Kordić obavjestio da ga je neko prijavio zbog tuče, jer je mislio da će dobiti poziv iz policije, da dođe da da izjavu, što se nije desilo. Misli da je taj predmet od strane policije obrađivao Rajičević Nikola a kasnije je koliko mu je poznato, taj predmet  preuzeo i obrađivao Tomović Aleksandar, a koji je dan ranije bio sa njim zajedno na plaži.</span>
</p>
<p class="p3">
<span> </span>
</p>
<p class="p4">
<span>Svjedok Tomović Aleksandar je naveo da je dana 16.08.2012. godine sa  suprugom i kćerkom, a nakon što su ručali otišao na plažu u Bečićima ispod hotela ,,Naftagas" i to negdje oko pola četiri ili oko 15,45 časova. Uzeo je ležaljke sa suncobranom od trske. Te ležaljke su se nalazile u trećem redu od plaže gledano u pravcu šetališta. Na udaljenosti od jedno 10-15 metara od njega su se nalazili Milan Andrić kojeg poznaje od ranije, kao i njegove kolege i to bivši kolega Filipović Slavko i Veličković Marko. Na plaži se se nalazio sa porodicom možda sat – sat i po, dva sata vremena i nakon toga su pošli kući. Kupao se par puta u moru, u trajanju od 10 - 15 minuta. Kada je došao na plažu sjeća se da je na udaljenosti od 10-15 metara vidio okrivljenog Kordić Mila, ali za to vrijeme koliko se nalazio na plaži, nije čitavo vrijeme obraćao pažnju na okrivljenog, jer je došao da se kupa. Ne sjeća se gdje je bio 15, 20 i 25.08.2012. godine, ili je bio na poslu ili na plaži, pošto je ljeto, to ili radi po smjenama ili sa porodicom ide na plažu. Kordić Mila zna samo iz viđenja. Sjeća se da je tog dana Veličković Marko doveo i sina koji se nakon toga igrao sa njegovom kćerkom na plaži. Toga se sjeća jer je  Velčković Marko razveden pa ne uzima često sina od bivše supruge. Ne sjeća se što je kritične prilike na sebi imao ni Veličković Marko ni okrivljeni Kordić Milo, a pretpostavlja da su imali šorceve, te da nisu nosili majice pošto su se nalazili na plaži.</span>
</p>
<p class="p3">
<span>	Prilikom odgovora na pitanja na glavnom pretresu naveo je da kada je odlazio sa plaže sjeća se da je vidio Kordić Mila i to kako sjedi u kafiću koji se nalazi preko puta plaže i to na udaljenosti od 60 do 70 metara od ležaljke na kojoj se on prethodno nalazio, a iza ovog lokala se nalazi parking na kojem je i bio prethodno parkirao vozilo. Svjedok navodi da je dana 16.08.2012 godine bio slobodan odnosno nije radio, a i zato što mu se u međuvremenu kćerka razboljela to je dobio od stariješine dan slobodan i kada je došao da radi zadužio je  predmet od starješine koji je prethodno obrađivao njegov kolega Rajičević i taj predmet je dalje procesuirao odnosno podnio krivičnu prijavu protiv Kordić Mila. Nije davao nikakvu izjavu povodom ovog događaja, niti je  neposrednog starješinu obavještavao o tome da je Kordić Milo upravo prijavljen da je učinio djelo u periodu kada se nalazio na plaži, a obzirom da je on bio u saznanju za to, jer je Kordića tog dana i vidio na plaži, već je samo po izjavi oštećenog, a i na osnovu pribavljenog izvještaja o povredama, čini mu se bolnice Kotor ili Risan, sačinio krivičnu prijavu zajedno sa kolegom Đukić Mijatom i istu dalje procesuirao. O prednjem da je tog dana Kordić Milo bio na plaži nije obavještavao svoje nadređene, a sve iz razloga što nije bio upoznat sa događajem, jer nije kritične prilike bio dežuran, već je o tome saznao kada se vratio na posao.</span>
</p>
<p class="p3"></p>
<p class="p4">
<span>Svjedok Rakočević Drago je naveo da je dana 16.08.2012. godine sa Stjepanom Jan Norikom i dvojicom sinova njegove sestre a i sa sestrom istog, bio na plaži u Bečićima, ali ja se ne može sjetiti kako se ta plaža zove. Na plaži su se nalazili negdje oko 11,00 časova do 15,30 - 16,00 časova, gdje su se svi kupali i igrali, a nakon toga su pošli kući u naselju ,,Lazi" u Budvi i u jednom momentu je izašao na balkon stana ali se ne može sjetiti na kojem spratu te zgrade, samo zna da je to poslednji sprat, u kojem su se nalazili kako bi zapalio cigaretu, i tada je čuo neku viku i galamu iz dvorišta ispred zgrade, te vidio guranje između oštećenog Nikića iako istog od ranije nije znao, već ga je naknadno prepoznao i jednog momka koji je bio izrazito crn, mršav i koliko je zapamtio u zelenom šorcu, a pored njih su se nalazila dva momka, koja koliko mu se čini se nisu mješala ni u  guranje, niti su galamili. Kada je ovo vidio, ušao je u stan da pozove Stjepan Jan Norika da mu pokaže što se dešava ispred  zgrade i kada su njih dvojica ponovo izašli na balkon, ovih ljudi više nije bilo u dvorištu, već su isti zašli iza ćoška, a čula se galama i vika i dalje. Nije vidio da je neko nekome konkretno zadao udarac, ali jeste bilo guranje između ova dva čovjeka u dvorištu. Zna da je toga dana vidio Kordić Mila na plaži i da je isti ostao na plaži kada su oni napustili plažu, a i sam Jan Norik se pozdravio sa okrivljenim prilikom odlaska. Ne može se sjetiti što je kritične prilike Kordić Milo imao na sebi od garderobe. Pošto je njegova radna obaveze da čuva djecu od sestre Jan Norika, to on svako jutro pođe do prodavnice po namirnice, zatim doručkuju i sa djecom idu na plažu i  to su njegove obaveze za svo vrijeme dok su djeca u Budvi, a djeca su prošle godine bili u Budvi dva mjeseca, ali se ne može sjetiti od kojeg do kojeg datuma, a dana 20.08.2012. godine su bili u Budvi i otišli su negdje krajem avgusta mjeseca. Za svo vrijeme dok su djeca u Budvi, njegova radna obaveza je ista i dane provode na isti način, tj. djecu odvode na plažu. Tog dana kada je vidio guranje i čuo galamu iz dvorišta zgrade, siguran je da nije vidio Kordić Mila u dvorištu, niti da je okrivljeni učestvovao na bilo koji način u tom guranju i galami.</span>
</p>
<p class="p4">
<span>Prilikom odgovora na pitanja na glavnom pretresu je naveo da u vezi ovog događaja nije davao bilo kakvu izjavu, bilo pred policijom bilo pred tužilaštvom, a za ovaj predmet je saznao prije jedno 2 mjeseca kada su se on, Jan Norik i Kordić Milo sreli u Budvi  i kada im je Kordić Milo rekao da ima problema u vezu i ovog događaja i tada se on sjetio, kako je posmatrao taj događaj sa balkona stana i to ispričao Kordić Milu. </span>
</p>
<p class="p3"></p>
<p class="p4">
<span>Svjedok Stjepan Jan Norik je naveo da je dana 16.08.2012. godine sa njegove dvije sestre i njihovom djecom, te sa Rakočević Dragom je bio na plaži u Bečićima i to negdje od oko 11,00 časova do 15,00 - 15,30 časova kada su pošli kući. Kada su došli na plažu vidio je Kordić Mila kojeg poznaje od ranije jer je njegov komšija, a  kada su krenuli kući Kordić Milo je ostao i dalje na plaži. Kada su došli u svoj stan Drago je otišao da zapali cigaretu na balkonu i pozvao ga da i on izađe vani i kada je izašao vidio je dva-tri momka u dvorištu zgrade kako se nešto raspravljaju, ali nije vdiio da bilo ko kome zadaje udarce, niti da je bilo kod od njih krvav. I u toj raspravi isti su zašli iza ćoška i čuo je da se i dalje raspravljaju ali ih nije mogao vidjeti. Ne poznaje te momke koji su bili tog dana u dvorištu zgrade i koji su se raspravljali, a siguran je da među njima nije bio Kordić Milo, niti je istog vidio u dvorištu zgrade. Ne poznaje oštećenog Nikić Nenada a nakon što mu je isti pokazan od strane sudije. </span>
</p>
<p class="p4">
<span>Prilikom odgovora na pitanja na glavnom pretresu naveo je da se on sjeća događaja koji se odigrao u dvorištu njegove zgrade, ali nije sada siguran kojeg je to tačno datuma bilo, a sigurno zna da je avgust i da mu je sestra bila do 23. ili 24. 08.  u Budvi, a u tom periodu svaki dan sa djecom zajedno idu na plažu.</span>
</p>
<p class="p4"></p>
<p class="p4">
<span>Svjedok Šćepanović Vojkan je naveo da je kritičnog dana radio u svojoj mehaničarskoj radnji koja se zove ,,Šćepo" u Budvi i sa njim je još radio i njegov radnik Embeli Ladislav, ali dok se ovaj događaj desio isti je bio na pauzi tako da ništa nije vidio. Radio je u garaži, popravljao neko auto i u jednom momentu je vidio kako je dotrčao oštećeni kojeg zna od ranije, obzirom da često prolazi pored njegove radnje i kako je zadihano pitao, da li ima neko telefon da pozove policiju. Na ove rječi jedna od mušterija koja je bila ispred njegove garaže i koja mu je bila najbliža, je prišla oštećenom i oni su nastavili da razgovaraju i ta mušterija je dala telefon oštećenom, ali on na njih nije dalje obraćao pažnju jer je imao posla. Tačno je da je oštećeni dotrčao ali nije vidio da je isti po sebi imao povredu, niti tragova krvi. Nakon jedno deset minuta su ispred njegove garaže došla dva momka mršavija, crna, koje uopšte ne poznaje i isti su uzeli oštećenog pod ruke jedan s jedne strane, drugi s druge i otišli su sa lica mjesta. Nije vidio da je bilo ko od ovih momaka zadao bilo koji udarac oštećenom, a kada su ga isti poveli sa lice mjesta nije vidio da se oštećeni ni opirao ni da je galamio. Ne zna ime i prezime ovog mušterije koji je dao telefon oštećenom kritične prilike, niti vodi evidenciju svih mušterija koje popravljaju vozila u njegovoj garaži. Poznaje okrivljenog samo iz viđenja, kao i oštećenog, jer često prolaze pored njegove radnje, ali okrivljenog kritične prilike nije vidio ispred svoje garaže.</span>
</p>
<p class="p3">
<span>	Prilikom odgovora na pitanja na glavnom pretresu naveo je da mu je djelovalo da su ova dva momka koja je prethodno pomenuo, kada su uhvatili kroz ruke oštećenog, krenuli kao da hoće što prije da se sklone sa ovog mjesta, čak uspaničeno i zadihano. </span>
</p>
<p class="p3"></p>
<p class="p4">
<span>Svjedok Bubanja Milenka je navela da je prošle godine radila u kazinu "Avala" i radne smjene su joj trajale od šest popodne do šest ujutro. Koliko se sjeća kritičnog događaja, isti se desio neposredno prije nego što je krenula na posao i to negdje oko četiri ili pet časova popodne i to dok se spremala da krene na posao. Dok se spremala u stanu za posao čula je galamu koja je dopirala iz dvorišta zgrade u kojoj je živjela i izašla je na balkon i u dvorištu prepoznala ovdje prisutnog oštećenog kako se raspravlja, svađa i ima konflikt sa još jednom osobom, dok  su sa strane dva muškarca posmatrala taj konflikt, međutim isti se nisu mješali. Koliko se sjeća misli da je ova osoba koja je imala konflikt sa oštećenim bila smeđa muška osoba, mršava i na sebe nije imala majicu. Sigurna je da se kritične prililke na licu mjesta nije nalazio okrivljeni za kojeg je sada neposredno pred održavanje glavnog pretresa saznala da se zove Kordić Milo, ali ga je poznavala iz viđenja od ranije u Budvi. Ova događaj iz dvorišta zgrade je posmatrala možda dva minuta i nije vidjela da neko nekome direktno zadaje udarce, a nakon toga je ušla u stan, uzela stvari i krenula na posao. Kada se spustila u dvorištu zgrade kako bi krenula na posao vidjela je kako ova tri lica i to ovaj što je imao konflikt sa oštećenim kao i ova dvojica koja su stajala sa strane ulaze kako joj se čini u jedno plavo auto, napuštaju lice mjesta a okrivljeni je ostao da stoji tu u dvorištu.</span>
</p>
<p class="p4">
<span>Prilikom odgovora na pitanja na glavnom pretresu navela je da pošto je žurila na posao i bila nervozna da uopšte nije posebnu pažnju obraćala na oštećenog, pa ne zna da li je kritične prilike bio povređen i da li je imao vidljivih povreda na sebi.Na pitanje suda da opiše ovo lice koje je imalo konflikt sa oštećenim, Bubanja Milenka je objašnjavajući izgled istog okrenula ka okrivljenom i između ostalog rekla ,,čim sam vidjela gospodina sa  lijeve strane/okrivljenog/ znala sam da to nije on ( osoba koja je imala konflikt sa oštećenim)". Svjedok Bubanja Milenka je pojašnjavajući napred iznesene navode, navela da kada je ušla u sudnicu, prvo ušao oštećeni, pa ona, pa da je nakon toga i okrivljeni sjeo sa njene lijeve strane. Stan u kojem je kritične prilike živjela nalazi se u prizemlju te zgrade koja gleda na parking i izlaz iz istog vodi odmah na predmetni parking, odnosno dvorište te zgrade. Taj stan u kojem je živjela ima malu terasicu, te dva stepenika sa iste vode na parking. Događaj je posmatrala sa udaljenosti od prilike 5-7 metara. Okrivljenog i oštećenog poznaje kao komšije i često je okrivljenog viđala dok je pila kafu na terasi ispred stana i odpozdravljali bi jedno drugom, zavisno od toga koje je doba dana. Kada je izašla da vidi što se dešava ispred zgrade čula je galamu, te je čula kako ta dvojica koja su imala konflikt upućuju jedan drugom riječi " šta ti tu radiš", dok nije obraćala pažnju, niti zapamtila što su jedan drugome, drugo govorili.. U vrijeme kada se ovaj dogadjaj desio nije znala imena ni okrivljenog ni oštećenog. </span>
</p>
<p class="p3"></p>
<p class="p4">
<span>Sud je odbio predlog branioca okrivljenog da se u dopuni dokaznog postupka izvrši uvid u list karo papira sa ispisanim riječima, jer se iz istog ne može utvrditi kada je postavljen kako branilac navodi na vozilu okrivljenog, a isti je i nepotpisan. Dalje, sud je odbio predlog branioca okrivljenog da se izvrši uvid u tri ugovora o kupoprodaji i dogovor o međusobnom regulisanju prava i obaveza zaključen između Gagović Novice i Kordić Mila i drugih sa druge strane, jer sud smatra da isti nisu od značaja za razjašnjenje predmetne krivično pravne situacije. Takođe, sud je odbio i predlog branioca okrivljenog da se sasluša svjedok Gagović Novica, jer isti nije očevidac predmetnog događaja. Konačno, sud je odbio predlog branioca okrivljenog da se u dopuni dokaznog postupka sasluša vlasnik vozila registarskih oznaka KG ,,Opel Astra'' Babić Milenko, jer se adresa istog ne može utvrditi. </span>
</p>
<p class="p4"></p>
<p class="p4">
<span>Nije bilo drugih predloga za dopunu dokaznog postupka, niti prigovora na izvedene dokaze.</span>
</p>
<p class="p4"></p>
<p class="p4">
<span>Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbranu okrivljenog, sud je utvrdio činjenično stanje navedeno u izreci presude.</span>
</p>
<p class="p4"></p>
<p class="p4">
<span>Činjenično stanje sud je utvrdio na osnovu iskaza oštećenog Nikić Nenada, svjedoka maloljetne Nikić Gordane, nalaza i mišljenja vještaka dr. Krsta Nikolića od 19.09.2012. godine, iskaza istog vještaka. </span>
</p>
<p class="p4"></p>
<p class="p4">
<span>Naime, oštećeni Nikić Nenad je u svom iskazu na zapisnik pred ODT Kotor dana 21.09.2012. godine naveo da je dana 16.08.2012. godine oko 17:15 časova krenuo iz svog stana i kada je sjeo za volan svog automobila, okrivljeni Kordić Milo je otvorio njegova vozačka vrata i rekao mu ,,izađi da ti kažem nešto'', na šta je okrivljenom rekao da nema vremena i da žuri, ali ga je okrivljeni uhvatio za njegovu lijevu ruku i počeo ga vući napolje na silu, a odmah su prišla još dva momka i svi su ga počeli vući napolje i tada su počeli da ga udaraju, a kad su ga izvukli iz automobila okrivljeni Kordić Milo mu je zadao tri vezana udarca pesnicom u glavu i to jedan u predjelu usne i zuba, jedan udarac direktno u nos, a jedan u sljepoočnicu. Iskaz oštećenog Nikić Nenada sud je prihvatio jer je isti potvrđen iskazom svjedoka maloljetne Nikić Gordane koja je navela da je kritičnog dana oko 17 časova vidjela kako tri lica izvlače njenog oca-oštećenog Nikić Nenada iz njihovog vozila, obaraju ga na tlo i počinju rukama i nogama da ga udaraju, a od ta tri lica koja su napala njenog oca zna okrivljenog Kordić Mila, koji je njihov komšija. Iskaz oštećenog Nikić Nenada je potvrđen i nalazom i mišljenjem vještaka dr. Krsta Nikolića od 19.09.2012. godine iz kojeg je utvrđeno da je oštećeni kritične prilike između ostalih zadobio i sledeće povrede: nagnječno razdernu ranu u predjelu donje usne sa krvnim podlivom donje usne, prelom nosnih kostiju sa dislokacijom-pomjeranjem prelomljenih koštanih odlomaka i nagnječenje lijeve očne jabučice sa krvnim podlivom kože oko lijevog oka i sa krvnim podlivom vežnjače lijeve očne jabučice, čime je potvrđen navod oštećenog da mu je okrivljeni Kordić Milo zadao tri vezana udarca pesnicom u glavu i to jedan u predjelu usne i zuba, jedan udarac direktno u nos, a jedan u sljepoočnicu. Takođe, navod oštećenog da je kritične prilike pokušao rukom da zaštiti glavu je potvrđen i iskazom vještaka medicinske struke koji je naveo da su ogrebotine u predjelu lijeve podlaktice odbrambenog karaktera i nastale su u situaciji podignute lijeve ruke radi zaštite glave.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>S tim u vezi, sud nije prihvatio prigovor branioca okrivljenog da je iskaz oštećenog dat na zapisnik pred ODT Kotor dana 21.09.2012. godine u koliziji sa iskazom oštećenog datog na glavnom pretresu dana 25.02.2013. godine. Naime, u svom iskazu na glavnom pretresu dana 25.02.2013. godine oštećeni je naveo da ga je kritične prilike okrivljeni Kordić Milo povukao za ruku, a jedan od dvojice nepoznatih lica, koja su bila sa okrivljenim, mu je zadao udarac pesnicom u predjelu glave a preko okrivljenog, a drugo lice ga je uhvatilo za nogu i tako su ga to lice i okrivljeni izvukli ispred vozila i nastavili sva trojica da mu zadaju udarce, dok je u svom iskazu na zapisnik pred ODT Kotor dana 21.09.2012. godine oštećeni naveo da ga je okrivljeni Kordić Milo uhvatio za lijevu ruku i počeo ga vući napolje na silu, a odmah su prišla još dva momka i svi su počeli da ga vuku napolje i tada su počeli da ga udaraju, koje različitosti u iskazima oštećenog su po mišljenju suda posledica proteka vremena od kritičnog događaja, a sud je mišljenja da iste nisu meritorne u pogledu zaključivanja o vjerodostojnosti iskaza oštećenog Nikić Nenada.</span>
</p>
<p class="p4"></p>
<p class="p4">
<span>Odbranu okrivljenog Kordić Mila da nije učestvovao u kritičnom događaju koji se odigrao dana 16.08.2012. godine, jer je toga dana navodno čitav dan bio na plaži u Bečicima, sud nije prihvatio jer je ovakva odbrana obezvrijeđena iskazom oštećenog Nikić Nenada koji je naveo da ga je upravo okrivljeni Kordić Milo kritičnog dana, zajedno sa još dva momka, izvukao iz vozila i zadao mu između ostalih i tri vezana udarca u glavu, kao i iskazom svjedoka-maloljetne Nikić Gordane koja je navela da su kritičnog dana tri lica napala njenog oca-oštećenog Nikić Nenada, od kojih lica zna imenom i prezimenom okrivljenog Kordić Mila, a čije iskaze je sud prihvatio. </span>
</p>
<p class="p4"></p>
<p class="p4">
<span>S tim u vezi, sud nije prihvatio ni iskaz svjedoka Kordić Stevana koji je naveo da je kritičnog dana okrivljeni Kordić Milo, čitav dan bio na plaži koju drži ispod kafića,,As'' u Bečićima, sve do 21 čas, te da istu nije napuštao, jer je sud mišljenja da je ovakav iskaz svjedoka usmjeren na izbjegavanje krivice okrivljenog, ovo tim prije kada se ima u vidu da je svedok Kordić Stevan rođak okrivljenog Kordić Mila, te da isti radi na plaži okrivljenog. Da su iskazi svjedoka Kordić Stevana i okrivljenog Kordić Mila smišljeni na izbjegavanje krivice okrivljenog, proizilazi i iz činjenice da je svjedok Kordić Stevan naveo da ga je kritičnog dana posle 21 čas okrivljeni prebacio na stan i odmah posle par minuta je navodno došao kod njega i saopštio mu kako ga je neki komšija prijavio u policiji da ga je pretukao tog dana, koji navod je u koliziji sa odbranom okrivljenog Kordić Mila koji je naveo da je u momentu kada ga je policajac pozvao telefonom, bio na plaži sa prijateljima, te je pravo sa plaže pošao da da izjavu.</span>
</p>
<p class="p4"></p>
<p class="p4">
<span>Dalje, sud nije prihvatio ni iskaze svjedoka Filipović Slavka i Bulatović Ljubomira, koji su naveli da su kritičnog dana čitavo popodne bili na plaži sa okrivljenim Kordić Milom, igrali su karte, sjedali u kafiću i kupali se sve dok nije pao mrak, te da okrivljeni Kordić Milo nije napuštao plažu cijelo popodne, jer su ovakvi iskazi u suprotnosti sa iskazom svjedoka Kordić Stevana koji je naveo da su kritičnog dana u društvu sa okrivljenim bili inspektori Marko Veličković i Tomović Aleksandar sa porodicama, zatim Milan Andrić i Zoran Mandić, dakle, svedok Kordić Stevan nije potvrdio navode svjedoka Filipović Slavka i Bulatović Ljubomira da su kritičnog dana bili na plaži sa okrivljenim, a sud je u uvjerenju da bi se svjedok Kordić Stevan sjećao njihovog prisustva, obzirom da su naveli da su tog dana bili na plaži sve dok nije pao mrak, pa je očigledno da su njihovi iskazi neistiniti, te sračunati na izbjegavanje krivice okrivljenog Kordić Mila. U prilog stanovišta suda da je iskaz svjedoka Filipović Slavka neistinit, govori i činjenica da je isti u svom iskazu naveo da nije moguće da je okrivljeni mogao prebiti čovjeka u Lazima jer je bio ne samo sa njim, već i sa čitavim društvom, pa je za sud očigledna intencija svjedoka Filipović Slavka da svojim lažnim iskazom ,,pomogne'' okrivljenom Kordić Milu.</span>
</p>
<p class="p4"></p>
<p class="p4">
<span>Takođe, sud nije prihvatio ni iskaze svedoka Veličković Marka i Tomović Aleksandra, koji su naveli da je kritičnog dana okrivljeni Kordić Milo bio sa njima na plaži, jer su njihovi iskazi kontradiktorni i usmjereni na izbjegavanje krivice okrivljenog. Naime, svjedok Veličković Marko je naveo da je kritičnog dana bio na plaži od pola osam ujutro do pola šest-šest popodne kada je pošao za dijete, nakon čega se sa djetetom ( nakon desetak minuta ) vratio na plažu, te je istu napustio oko 19:30 časova zajedno sa Tomović Aleksandrom, dok je svedok Tomović Aleksandar naveo da je kritičnog dana došao na plažu oko pola ili 15 do četiri i na istoj sa porodicom je ostao možda sat ili sat i po, dva vremena, a sjeća se da je tog dana svjedok Veličković Marko doveo sina koji se nakon toga igrao sa njegovom ćerkom na plaži. Dakle, imajući u vidu da je svedok Tomović Aleksandar naveo da je na plaži bio u periodu od pola četiri ili 15 do 4 do najkasnije 15 do 6 kada je sa suprugom i ćerkom napustio plažu, dok je svedok Veličković Marko naveo da je oko pola 6 ili 6 sati pošao po dijete, nakon čega se za desetak minuta vratio na plažu, a imajući u vidu da je svjedok Tomović Aleksandar naveo da se sin Veličković Marka igrao sa njegovom ćerkom na plaži, to je očigledno da su iskazi naprijed navedenih svjedoka neistiniti, te isključivo usmjereni na izbjegavanje krivice okrivljenog Kordić Mila, pa ih sud kao takve nije prihvatio, jer je nemoguće da se sin svjedoka Veličković Marka igrao sa ćerkom svjedoka Tomović Aleksandra obzirom da su se prema iskazima ovih svjedoka isti nalazili na plaži sa djecom u različitim vremenskim intervalima. Da je iskaz svjedoka Tomović Aleksandra neistinit, govori i činjenica da je isti ( kako je naveo u svom iskazu ) postupajući kao službeno lice podnio krivičnu prijavu protiv okrivljenog Kordić Mila zbog napada na oštećenog Nikić Nenada, iako je navodno kritičnog dana u vrijeme izvršenje djela ( oko 17:15 časova ) ,,vidio'' okrivljenog na plaži u Bečićima, pa je očigledno da je njegov iskaz usmjeren na izbjegavanje krivice okrivljenog, odnosno svjedok Tomović Aleksandar kritičnog dana nije ni vidio okrivljenog Kordić Mila na plaži, jer inače ne bi podnio krivičnu prijavu protiv istog nadležnom tužiocu, a da pri tom bar ne obavijesti nadređenog ili tužioca da je u neposrednom saznanju da se okrivljeni u vrijeme izvršenje djela nalazio na plaži.</span>
</p>
<p class="p4"></p>
<p class="p4">
<span>Konačno, iskaze svjedoka Rakočević Draga, Stjepan Jan Norika i Bubanja Milenke koji su sa balkona svojih stanova gledali kritični događaj, a koji su naveli da su vidjeli raspravu oštećenog Nikić Nenada sa jednim momkom ( za koga su naveli da nije okrivljeni Kordić Milo), dok su još dva momka bili prisutni ali se nisu miješali u sukob, te da niko nikome nije zadavao udarce, niti je iko bio krvav, sud nije prihvatio, jer su ovakvi iskazi obezvrijeđeni iskazom oštećenog Nikić Nenada i svjedoka Nikić Gordane, čije iskaze je sud prihvatio, a koju su se na međusobno saglasan način izjasnili o svim činjenicama bitnim za ovu krivično pravnu stvar, a sud je mišljenja da su iskazi naprijed navedenih svedoka posledica njihove želje da svojim iskazima ,,pomognu'' okrivljenom Kordić Milu, ovo tim prije ako se uzme u obzir da svedoci u svojim iskazima ne samo da tvrde da okrivljeni kritične prilike nije bio na licu mjesta, već tvrde da uopšte nije ni bilo fizičkog sukoba i da oštećeni Nikić Nenad nije ni zadobio povrede, iako su iste svjedocima morale biti vidljive na glavi oštećenog, obzirom na njihovu težinu. </span>
</p>
<p class="p4">
<span>Iskaz svjedoka Šćepanović Vojkana sud nije posebno cijenio, obzirom da isti nije očevidac predmetnog događaja, koji se desio u dvorištu zgrade u kojoj oštećeni ima stan.</span>
</p>
<p class="p4"></p>
<p class="p4">
<span>Povrede koje je kritične prilike zadobio oštećeni Nikić Nenad, bliže pobrojane u izreci presude, sud je utvrdio na osnovu nalaza i mišljenja vještaka medicinske struke Dr. Krsta Nikolića od 19.09.2012. godine i iskaza istog, a koji nalaz i iskaz je sud prihvatio, jer njihova sadržina nije osporena na bilo koji način.</span>
</p>
<p class="p4"></p>
<p class="p4">
<span>Okrivljeni Kordić Milo je postupao sa direktnim umišljajem, jer je bio svjestan da udaranjem oštećenog stisnutom pesnicom u predjelu glave, istome može nanijetu tešku tjelesnu povredu, što je i htio. </span>
</p>
<p class="p4">
<span>Time su se u radnjama okrivljenog ostvarili svi bitni elementi bića krivičnog djela teška tjelesna povreda iz člana 151 stav 1 Kz-a, pa ga je sud oglasio krivim za isto.</span>
</p>
<p class="p4"></p>
<p class="p4">
<span>Prilikom odluke o vrsti i visini kazne koju okrivljenog Kordić Milu treba izreći, sud je pošao od da je za predmetno krivično djelo propisana kazna zatvora u trajanju od šest mjeseci do pet godina. U smislu člana 42 Kz-a sud je na strani okrivljenog kao olakšavajuće okolnosti cijenio da je isti otac jednog maloljetnog djeteta, koju okolnost je istovremeno cijenio kao naročito olakšavajuću, dok je kao otežavajuću okolnost na njegovoj strani cijenio njegovu raniju osuđivanost. U konkretnom slučaju sud je okrivljenom Kordić Milu izrekao kaznu zatvora u trajanju od 3 ( tri ) mjeseca, koju će okrivljeni izdržati nakon pravosnažnosti presude. Sud smatra da je izrečena kazna adekvatna težini učinjenog djela, okolnostima pod kojima je učinjeno i stepenu krivice okrivljenog, te da će se njome dovoljno uticati na okrivljenog i druge eventualne učinioce krivičnih djela da ubuduće ne čine krivična djela tj. da će se ostvariti ciljevi specijalne i generalne prevencije. </span>
</p>
<p class="p4"></p>
<p class="p5">
<span>Na osnovu naprijed navedenih krivično pravnih odredbi, te odredbi člana 3, 5, 8, 13, 15, 32, 33, 36, 42, 45, 46  Kz-a i člana 368 i 374 Zkp-a, sud je odlučio kao u izreci presude.</span>
</p>
<p class="p5"></p>
<p class="p3">
<span>	Sud je obavezao okrivljenog da na ime sudskog paušala uplati iznos od 80,00 eura, i na ime troškova krivičnog postupka iznos od 137,50 eura i to na ime troškova vještačenja po vještaku medicinske struke, u roku od 15 dana od dana pravosnažnosti presude na žiro račun broj 832-16-52 u korist budžeta Crne Gore i da dokaz o uplati dostavi sudu s pozivom na posl. br. K. 3/13/13. </span>
</p>
<p class="p3">
<span>	 Oštećeni Nikić Nenad je sa imovinsko pravnim zahtjevom upućen na parnicu.</span>
</p>
<p class="p3">
<span>	Na prednjim razlozima sud je zasnovao svoju odluku. </span>
</p>
<p class="p5"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 09.07.2013. godine</span>
</p>
<p class="p6"></p>
<p class="p6">
<span>	Zapisničar,	                                                                                Sudija, </span>
</p>
<p class="p6">
<span>	Ana Marija Petković                                          	               Momirka Marović </span>
</p>
<p class="p5"></p>
<p class="p5">
<span>PRAVNA POUKA: Protiv ove presude ima se pravo žalbe u roku od 8 dana od dana prijema, Višem sudu u Podgorici, a preko ovog suda.</span>
</p>
<p class="p7"></p>


</body>
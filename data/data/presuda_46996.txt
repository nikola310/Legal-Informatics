<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 189/12</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.231/12  od 21.11.2012.g. podnijet protiv okrivljenog  A. D. iz Rožaja, zbog krivičnog djela falsifikovanje isprave iz čl. 412. st. 2. u vezi st. 1. Krivičnog zakonika nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića i okrivljenog, dana 18.12. 2012. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni A. D.JMB .  od oca Ilj.   i majke E. , rodj. M.rodjen . u  selo Balotiće, Opština Rožaje živi u naselje Zeleni, državljanin  Crne Gore, pismen, završio VŠS,  privatni preduzetnik,  ostvaruje mjesečnu zaradu u iznosu od 250,00 eura, oženjen , otac  šestoro maloletne djece,siromašnog imovnog stanja, osudjivan presudom Osnovnog suda Rožaje K.br. 116/11 od 06.10.2011.g. osuđen po čl. 324. st. 2 u vezi st. 1.KZ, na  kaznu zatvora u trajanju od 4 mjeseca  uslovno za jednu godinu i na novčanu kaznu u iznosu od 400,00 eura. </span>
</p>
<p class="p1"></p>
<p class="p2">
<span>K R I V   J E</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	neutvrđenog dana januara mjeseca 2009.godine, u Beranama, nabavio radi upotrebe lažnu javnu ispravu i to detektivsku legitimaciju  br. 0103, u kojoj je na neautentičnom obrascu, postvljena njegova fotografija, upisano njegovo ime i prezime, JMB, zvanje detektiva br. ličnog naoružanja 815138, F-92 i utisnut pečat detektivske policije Crne Gore "Sedma sila"Berane, a koja isprava nije izdata od strane nadležnog organa - Ministarstva unutrašnjih poslova Crne Gore, pa je na osnovu takve isprave obavljao poslove detektiva, </span>
</p>
<p class="p1"></p>
<p class="p1">
<span>	- čime je izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika</span>
</p>
<p class="p1">
<span>	</span>
</p>
<p class="p3">
<span>	</span><span class="s1">pa ga sud primjenom pomenutog  zakonskog propisa i čl. 4, 13, 15, 32, 36, 42, 45, 46 st. 1. tač. 5. Krivičnog zakonika i  čl. 374. Zakonika o krivičnom postupku </span>
</p>
<p class="p1"></p>
<p class="p1">
<span>					O S U Đ U J E </span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 30 (trideset) dana. </span>
</p>
<p class="p1"></p>
<p class="p1">
<span>	Da plati ovome sudu na ime troškova krivičnog postupka paušalni iznos od 30,00 eura, u roku od 15 dana po pravosnažnosti ove presude.  </span>
</p>
<p class="p1"></p>
<p class="p1">
<span>	Od okrivljenog  se oduzima detektivska legitimacija br. 0103 kao predmet izvršenja krivičnog djela. </span>
</p>
<p class="p1"></p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br. 231/12  od 21.11.2012.g. protiv okrivljenog A. D.  iz Rožaja  zbog krivičnog djela  falsifikovanje isprave iz čl. 412. st. 2. u vezi st. 1. Krivičnog zakonika (KZ).</span>
</p>
<p class="p1"></p>
<p class="p1">
<span>	Na glavnom pretresu  Zamjenik  ODT   Armin Selmanović je precizirao činjenični opis djela, kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i osudi ga na kaznu zatvora u trajanju od 30 dana.</span>
</p>
<p class="p1"></p>
<p class="p1">
<span>	Okrivljeni je u svojoj odbrani istakao da je završio Višu kriminalističku školu.  Početkom 2009.g. počeo je da radi kao detektiv  kod M. zv. M. M.iz Berana.  Tom  prilikom je potpisao kodeks detektiva-policajca "Sedme sile"Berane , koji je potpisao i M. M.u ime detektivske policije "Sedma sila", a nije zaključio i potpisao ugovor o radu, već je mislio da je kodeks ugovor o radu.  Nije polagao detektivski ispit, a M. mu je kazao da će da mu obezbijedi licencu za rad, što nije učinio, tako da je poslove obavljao bez licence. M.mu je odmah nakon potpisivanja kodeksa  predao detektivsku legitimaciju br. 0103 sa njegovim podacima koju on nikada nije upotrijebio, niti zloupotrijebio. Za legitimaciju je svake godine plaćao taksu, ali nema dokaze o plaćenoj taksi. Prilikom obavljanja poslova detektiva obavještavao je i policiju i M. i podnosio pismene izvještaje o radu, ali nema  dokaze da je podnosio ove izvještaje o radu.  Kod M. je primao zaradu po izvršenom zadatku. Istakao je da nije znao da M. nije ovlašćen da izdaje legitimaciju i kodeks i da je legitimacija falsifikovana, jer je smatrao da on ima registrovanu detektivsku policiju . U ovoj detektivskoj policiji je radio sve do smrti M. M., tj.  do  polovine 2012.g. nakon čega je saznao da nije imao registrovanu detektivsku policiju. Predložio je da ga sud oslobodi od optužbe, jer nije izvršio djelo koje mu je stavljeno na teret. </span>
</p>
<p class="p1"></p>
<p class="p1">
<span>	Po ovoj krivičnopravnoj stvari sud je izveo dokaze: pročitao obavještenje MUP-a  - Sektor za bezbijednosno zaštitne poslove i nadzor br. 051/12-19607/1 od 04.10.2012.g. i potvrda o privremeno oduzetim predmetima Ispostave Rožaje br. 02-240-1452 od 11.05.2012.g. , izvršio uvid u detektivsku legitimaciju br. 0103., uvid u kodeks detektiva - policajca "sedme sile" br. 103 od 01.01.2009.g. i </span>
</p>
<p class="p1">
<span>uvid u izvod iz kaznene evidencije na ime okrivljenog. </span>
</p>
<p class="p1"></p>
<p class="p1">
<span>	Iz obavještenje MUP-a  - Sektor za bezbijednosno zaštitne poslove i nadzor br. 051/12-19607/1 od 04.10.2012.g., vidi se  da  nevladinoj organizaciji  "Detektivska policija za Crnu Goru - Sedma sila", Uprava policije Crne Gore nije izdala dozvolu za obavljanje detektivske djelatnosti, a ova djelatnost se može obavljati isključivo na osnovu odobrenja organa uprave nadležnog za policiske poslove.</span>
</p>
<p class="p1"></p>
<p class="p1">
<span>	Iz potvrde o privremeno oduzetim predmetima Ispostave Rožaje br. 02-240-1452 od 11.05.2012.g. , vidi se da je od okrivljenog privremeno oduzeta detektivska legitimacija seriskog br. 0103 izdata od detektivske policije "Sedma sila". </span>
</p>
<p class="p1"></p>
<p class="p1">
<span>	Iz detektivske legitimacije br. 0103.,  vidi se da je ista izdata na ime A. D. na kojoj je postavljena njegova fotografija, upisano njegovo ime i prezime, JMB, zvanje detektiv - inspektor za krim. sl., broj ličnog naoružanja 815138  F - 92  i utisnut pečat detektivske policije Crne Gore "Sedma sila" Berane, a na spoljašnosti  je upisano "Policija ", Republika Crna Gora, detektivska 0103 sa grbom Crne Gore. </span>
</p>
<p class="p1"></p>
<p class="p1">
<span>	Iz  kodeksa detektiva - policajca "Sedme sile" br. 103 od 01.01.2009.g., vidi se  da su  isti  potpisali okrivljeni i M. M.M., kao načelnik generalnog saveta sa utisnutim pečatom detektivske policije Crne Gore "Sedma sila" Berane na kojoj se nalazi fotografija okrivljenog. </span>
</p>
<p class="p1"></p>
<p class="p1">
<span>	Iz izvoda iz kaznene evidencije na ime okrivljenog, vidi se da je isti osudjivan presudom Osnovnog suda Rožaje K.br. 116/11 od 06.10.2011.g. zbog kriv. djela iz čl. 324. st. 2 u vezi st. 1. KZ, na  kaznu zatvora u trajanju od 4 mjeseca  uslovno za jednu godinu i na novčanu kaznu u iznosu od 400,00 eura. </span>
</p>
<p class="p1"></p>
<p class="p1">
<span>	Cijeneći odbranu okrivljenog i sve izvedene dokaze kako pojedinačno tako i u međusobnoj vezi u smislu čl. 370. st.3.  Zakonika o krivičnom postupku (ZKP), sud je našao da je okrivljeni  izvršio krivično djelo koje mu je optužbom stavljeno na teret i da je zato kriv i krivičnopravno odgovoran.</span>
</p>
<p class="p1"></p>
<p class="p1">
<span>	Naime, okrivljeni ne spori da je  početkom janura mjeseca 2009.g. u Beranama nabavio detektivsku legitimaciju br. 0103 u kojoj su upisani njegovi podaci. Ne spori da ova legitimacija  nije izdata od Ministarstva unutrašnjih poslova Crne Gore, već  da mu je istu izdao M. M. M. u ime detektivske policije Crne Gore "Sedma sila" Berane, i da je na osnovu ove legitimacije obavljao poslove detektiva do polovine 2012.g. </span>
</p>
<p class="p1"></p>
<p class="p1">
<span>	Iskaz okrivljenog, u ovom dijelu, sud je prihvatio obzirom da je isti jasan, objektivan i  nalazi oslonca u dokazima izvedenim u postupku, tako da nema sumnje u drugačije činjenično stanje. </span>
</p>
<p class="p1"></p>
<p class="p1">
<span>	Međutim, okrivljeni se brani da nije znao da je ova legitimacija falsifikovana, jer je smatrao da  M. ima registrovanu detektivsku policiju i da je ovlašćen da  izdaje legitimaciju. </span>
</p>
<p class="p1"></p>
<p class="p1">
<span>	Iskaz okrivljenog u ovom dijelu sud nije prihvatio obzirom da je isti neobjektivan, neuvjerljiv i nenalazi oslonca u dokazima izvedenim u postupku, tako da je očigledno da okrivljeni sa ovakvom odbranom smišljeno i sračunato nastoji da izbjegne krivičnopravnu odgovornost. </span>
</p>
<p class="p1"></p>
<p class="p1">
<span>	Naime, iz obavještenje MUP-a  - Sektor za bezbijednosno zaštitne poslove i nadzor br. 051/12-19607/1 od 04.10.2012.g., utvrđeno je  da  nevladinoj organizaciji  "Detektivska policija za Crnu Goru - Sedma sila", Uprava policije Crne Gore nije izdala dozvolu za obavljanje detektivske djelatnosti, a ova djelatnost se može obavljati isključivo na osnovu odobrenja organa uprave nadležnog za policiske poslove. Ovaj dokaz, sud je prihvatio kao jasan i određen, a dovodeći isti u vezu sa navodima iz potvrde o privremeno oduzetim predmetima Ispostave Rožaje br. 02-240-1452 od 11.05.2012.g., navodima iz  detektivske legitimacije br. 0103. i kodeksa  detektiva - policajca "Sedme sile" br. 103 od 01.01.2009.g. iz kojih  proizilazi da je dana 11.05.2012.g. od okrivljenog privremeno oduzeta detektivska legitimacija seriskog br. 0103 izdata od detektivske policije "Sedma sila" na kojoj je postavljena fotografija okrivljenog, upisano njegovo ime i prezime, JMB, zvanje detektiv - inspektor za krim. sl., broj ličnog naoružanja 815138  F - 92  i utisnut pečat detektivske policije Crne Gore "Sedma sila" Berane, a na spoljašnosti  je upisano "Policija ", Republika Crna Gora, detektivska 0103 sa grbom Crne Gore, te da okrivljeni nije zaključio ugovor u pisanom obliku,  zaista se nedvosmisleno zaključuje da je okrivljeni znao da navedena detektivska policija  nije registrovana kod nadležnog organa i da M. M. nije ovlašćen za izdavanje navedene legitimacije, te da je ista falsifikovana. Imajući to u vidu, kao i iskaz okrivljenog u dijelu u kojem navodi  da  mu je  M. obećao da će mu obezbijediti licencu za rad, a  obećanje nije ispunio, kao i  da ne poseduje pisane dokaze da je obavještavao policiju o svom radu,  zaista nema sumnje da je okrivljeni znao da M. nije imao dozvolu za obavljanje detektivske djelatnosti i da mu nije mogao izdati  detektivsku legitimaciju, niti  sa njim zaključiti ugovor o radu, obezbijediti mu  licencu za rad, niti je obavještavao policiju o svom radu,  te je samim tim znao da je navedena detektivska legitimacija lažna i da je on istu  nabavio radi upotrebe i na osnovu nje obavljao djelatnost detektiva.</span>
</p>
<p class="p1"></p>
<p class="p1">
<span>	Iz izvoda iz kaznene evidencije na ime okrivljenog, utvrđeno je  da je isti osudjivan presudom Osnovnog suda Rožaje K.br. 116/11 od 06.10.2011.g. zbog kriv. djela iz čl. 324. st. 2 u vezi st. 1. KZ, na  kaznu zatvora u trajanju od 4 mjeseca  uslovno za jednu godinu i na novčanu kaznu u iznosu od 400,00 eura. Ovaj dokaz , sud je prihvatio kao jasan i određen jer je isti izdat od nadležnog organa.</span>
</p>
<p class="p1"></p>
<p class="p1">
<span>	Dakle,u postupku je utvrđeno  da je okrivljeni A. D.,   neutvrđenog dana januara mjeseca 2009.godine, u Beranama, nabavio radi upotrebe lažnu javnu ispravu i to detektivsku legitimaciju  br. 0103, u kojoj je na neautentičnom obrascu, postvljena njegova fotografija, upisano njegovo ime i prezime, JMB, zvanje detektiva br. ličnog naoružanja 815138, F-92 i utisnut pečat detektivske policije Crne Gore "Sedma sila"Berane, a koja isprava nije izdata od strane nadležnog organa - Ministarstva unutrašnjih poslova Crne Gore, pa je na osnovu takve isprave obavljao poslove detektiva. </span>
</p>
<p class="p1"></p>
<p class="p1">
<span>	Cijeneći psihički odnos okrivljenog prema izvršenom krivičnom djelu, sud je našao da je isti bio svjestan svog djela, tj. svjestan  da na opisani način nabavlja  radi upotrebe navedenu lažnu  javnu ispravu i da na osnovu iste obavlja poslove detektiva, i   to je htio  pa je postupao sa umišljajem.</span>
</p>
<p class="p1"></p>
<p class="p1">
<span>	Pravnom analizom utvrđenog činjeničnog stanja, sud je našao da su u radnjama okrivljenog sadržani svi bitni elementi krivičnog djela falsifikovanje isprave iz čl. 412. st. 2. u vezi st. 1. KZ, za koje djelo je sud istog oglasio krivim i osudio ga na kaznu zatvora u trajanju od 30 dana kao ublaženu kaznu, primjenom čl. 45 i 46. st. 1. tač. 5. KZ. </span>
</p>
<p class="p1"></p>
<p class="p1">
<span>	Prilikom  odlučivanja o izboru vrste i visine kazne, sud je imao u vidu sve okolnosti koje utiču da kazna bude veća ili manja iz čl. 42. KZ, pa je okrivljenom od olakšavajućih okolnosti cijenio njegove porodične prilike-otac šestoro maloletne  djece i siromašno imovno stanje, koje okolnosti je  u svojoj ukupnosti cijenio  kao naročito olakšavajuću  okolnost, dok njegovu raniju osuđivanost nije cijenio kao otežavajuću okolnost, obzirom da se ne radi o istovrsnom krivičnom djelu. </span>
</p>
<p class="p1"></p>
<p class="p1">
<span>	Cijeneći navedene okolnosti, kao i okolnosti pod kojima je djelo izvršeno i  držanje okrivljenog nakon izvršenog djela, sud je našao da je imalo mjesta izricanju ovakve vrste i visine kazne , ubijeđen da je izrečena kazna zatvora u naznačenom trajanju, kao ublažena kazna, srazmjerna težini učinjenog krivičnog djela i stepenu krivice okrivljenog i dovoljna  za ostvarenje svrhe kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona. </span>
</p>
<p class="p1"></p>
<p class="p1">
<span>	Na osnovu čl. 229. u vezi čl. 226. st.2. tač. 9. i st. 3. ZKP, sud je obavezao okrivljenog da plati ovome sudu na ime troškova krivičnog postupka paušalni iznos od 30,00 eura. </span>
</p>
<p class="p1"></p>
<p class="p1">
<span>	Na osnovu čl. 75. KZ, od okrivljenog se oduzima detektivska legitimacija br. 0103 kao predmet izvršenja krivičnog djela. </span>
</p>
<p class="p1"></p>
<p class="p1">
<span>	Sa izloženog odlučeno je kao u dipozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 18.12. 2012.g.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Aida Luboder  s.r.						Milosav Zekić  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8  dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p4"></p>
<p class="p4"></p>
<p class="p4"></p>


</body>
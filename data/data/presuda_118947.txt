<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{text-align:center;hyphenate:auto;font-family:Bookman Old Style;font-size:12pt;}
.p2{text-align:end;hyphenate:auto;font-family:Bookman Old Style;font-size:12pt;}
.p3{text-align:justify;hyphenate:auto;font-family:Bookman Old Style;font-size:12pt;}
.p4{margin-right:0.375in;text-align:justify;hyphenate:auto;font-family:Bookman Old Style;font-size:12pt;}
.p5{text-align:start;hyphenate:auto;font-family:Times New Roman;font-size:18pt;}
.s1{font-style:italic;}
</style>
<meta content="ivan.perovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>   U IME CRNE GORE                                                                                                                                                                  </span>
</p>
<p class="p2">
<span>                                                                                                                                         K.br. 985/12</span>
</p>
<p class="p3"></p>
<p class="p3">
<span>OSNOVNI SUD U NIKŠIĆU, kao prvostepeni krivični, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog Ž* D*a   zbog krivičnog djela krađa  iz čl.239  st.1 KZ, po optužnom  predlogu ODT-a Nikšić Kt.br. 274/11   od 16.03.2012.g., nakon dovršenog glavnog i javnog pretresa, dana 16.04.2013.g. u prisustvu zamjenika ODT-a Đorojević Dejana, predstavnika oštećene Elektrodistribucije Lj* M*e,  okrivljenog Ž* D*a i njegovog branioca - advokata L* V*a, donio je i istog dana javno objavio</span>
</p>
<p class="p3">
<span>                                                                                                                                     </span>
</p>
<p class="p3">
<span>                                                    P R E S U D U</span>
</p>
<p class="p3">
<span>Okrivljeni :</span>
</p>
<p class="p3">
<span>Ž* D*O, od oca O*a     majke M*e    rođene A*,  rođen 6.04.1*0.g. u Šavniku,  nastanjen u mjestu rođenja naselje Rubeža br. 113   državljanin Crne Gore, završio osnovnu školu, penzioner,  lošeg imovnog stanja,  oženjen   – otac  petoro  djece, ranije neosuđivan </span>
</p>
<p class="p3"></p>
<p class="p4">
<span>                                                         Kriv  je,</span>
</p>
<p class="p3">
<span>Što je:</span>
</p>
<p class="p3">
<span>U periodu od 16.01.2010.g. do 16.04.2010.g. u Nikšiću u svom pomoćnom objektu – štali u naselju Rubeža broj 113, u namjeri da sebi pribavi protivpravnu imovinsku korist, oduzeo 3091  KW/h, električne energije u vrijednosti od 253,30 eura, vlasništvo  Elektrodistribucije Nikšić, na način što je otkinuo dovodni elektrokabal i na isti priključio jedan osigurač mimo mjerenja, kablom presjeka 4 mm2, usled čega se nije registrovala potrošnja električne energije. </span>
</p>
<p class="p3"></p>
<p class="p3">
<span>- čime je učinio krivično djelo krađa iz čl. 239 st. 1 Krivičnog zakonika.</span>
</p>
<p class="p3"></p>
<p class="p3">
<span>- pa sud okrivljenom shodno čl.4 st.2, čl.42, čl.52, čl.53 i čl.54 Krivičnog zakonika i čl. 374 Zakonika o krivičnom postupku, izriče</span>
</p>
<p class="p3"></p>
<p class="p3">
<span>                                                 USLOVNU OSUDU </span>
</p>
<p class="p3"></p>
<p class="p3">
<span>Sa kojom mu utvrđuje kaznu zatvora u trajanju od 30 /trideset/ dana i istovremeno određuje da se ova kazna neće izvršiti ako okrivljeni u roku od jedne godine po pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Shodno čl. 239 Zakonika o krivičnom postupku sud dosuđuje oštećenoj Elektrodistribuciji Nikšić imovinsko pravni zahtjev u iznosu od 253,30   eura, koji iznos je okrivljeni dužan uplatiti oštećenom u roku od 3 /tri/  mjeseca po pravosnažnosti presude  a u odnosu na ostatak imovinsko pravnog zahtjeva od 55,32  eura radi njegovog ostvarivanja sud oštećenu upućuje na vođenje parničnog postupka.</span>
</p>
<p class="p3"></p>
<p class="p3">
<span>Obavezuje se okrivljeni da shodno čl. 226 i čl. 229  Zakonika o krivičnom  postupku  plati troškove krivičnog postupka u iznosu od 74,00 eura u roku od 15 dana po pravosnažnosti presude, pod prijetnjom prinudnog izvršenja, na žiro-račun ovoga suda br. 832-152-32.</span>
</p>
<p class="p3"></p>
<p class="p1">
<span>Obrazloženje</span>
</p>
<p class="p3"></p>
<p class="p3">
<span>ODT iz Nikšića optužnim predlogom Kt.br.274/11 stavio je na teret okrivljenom Ž* D*u    izvršenje krivičnog djela koje je činjenično i pravno bliže opisano izrekom presude, pa je zamjenik ODT-a Đorojević Dejan koji je zastupao  optužbu na glavnom pretresu u završnoj riječi ostao pri istoj, predlažući sudu da okrivljenog oglasi krivim i osudi  po zakonu.</span>
</p>
<p class="p3"></p>
<p class="p3">
<span>Predstavnik oštećene  Elektrodistribucije Lj* M*a istakla je u završnoj riječi da se pridružuje krivičnom gonjenju protiv okrivljenog,  ispostavljajući   imovinsko pravni zahtjev  u iznosu od 308,62  eura.</span>
</p>
<p class="p3">
<span class="s1"> </span>
</p>
<p class="p3">
<span>Okrivljeni Ž* D*o  negirao je izvršenje krivičnog djela navodeći u svojoj odbrani da su mu  u aprilu 2010g. članovi porodice kazali da su radnici Elektrodistribucije dolazili u kontrolu, da su bili u štali i pronašli neki kabal koji on nikada nije vidio. Nikada nije prekinuo dovodni kabal niti prikopčao isti mimo mjerenja. Na brojilu nije bilo plombe i on nije prikopčao bilo kakav osigurač mimo mjerenja a možda je do oštećenja brojila došlo ubacanjem sijena. Brojilo za štalu se i dalje vodi na njegovog pokojnog oca Ž* Obrena  a u štali ostavlja drva i ne drži  ništa od stoke. Štala je sagrađena 1973.g. kada je u njoj i uvedena struja od strane R* M*a i izvjesnog Š*a. On živi u porodičnoj zajednici sa majkom, suprugom, sinom, snahom i dvoje unučadi. Kuća se vodi na njegovo ime a pomoćni objekat na ime njegovog pokojnog oca. Računi za struju za kuću vode se na njegovo lično ime kao i brojilo za kuću.</span>
</p>
<p class="p3"></p>
<p class="p3">
<span>Okrivljeni je u završnoj riječi lično i preko branioca ostao pri iznijetoj odbrani tražeći od suda da ga oslobodi od optužbe.</span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoke Ć* M*a i K*a G*a, na saglasan predlog stranaka pročitao nalaz i mišljenje vještaka elektrostruke G*c I*e od 7.02.2012.g., pročitao zapisnik Elektrodistribucije o kontroli mjernog mjesta broj 0000415   od  16.04.2010.g. i pročitao  izvod iz kaznene evidencije na ime okrivljenog.</span>
</p>
<p class="p3"></p>
<p class="p3"></p>
<p class="p3">
<span>Svjedok Ć* M*  naveo je u svom  iskazu da se ne sjeća kontrole kod potrošača Ž* D*a ali je nakon što mu je predočen zapisnik Elektrodistribucije od 16.04.2010.g., potvrdio da se na istom nalazi njegov potpis ističući da ostaje pri konstatacijama iz zapisnika kao i to da se dešavalo u koliko radnici Elektrodistribucije kontrolišu i glavni objekat i pomoćne objekte ako ih ima da u zapisniku nije navedeno da je kabal pronađen u pomoćnom objektu upravo zbog toga što je vršena kontrola i glavnog i pomoćnog objekta. </span>
</p>
<p class="p3"></p>
<p class="p3">
<span>Svjedok K*a G* naveo je  u svom  iskazu da se ne sjeća kontrole kod potrošača Ž* D*a ali je nakon što mu je predočen zapisnik Elektrodistribucije od 16.04.2010.g., potvrdio da se na istom nalazi njegov potpis ističući da ostaje pri konstatacijama iz zapisnika.</span>
</p>
<p class="p3"></p>
<p class="p3">
<span>Zapisnikom Elektrodistribucije Nikšić br.0000415 od 16.04.2010.g. konstatovano je da je kod potrošača Ž* D*a otkinut dovodni kabal i na njega prikopčan jedan osigurač koji ide mimo mjerenja kablom presjeka 4 mm2, a brojilo je oštećeno sa desne strane. </span>
</p>
<p class="p3"></p>
<p class="p3">
<span>Nalazom i mišljenjem vještaka elektrostruke ing.G*c I*e od 7.02.2012.g.  koji je sud prihvatio kao stručan i objektivan, navedeno je da u slučaju kada se objekat direktno priključi na električnu mrežu, električna energija se koristi bez registrovanja utroška pri čemu u ovom slučaju količina potrošene električne energije  koja  na taj način nije registrovana iznosi izražena u novcu 253,30  eura, odnosno 3091 kwh za period od tri mjeseca.</span>
</p>
<p class="p3"></p>
<p class="p3">
<span>Cijeneći sadržinu izvedenih dokaza sud je na nesumnjiv način utvrdio da je okrivljeni Ž* D*o u periodu od 16.01.2010.g. do 16.04.2010.g. u Nikšiću u svom pomoćnom objektu – štali u naselju Rubeža broj 113, u namjeri da sebi pribavi protivpravnu imovinsku korist, oduzeo 3091  KW/h, električne energije u vrijednosti od 253,30 eura, vlasništvo  Elektrodistribucije Nikšić, na način što je otkinuo dovodni elektrokabal i na isti priključio jedan osigurač mimo mjerenja, kablom presjeka 4 mm2, usled čega se nije registrovala potrošnja električne energije, čime je ostvario sva bitna obilježja krivičnog djela krađa iz čl. 239 st. 1 KZ.</span>
</p>
<p class="p3"></p>
<p class="p3">
<span>Okrivljeni je bio svjestan da preduzimanjem opisanih radnji /otkdanjem  dovodnog elektrokabla i priključenjem osigurača mimo mjerenja kablom /oduzima tuđu pokretnu stvar – električnu energiju, što je očigledno i htio, pa je jasno da je djelovao sa direktnim umišljajem. </span>
</p>
<p class="p3"></p>
<p class="p3">
<span>Sud nije prihvatio odbranu okrivljenog Ž* D*a nalazeći da je neosnovana i sračunato data radi izbjegavanje krivice.</span>
</p>
<p class="p3"></p>
<p class="p3">
<span>Najprije, nesporno je da su dana 16.04.2010.g. radnici Elektrodistribucije Nikšić zatekli prilikom vršenja kontrole sledeće stanje kod potrošača Ž* D*a – da je otkinut dovodni kabal i da je na njega prikopčan jedan osigurač mimo mjerenja i to kablom presjeka 4mm2, što proizilazi iz zapisnika Elektrodistribucije Nikšić broj 0000415 od 16.04.2010.g. a shodno rezultatima vještačenja elektrostruke u ovakvoj situaciji budući da se radi o direktnom priključenju objekta na elektromrežu u roku od 3 mjeseca biva nelegalno prisvojeno 3081 kwh električne energije što preračunato u novcu iznosi 253,30 eura. </span>
</p>
<p class="p3"></p>
<p class="p3">
<span>Tačno je da u samom zapisniku Elektrodistribucije Nikšić ne stoji precizno da je ovakvo stanje zatečeno u pomoćnom objektu ali kada se uzme u obzir da je sam okrivljeni naveo kako je u aprilu 2010.g. od strane članova porodice obaviješten da je izvršena kontrola u štali kao i to da je shodno kazivanju radnika Elektrodistribucije Ć* M*a moguće da kada se vrši kontrola i glavnog i sporednog objekta u zapisniku ne bude precizirano da je zapravo neregularno stanje zatečeno u sporednom objektu, jasno je da je nesporno da su nelegalnu potrošnju radnici Elektrodistribucije ustanovili upravo u pomoćnom objektu – štali. </span>
</p>
<p class="p3"></p>
<p class="p3">
<span>Takođe konstatacije citiranog zapisnika Elektrodistribucije opovrgavaju tvrdnju okrivljenog kako ničega neregularnog nije bilo u pomoćnom objektu te kako on nikada nije vidio dati kabal, jer je nerealno da bi radnici Elektrodistribucije bez bilo kakvog povoda u dokument unijeli neistinite  podatke.</span>
</p>
<p class="p3"></p>
<p class="p3">
<span>Kada se u obzir uzme da upravo okrivljeni kao lice lošeg imovnog stanja posjeduje pravni interes da na opisani način obezbijedi snadbijevanje električnom energijom za pomoćni objekat, pogotovo kod činjenice da je on vlasnik glavnog objekta koji se vodi na njegovo ime i za čiju potrošnju električne energije on plaća račune, potpuno je jasno, realno i očekivano da on vodi računa i o sporednom objektu pa tako i o njegovom snadbijevanju električnom enertijom. Koliko je odbrana okrivljenog paušalna pokazuje i to što on navodno ništa ne zna o postojanju kabla kojim je mimo mjerenja sporedni objekat priključen na elektromrežu a budući da živi u kući koja je u neposrednoj blizini čak i da nije izvršilac krivičnog djela ta bi mu činjenica morala biti poznata. </span>
</p>
<p class="p3"></p>
<p class="p3">
<span>Sud je donio rješenje da se ne saslušava svjedok P* D* jer ne samo da je zastupnik optužbe odustao od predloga za izvođenje toga dokaza čemu se nijesu protivili okrivljeni i njegov branilac, već je i sud našao da njegov iskaz ne bi bio od značaja za rješavanje ove pravne stvari.</span>
</p>
<p class="p3"></p>
<p class="p3">
<span>Sud je odbio predlog okrivljenog da se kao dokaz izvede vršenje uviđaja lica mjesta radi utvrđivanja činjenice da li postoji kabal kojim je osigurač priključen mimo mjerenja budući da je po ocjeni suda prikupljena dokazna građa pružala pouzdan osnov za meritorno presuđenje  a takođe bi po ocjeni suda insistiranje na izvođenju predloženog dokaza samo dovelo do odugovlačenja postupka jer je od kritičnog događaja proteklo više od tri godine pa je okrivljeni bio u mogućnosti da ukloni sve što bi upućivalo na izvršenje krivičnog djela.  </span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji sud je u smislu čl.42 KZ kao olakšavajuće okolnosti okrivljenom cijenio porodičnost - obzirom da je   oženjen i otac petoro  djece, činjenicu da se radi o licu  lošeg  imovnog  stanja, kao i raniju neosuđivanost utvrđenu iz izvoda iz kaznene evidencije, dok otežavajućih okolnosti nije našao, pa mu  je cijeneći da nije bilo svrsishodno izricati efektivnu zatvorsku kaznu primjenom čl.53 i 54 KZ izrečena uslovna osuda, sa uvjerenjem da će se i upozorenjem na izvršenje utvrđene kazne zatvora u trajanju od 30 dana, uz postavljeni uslov sa rokom provjere od jedne   godine,  računato od pravosnažnosti presude,  na okrivljenog dovoljno uticati da ubuduće ne čini krivična djela te da će se u konkretnom slučaju sa uslovnom osudom sa uspjehom ostvariti njena svrha iz čl. 52 KZ a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p3"></p>
<p class="p3">
<span>Shodno čl. 239 Zakonika o krivičnom postupku sud je dosudio oštećenoj Elektrodistribuciji Nikšić imovinsko pravni zahtjev u iznosu od 253,30   eura, koji iznos je okrivljeni dužan uplatiti oštećenom u roku od tri mjeseca po pravosnažnosti presude, dok je u odnosu na ostatak imovinsko pravnog zahtjeva u iznosu od 55,32 eura oštećenu sud uputio na pokretanje parničnog postupka.</span>
</p>
<p class="p3"></p>
<p class="p3">
<span>Sud je obavezao okrivljenog  na plaćanje  troškova krivičnog postupka u iznosu od 74,00 eura, od čega se iznos od 44,00 eura odnosi na naknadu vještaku elektro struke a iznos od 30,00 eura na paušal kao dio troškova krivičnog postupka srazmjerno trajanju i složenosti krivičnog postupka i imovnom stanju okrivljenog, shodno čl. 226 i čl. 229  ZKP-a.</span>
</p>
<p class="p3"></p>
<p class="p3">
<span>Iz iznijetih razloga, na osnovu čl.374 ZKP-a odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p3">
<span>                            OSNOVNI SUD U NIKŠIĆU, dana 16.04.2013.g. </span>
</p>
<p class="p3">
<span>  Zapisničar,                                                                  SUDIJA,</span>
</p>
<p class="p3">
<span>Ćuzović Plana   s.r.                                                    Perović Ivan s. r.</span>
</p>
<p class="p3">
<span class="s1">                               </span><span>ZA TAČNOST OTPRAVKA TVRDI:</span>
</p>
<p class="p3">
<span>                                               radnik suda</span>
</p>
<p class="p3"></p>
<p class="p3">
<span>PRAVNA POUKA:   Protiv ove presude dozvoljena je žalba u roku od 8 dana</span>
</p>
<p class="p3">
<span>                             od dana  prijema iste preko ovog SUDA VIŠEM SUDU  </span>
</p>
<p class="p3">
<span>                             PODGORICA.</span>
</p>
<p class="p3"></p>
<p class="p3"></p>
<p class="p3"></p>
<p class="p5"></p>


</body>
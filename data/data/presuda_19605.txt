<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.875in 0.7875in 0.625in 0.875in;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;text-align:start;hyphenate:auto;font-family:Times New Roman;font-size:14pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{margin-left:0.125in;text-align:justify;hyphenate:auto;font-family:Times New Roman;font-size:14pt;}
.p10{text-indent:0.125in;margin-left:-0.125in;text-align:justify;hyphenate:auto;font-family:Times New Roman;font-size:14pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title> 
</title>
<meta content="Korisnik" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<!--Image link to '0.png' can be here-->
</p>
<p class="p2">
<span>OSNOVNI SUD U PLAVU </span>
</p>
<p class="p2">
<span>K. br. 56/2012</span>
</p>
<p class="p1"></p>
<p class="p1"></p>
<p class="p4">
<span class="s1">U IME CRNE GORE </span>
</p>
<p class="p4"></p>
<p class="p1"></p>
<p class="p5">
<span>	OSNOVNI SUD U PLAVU, sudija Hilmija Sujković, sa zapisničarem Senadom Radončić, u krivičnom predmetu okrivljenog  R. B. iz sela G., opština A.,  zbog krivičnog djela ugrožavanje sigurnosti iz čl. 168. st. 1 Krivičnog zakonika, po optužnom predlogu Osnovnog državnog tužilaštva u Plavu, KT br.58/2012 od 31.08.2012 godine, po održanom usmenom, glavnom, javnom pretresu u prisustvu: okrivljenog,  ODT u Plavu  Feratović Erdana,  oštećenog Dj. Z. i njegovog punomoćnika advokata Dj. V., donio je i javno objavio dana 25.02.2013 godine,  </span>
</p>
<p class="p5"></p>
<p class="p4"></p>
<p class="p4">
<span class="s1">P R E S U D U</span>
</p>
<p class="p4"></p>
<p class="p4"></p>
<p class="p5">
<span>	Okrivljeni R. B., JMBG ..., od oca V. i majke K., rodj. D., rodjen ... god. u selu G., opština A., gdje i prebiva, državljanin Crne Gore, nezaposlen, završio srednju tehničku školu, razveden, otac dvoje djece, lošeg imovnog stanja, osudjivan presudom Osnovnog suda Berane, K.br. 407/09 od 04.06.2010 godine, za krivično djelo iz čl. 388. st. 3 KZ CG na kaznu zatvora u trajanju od 30 dana . </span>
</p>
<p class="p5"></p>
<p class="p5"></p>
<p class="p4">
<span class="s1">KRIV  JE  </span>
</p>
<p class="p4"></p>
<p class="p5">
<span>	</span>
</p>
<p class="p6">
<span> Što je</span>
</p>
<p class="p6"></p>
<p class="p7">
<span>Dana 12.08.2012 godine, oko 11,15 časova, u mjestu M., opština P., ispred stambene zgrade koja se nalazi u neposrednoj blizini Osnovne škole "P. D." , prijetnjom da će napasti njega i članove njegove porodice ugrozio sigurnost oštećenog Dj. Z., na način što je prilikom dolaska oštećenog do zgrade u kojoj živi njegova majka istog zaustavio i uputio mu prijeteće riječi: "Likvidirat ću i tebe i članove tvoje porodice, imaš još sedam  dana da riješiš problem inače će te svi biti likvidirani", nakon čega mu je skinuo naočare sa glave i odgurnuo ga rukama u predjelu grudi,  da bi nakon što mu je oštećeni kazao da će ga prijaviti policiji istom ponovo uputio prijeteće riječi: "Tek tada ćeš biti gotov i svi tvoji će ispaštati" a zatim se udaljio sa lica mjesta. </span>
</p>
<p class="p7"></p>
<p class="p6">
<span>- čime je izvršio krivično djelo ugrožavanje sigurnosti iz čl.168 st.1.Krivičnog zakonika  .</span>
</p>
<p class="p5"></p>
<p class="p5">
<span>	Pa ga sud za izvršeno krivično djelo na osnovu navedenog zakonskog propisa, te primjenom čl: 4, 32, 39 i 42 KZ i čl. 374 ZKP,</span>
</p>
<p class="p5"></p>
<p class="p5"></p>
<p class="p4">
<span>O S U D J U J E</span>
</p>
<p class="p8"></p>
<p class="p5"></p>
<p class="p5">
<span>	Na novčanu kaznu u iznosu od 900,00 (devetstotina) eura koju je dužan platiti u roku od 3 mjeseca od dana pravosnažnosti presude. </span>
</p>
<p class="p5"></p>
<p class="p5">
<span>	Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 (dvadesetpet) eura, novčane kazne za 1 (jedan) dan zatvora. </span>
</p>
<p class="p5"></p>
<p class="p5">
<span>	Okrivljeni se obavezuje da na ime troškova krivičnog postupka - paušala plati iznos od 50,00 (pedeset) eura u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p class="p5"></p>
<p class="p5">
<span>	Imovinsko pravnog zahtjeva za naknadu štete nije bilo.  </span>
</p>
<p class="p5"></p>
<p class="p5"></p>
<p class="p5">
<span>		</span>
</p>
<p class="p4">
<span class="s1">O  b r a z l o ž  e n j e</span>
</p>
<p class="p4"></p>
<p class="p2"></p>
<p class="p2">
<span>	</span>
</p>
<p class="p5">
<span>	Osnovno državno tužilaštvo u Plavu, optužnim predlogom KT br.58/2012 od 31.08.2012 godine, optužilo je R. B., iz sela G. , opština A.,  za krivično djelo ugrožavanje sigurnosti iz čl. 168. st. 1. KZ.</span>
</p>
<p class="p5"></p>
<p class="p5">
<span>	Pri podnesenom optužnom predlogu je sve do kraja krivičnog postupka  u svemu  ostao i ODT u Plavu Feratović Erdan , pa je u završnoj  riječi predložio  sudu da okrivljenog R. B. oglasi krivim za navedeno krivično djelo i osudi ga na novčanu kaznu u iznosu od 900,00 eura. </span>
</p>
<p class="p5"></p>
<p class="p5">
<span>	Punomoćnik oštećenog Dj. Z., advokat Dj. V. je  u završnoj riječi prihvatio konačnu riječ ODT u Plavu u pogledu predložene kazne istakavši da je izvedenim dokazima u toku krivičnog postupka nesumnjivo utvrdjeno da je okrivljeni R. B. u vrijeme, na mjestu i na način kako je to navedeno u optužnom predlogu ODT u Plavu, oštećenom uputio prijetnje koje su kod njega izazvale osjećaj straha, nesigurnosti i ugroženosti, ali da se i pored toga  u ime oštećenog  ne pridružuje krivičnom gonjenju protiv okrivljenog, da  ne postavlja nikakav odštetni zahtjev i da ne traži troškove krivičnog postupka. </span>
</p>
<p class="p5"></p>
<p class="p5">
<span>	Oštećeni Dj. Z. je u svojoj završnoj riječi u potpunosti prihvatio konačnu riječ svog punomoćnika , advokata Dj. V., istakavši  da se ne pridružuje krivičnom gonjenju protiv okrivljenog iz razloga što želi da takvim svojim postupkom doprinese bržem rješavanju problema izmedju okrivljenog i njegovog brata, koji problem je ustvari i uzrokovao takav postupak okrivljenog prema njemu.</span>
</p>
<p class="p5"></p>
<p class="p5">
<span>	Izjašnjavajući se o optužnom predlogu ODT u Plavu, okrivljeni R. B. ne priznaje izvršenje krivičnog djela koje mu je ovim predlogom stavljeno na teret. U svoju odbranu navodi da je tačno da je dana 12.08.2012 godine, oko 11,15 časova, oštećenog Dj. Z. susreo ispred zgrade u kojoj stanuje njegova majka i sa njim pokušao uspostaviti razgovor u vezi problema koji je imao sa njegovim bratom,  ali da nije tačno niti da je ovaj susret isplanirao niti  da je tom prilikom oštećenom prijetio riječima koje mu se javnom optužbom stavljaju na teret. Naime, naveo je da je brat oštećenog Dj.  Z., Dj. S.,  u toku 2006 ili 2007 godine, u B. kupio neko vozilo za koje se kasnije utvrdilo da je neregularno, pa je za neregularnost ovog vozila njega okrivio i prijavio ga B. policiji izjavivši da mu je sporno vozilo on prodao , što nije bilo tačno.  Zbog toga je protiv njega u B. pokrenut krivični postupak, zbog kojeg postupka više nije mogao posjećivati svoje dvoje djece koja studiraju u B. Iz tog razloga je dana 12.08.2012 godine, prilikom susreta sa oštećenim ispred zgrade u kojoj živi njegova majka,  pokušao sa njim razgovarati u vezi tog problema , tim prije  što je smatrao da je i sam  oštećeni učestvovao u njegovom prijavljivanju za ovo vozilo.  Medjutim, odmah nakon što je oštećenog zaustavio i kazao mu da zbog </span>
</p>
<p class="p5">
<span>pokrenutog krivičnog postupka ne može posjetiti svoju djecu u B., isti mu je odgovorio da on u vezi toga ne može ništa da uradi i da ga to apsolutno ne zanima. Pošto je oštećenm još  samo kazao: "Dobro, riješit će se i to" udaljio se sa lica mjesta,  tako da istom nije niti prijetio niti je protiv njega upotrebljavao bilo kakvu silu ili prinudu. U vezi istog problema je inače razgovarao sa oštećenim  Dj.Z. i prilikom njegovih ranijih dolazaka u M. u toku 2009 ,  2010 i 2011 godine, kojom prilikom ga je molio  da mu zajedno sa bratom S. riješi ovaj problem.  Dalje je naveo da su zbog istog problema  oštećeni i njegov brat  S. kod njega upućivali ekipu kriminalaca kako bi ga zaplašili da ih više ne juri u vezi svega toga, ali da je ova ekipa nakon dolaska u A.,  gdje živi, i saznanja o kom se radi odustala od posla za koji su ih Dj. angažovali. Nadalje je naveo da je u vezi istog problema od strane nekog advokata iz B. dobijao na potpis punomoćje kojim bi istog ovlastio da ovaj problem u vezi spornog vozila riješi u B. sudu. Na kraju je na pitanje ODT u Plavu naveo da prilikom predmetnog susreta i razgovora sa oštećenim Dj. Z. u njihovoj blizini nije bilo nikoga osim stanarke zgrade ispred koje se desio ovaj susret O. S. , koja je u tim trenucima sa svojim vozilom prolazila  pored njih, tako da iz tog razloga nije ni mogla čuti o čemu su njih dvojica razgovarali. U završnoj riječi je još jednom negirao izvršenje krivičnog djela koje mu se optužnim predlogom ODT u Plavu stavlja na teret i predložio sudu da ga za ovo djelo oslobodi od optužbe. </span>
</p>
<p class="p5"></p>
<p class="p5">
<span>	Sud je cijenio odbranu okrivljenog R. B. kojom negira izvršenje krivičnog djela koje mu je javnom optužbom stavljeno na teret, odnosno negira da je u vrijeme i na mjestu kako ga tereti javna optužba  ugrozio sigurnost oštećeog  Dj. Z.  na način opisan u dispozitivu optužnog predloga,  pa je našao da je ista neosnovana te je kao takvu nije ni prihvatio.</span>
</p>
<p class="p5"></p>
<p class="p5">
<span>	Naime, sud radi provjere odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno radi što pravilnijeg  i zakonitijeg rješavanja ove krivično pravne stvari u dokaznom postupku izveo dokaze saslušanjem  u svojstvu svjedoka oštećenog Dj.Z. i čitanjem izvoda iz kaznene evidencije za okrivljenog R. B. br. ... od 11.09.2012 godine,  izdatog od Uprave policije - Ispostave policije A.,  pa je svestranom  ocjenom iskaza oštećenog i njegovim  uporedjivanjem sa navodima javne optužbe i odbranom   okrivljenog  našao da su činjenice iz činjeničnog opisa izreke presude u svemu dokazane i da je okrivljeni izvršio krivično djelo ugrožavanje sigurnosti iz čl. 168. st. 1. KZ,  koje mu  je javnom optužbom stavljeno na teret. </span>
</p>
<p class="p5"></p>
<p class="p5">
<span>	Ovakvo svoje utvrdjenje i odluku u pogledu krivice i krivično  pravne odgovornosti okrivljenog R. B. za navedeno krivično djelo, sud je zasnovao na sledećim razlozima: </span>
</p>
<p class="p5"></p>
<p class="p5">
<span>	U toku krivičnog postupka je nesporno utvrdjeno, kako na osnovu odbrane okrivljenog  tako i na osnovu iskaza oštećenog Dj. Z., da su u zadnjih nekoliko godina medjusobni odnosi izmedju brata oštećenog Dj. S.  i okrivljenog znatno poremećeni  zbog sukoba oko nekog vozila koje je S. kupio u B.  Na osnovu odbrane okrivljenog i iskaza oštećenog je dalje, takodje nesporno utvrdjeno, da se ovaj sukob kasnije prenio i na njih dvojicu jer je okrivljeni smatrao da je u njegovom prijavljivanju za neregularnost spornog vozila policiji u B. učestvovao i sam oštećeni. Konačno, na osnovu odbrane okrivljenog i iskaza oštećenog je utvrdjeno i to da je dana 12.08.2012 godine, što znači dana kada se desio predmetni dogadjaj,  negdje oko 11,15 časova, u mjestu M., opština P., na putu koji prolazi pored zgrade u kojoj živi majka oštećenog ne jsamo došlo do njihovog medjusobnog susreta već i da je prilikom ovog susreta okrivljeni zaustavio oštećenog kako bi sa njim razgovarao u vezi problema sa njegovim bratom. </span>
</p>
<p class="p5">
<span>	 </span>
</p>
<p class="p5">
<span>	Medjutim, obzirom da je okrivljeni R. B.  negirao izvršenje krivičnog djela koje mu je javnom optužbom stavljeno na teret, odnosno negirao da je dana 12.08.2012 godine, prilikom susreta sa oštećenim ispred zgrade u kojoj živi njegova majka istom ugrozio sigurnost na način koji mu se javnom optužbom stavlja na teret,  to je  samim tim u toku krivičnog postupka bila sporna ova činjenica pa ju je kao takvu trebalo nesumnjivo utvrditi tj. dokazati. </span>
</p>
<p class="p9"></p>
<p class="p5">
<span>	Optužba je inače u tom pogledu jasna i njeno stanovište je da je okrivljeni R. B., dana 12.08.2012  godine, oko 11,15 časova,   u mjestu M., opština P., u neposrednoj blizini zgrade u kojoj živi njegova majka, ugrozio sigurnost oštećenog Dj. Z. na način opisan u dispozitivu optužnog predloga,  čime je i izvršio krivično djelo ugrožavanje sigurnosti iz čl. 168. st. 1. KZ, dok okrivljeni  R. B. u svojoj odbrani  tvrdi suprotno braneći se da navedenog dana ne samo da nije isplanirao ovaj susret sa oštećenim već i da istom nije ni prijetio riječima koje mu se stavljaju na teret tako da samim tim nije ni izvršio predmetno krivično djelo. </span>
</p>
<p class="p9"></p>
<p class="p5">
<span>	Da bi provjerio osnovanost odbrane  okrivljenog u ovom dijelu a samim tim i utvrdio pravo stanje stvari, sud je, kao što je već navedeno, saslušao okrivljenog R. B. i oštećenog Dj. Z., pa je uporednom analizom i ocjenom njihovih iskaza našao da je odbrana okrivljenog kojom negira izvršenje predmetnog krivičnog djela ne samo nejasna i nelogična već i u svemu suprotna iskazu oštećenog, koji iskaz je sud, za razliku od odbrane okrivljenog, u potpunosti prihvatio ocijenivši ga  jasnim, logičnim, potpunim, objektivnim i što je najbitnije uvjerljivim. </span>
</p>
<p class="p5"></p>
<p class="p5">
<span>	Naime, izjašnjavajući se na okolnosti predmetnog slučaja kao i na okolnosti koje su prethodile ovom slučaju, oštećeni Dj. Z. je  u svojim iskazima  iz prethodnog postupka i sa glavnog pretresa u potpunosti  obezvrijedio odbranu okrivljenog  u dijelu u kojem negira izvršenje krivičnog djela koje mu je javnom optužbom stavljeno na teret istakavši da mu je okrivljeni R. B. dana 12.08.2012 godine, oko 11,15 časova, ispred zgrade u kojoj živi njegova majka, ne samo uputio riječi prijetnje koje su navedene u optužnom predlogu već i da mu je prilikom upućivanja ovih prijetnji skinuo naočare sa glave i odgurnuo ga rukama u predjelu grudi. Naime, izjašnjavajući se o vremenu, mjestu  i načinu na koji mu je okrivljeni kritične prilike ugrozio sigurnost, oštećeni Dj. Z. je istakao da živi i radi u B., kao profesor na Univerzitetu, a pošto njegova majka N., stara  77 godina i dalje živi u  M., opština P., to je u toku ljeta 2012 godine sa svojom porodicom boravio kod nje. Kada se dana 12.08.2012 godine, negdje oko 11,15 časova, vraćao iz jutarnje kupovine , ispred zgrade u kojoj živi njegova majka ga je susreo i zaustavio okrivljeni R. B. Nakon što mu je rekao:  Došlo je vrijeme da nas dvojica razgovaramo" , odgovorio mu je da sa njim niti želi niti ima o čemu razgovarati . Nakon toga okrivljeni R. B. je počeo da mu prijeti da će  likvidirati njega i članove njegove porodice i da ima još 7 dana da riješi njegov problem inače će svi biti likvidirani . Istovremeno ga je gurao rukama u predjelu grudi i skinuo mu naočare sa glave jer su obje njegove ruke bile zauzete sa kesama u kojima su se nalazile kupljene namirnice. Kada mu je kazao da će ovaj slučaj prijaviti policiji okrivljeni je počeo još više da bjesni govoreći mu da će tek tada biti gotov i da će svi njegovi ispaštati, nakon čega se udaljio sa lica mjesta i uputio prema glavnoj cesti. Ovom njihovom razgovoru nije prisustvovao niko osim gospodje O. S., koja je u jednom momentu sa autom prošla pored njih na udaljenosti od oko 2 m ,  zbog čega pretpostavlja da nije ni mogla čuti  riječi prijetnje koje mu je uputio okrivljeni. Ove prijetnje su inače kod njega izazvale osjećaj straha i ugroženosti ne samo za njegov život već i za živote članova svoje porodice kako zbog sadržaja upućenih prijetnji tako i zbog toga što je okrivljeni iste više puta ponovio. Dalje je naveo da on sa okrivljenim nikada u životu nije imao niti poslovne niti bilo koje druge kontakte i da istog poznaje preko svog brata S. koji se ranije družio sa njim sve dok se nijesu posvadjali oko nekog auta. Nakon toga okrivljeni je putem telefona počeo i njemu prijetiti i vrijedjati ga a to isto je radio i njegovoj majci prijeteći joj da će joj likvidirati mladjeg sina. Za prijetnje koje je okrivljeni upućivao njemu je  obavijestio policiju  u B. dok za prijetnje njegovoj majci protiv okrivljenog  nije podnosio nikakvu prijavu  iz razloga što je ista stara i bolesna  osoba pa nije želio da se u takvom stanju  povlači po policiji, tužilaštvu i sudu. O ovim prijetnjama je upoznao i brata S.  tražeći od njega da ovaj problem sa okrivljenim obavezno riješi pa makar i na svoju štetu, da bi ga S.  tom prilikom obavijestio da je spor  sa okrivljenim riješio još prije 3- 4 godine i da mu se nakon toga okrivljeni čak i izvinio. Na kraju je naveo da je i on sam , odmah po saznanju  za  sukob izmedju njegovog  brata i okrivljenog, ovaj sukob pokušao izgladiti tako što je nakon oduzimanja spornog auta od strane nadležnih organa Republike Srbije lično angažovao advokata kako bi isti stupio u kontakt sa vlasnikom ovog vozila  radi njegovog obeštećenja. Iz istog razloga je u toku ljeta 2011 godine i sam uspostavio kontakt sa okrivljenim i sa njim tom prilikom  imao veoma konstruktivan razgovor u vezi problema koji je imao sa njegovim bratom,  a sve u cilju da ovaj sukob izmedju njih izgladi obzirom da su iz istog kraja i da ne želi da ni on ni njegova porodica imaju loše odnose sa bilo kim. U završnoj riječi je , kao što je već navedeno, u potpunosti prihvatio konačnu riječ svog punomoćnika advokata Dj. V., istakavši da se u cilju bržeg rješavanja problema izmedju okrivljenog i njegovog brata i poboljšanja njihovih budućih odnosa ne samo ne pridružuje krivičnom gonjenju protiv okrivljenog  i ne traži troškove krivičnog postupka već i da  ne postavlja nikakav imovinsko pravni zahtjev za naknadu štete. </span>
</p>
<p class="p5"></p>
<p class="p5">
<span>	Zbog svega izloženog sud je iskazu oštećenog Dj. Z. u potpunosti povjerovao i isti u cjelosti prihvatio ocijenivši ga ne samo  jasnim i  objektivnim već i u pogledu činjenica koje se odnose na vrijeme i mjesto susreta sa okrivljenim i na njihove višegodišnje poremećene odnose, saglasnim sa odbranom okrivljenog. </span>
</p>
<p class="p5"></p>
<p class="p5">
<span>	 Istovremeno sud odbranu okrivljenog R. B. kojom negira  izvršenje krivičnog djela koje mu  je javnom optužbom stavljeno na teret,  kao potpuno suprotnu prihvaćenom iskazu oštećenog Dj. Z.,   nije mogao prihvatiti, već ju je kao neosnovanu i sračunatu na izbjegavanje krivično  pravne odgovornosti u cjelosti odbacio. Naime, jasno je da je odbrana okrivljenog R. B. kojom negira da  je u vrijeme, na mjestu i na način kako mu se javnom optužbom stavlja na teret, ugrozio sigurnost oštećenog Dj. Z.  u situaciji kada su njegovi odnosi sa njim znatno poremećeni zbog višegodišnjeg sukoba sa njegovim bratom S. oko spornog vozila i kod nesporno utvrdjene činjenice  da je okrivljeni  kritične prilike stvarno zaustavio oštećenog u neposrednoj blizini zgrade u kojoj živi njegova majka kako bi sa njim razgovarao u vezi tog problema , ne samo nejasna i nelogična već i neuvjerljiva. Iz istih razloga je dalje i jasno i očigledno da se predmetni dogadjaj odvijao na način kako je to u svom iskazu opisao oštećeni Dj. Z. i da je samim tim ovakva odbrana okrivljenog sračunata i usmjerena na izbjegavanje njegove krivično  pravne odgovornosti za izvršeno krivično djelo zbog čega  je sud kao takvu nije ni mogao prihvatiti. Ovo utoliko prije što iz utvrdjenih činjenica,  nesporno proizilazi i sam motiv izvršenja predmetnog krivičnog djela od strane okrivljenog koji se ogleda ne samo u višegodišnjoj poremećenosti njegovih odnosa sa bratom oštećenog zbog spornog vozila već i u njegovom mišljenju da je pored Srdjana i sam oštećeni takodje učestvovao u njegovom prijavljivanju policiji zbog neregularnosti ovog vozila. Naime,  jasno je,  kako na osnovu svega izloženog tako i na osnovu logike stvari i životnog iskustva, da je okrivljeni R. B. u takvoj sitauciji imao očigledan motiv za izvršenje predmetnog krivičnog djela na štetu oštećenog, što njegovu odbranu kojom negira izvršenje krivičnog djela koje mu je stavljeno na teret čini još neutemeljenijom i neuvjerljivijom. </span>
</p>
<p class="p5"></p>
<p class="p5">
<span>	Dakle, i pored toga što u konkretnom slučaju, osim samog oštećenog Dj. Z., nije bilo drugih lica koja bi kao svjedoci potvrdili navode javne optužbe u pogledu krivice i krivično pravne odgovornosti okrivljenog R. B. za predmetno krivično djelo, sud je svoje stanovište u pogledu njegove krivice za izvršeno krivično djelo, zasnovao ne samo  na decidnom iskazu oštećenog i rezultatima do kojih je došao uporednom analizom ovog iskaza sa odbranom okrivljenog već i na logici stvari i životnom iskustvu. Naime, u situaciji kada počinioci svih vrsta krivičnih djela,pa i ovog, to uglavnom rade u odsustvu svjedoka kako je to u konkretnom slučaju učnio i sam okrivljeni R. B., onda je i normalno i pravilno da sud svoje stanovište u pogledu njihove krivice i krivično pravne odgovornosti, pored raspoloživih dokaza zasniva još i na logici stvari i životnom iskustvu, kao što je to učinio i u ovom slučaju.   </span>
</p>
<p class="p5"></p>
<p class="p5">
<span>	Kako iz svega izloženog  proizilazi da u pogledu utvrdjivanja krivičnog djela koje je optužnim predlogom ODT u Plavu , stavljeno na teret okrivljenom R. B., nakon sprovedenog dokaznog postupka i ocjene izvedenih dokaza , nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni izvršio  predmetno krivično djelo. </span>
</p>
<p class="p5"></p>
<p class="p5">
<span>	Ocjenjujući pravno utvrdjeno činjenično stanje, sud nalazi da su u radnji okrivljenog   sadržani  svi  bitni elementi, kako subjektivni tako i objektivni, krivičnog djela ugrožavanje sigurnosti iz čl. 168. st. 1.  KZ, pa mu   je za izvršeno krivično djelo i izrekao kaznu bliže opisanu u izreci presude. Radnja izvršenja krivičnog djela koje je počinio  okrivljeni se sastoji u tome što je prijetnjom da će napasti na život i tijelo oštećenog Dj. Z. i članova njegove porodice  ugrozio njegovu sigurnost, na način što mu je dana 12.08.2012 godine, oko 11,15 časova, u Murini , opština Plav ispred stambene zgrade u kojoj živi njegova majka, uputio prijeteće riječi iz dispozitiva optužnog predloga , koje riječi su kod  njega izazvale osjećaj straha , nesigurnosti i ugroženosti Naime, jasno je  da su prijeteće riječi koje je u konkretnom slučaju okrivljeni R. B.   uputio oštećenom Dj. Z.  i po sadržini i po značenju objektivno podobne da kod svakog lica kojem se sa njima prijeti , pa i kod oštećenog, izazovu osjećaj straha i lične nesigurnosti  što ovim prijetnjama i daje kvalitet ozbiljnih prijetnji. Ovo utoliko prije što je sukob izmedju okrivljenog i brata oštećenog S., okrivljeni prenio i na samog oštećenog , tako da je samim tim i strah oštećenog zbog prijetnji koje im je okrivljeni uputio bio ne samo opravdan već i znatno jačeg inteziteta. Konačno,  u prilog utvrdjenju suda o podobnosti upućenih riječi da kod oštećenog izazovu osjećaj straha i ugroženosti ide i činjenica što njihov prijeteći sadržaj proizilazi i  iz njihovog jezičkog i logičkog tumačenja obzirom da su u ovim riječima , pored ostalih , sadržane  i riječi:  "likvidirati", "bit ćeš gotov",  "svi tvoji će ispaštati"  koje riječi jasno ukazuju na način ugrožavanja života i tijela oštećenog i članova njegove porodice od strane okrivljenog.  </span>
</p>
<p class="p5"></p>
<p class="p5">
<span>	Sud je cijenio i vinost, odnosno psihički odnos okrivljenog   u odnosu na radnju izvršenja predmetnog krivičnog  djela,  pa je našao da je okrivljeni prilikom  izvršenja ovog djela postupao sa direktnim umišljajem. Naime, okrivljeni R.B.  je bio svjestan ne samo činjenice da upućivanjem navedenih prijetećih riječi oštećenom Dj. Z., u situaciji kada su njihovi medjusobni odnosi znatno poremećeni, istom ugrožava sigurnost, već i činjenice da se takve njegove prijetnje odnose na napad na  život i tjelesni integritet oštećenog i članova njegove porodice, pa  mu  je i pored  takve svijesti  uputio ove prijetnje, čime je  i manifestvovao svoje htjenje za nastupanje zabranjene posledice  - osjećaj straha i ugroženosti  oštećenog , a samim tim i za izvršenje krivičnog djela ugrožavanje sigurnosti iz čl. 168 st. 1. KZ koje mu  je javnom optužbom stavljeno na teret. </span>
</p>
<p class="p5"></p>
<p class="p5">
<span> 	Prilikom izbora vrste i visine krivične sankcije koju treba primijeniti prema okrivljenom za izvršeno krivično djelo , sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog   kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir: da je otac dvoje djece,  da je nezaposlen i da  je lošeg imovnog stanja, dok mu je kao otežavajuću okolnost cijenio njegovu raniju osudjivanost.</span>
</p>
<p class="p5"></p>
<p class="p5">
<span>	Medjutim, i pored cijenjene otežavajuće okolnosti - ranije osudjivanosti okrivljenog , sud je našao da u konkretnom slučaju, sobzirom na navedene olakšavajuće okolnosti, ima uslova da se prema njemu primijeni blaža vrsta kazne, obzirom da su za ovo djelo alternativno predvidjene novčana i kazna zatvora, te mu je i izrekao novčanu kaznu u naznačenom iznosu. </span>
</p>
<p class="p5"></p>
<p class="p5">
<span> 	Sud je uvjerenja da je  izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog  te da će se  u konkretnom slučaju i  ovom vrstom i visinom kazne, u okviru opšte svrhe izricanja krivičnih sankcija predvidjene čl. 4 st. 2 KZ, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega  da ubuduće ne vrše krivična djela. </span>
</p>
<p class="p5"></p>
<p class="p5">
<span>	Odluka o troškovima krivičnog postupka je zasnovana  na odredbi čl. 229 st. 1 ZKP.Troškovi krivičnog postupka - paušalni iznos od  50,00 eura,  je odmjeren  s obzirom na složenost i trajanje krivičnog postupka te obzirom na imovno stanje okrivljenog  , shodno čl. 226 st. 3 ZKP. </span>
</p>
<p class="p5"></p>
<p class="p5">
<span>	Imovinsko pravnog zahtjeva za naknadu štete nije bilo. </span>
</p>
<p class="p5"></p>
<p class="p5">
<span>	Na osnovu iznijetih razloga odlučeno je kao u izreci presude. </span>
</p>
<p class="p5"></p>
<p class="p4"></p>
<p class="p4">
<span>OSNOVNI SUD U PLAVU </span>
</p>
<p class="p4">
<span>Dana, 25.02.2013 .godine.</span>
</p>
<p class="p5"></p>
<p class="p5"></p>
<p class="p5">
<span>Zapisničar                                                                                 S  U D I J A</span>
</p>
<p class="p5">
<span>Senada Radončić 							  Hilmija Sujković</span>
</p>
<p class="p5"></p>
<p class="p5"></p>
<p class="p5"></p>
<p class="p10">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba </span>
</p>
<p class="p5">
<span>Višem sudu u Bijelom Polju  u roku od</span>
</p>
<p class="p5">
<span>8 (osam) dana od dana  njenog prijema </span>
</p>
<p class="p5">
<span>preko ovog suda. </span>
</p>
<p class="p5"></p>
<p class="p5">
<span>DNA: 1 x  ODT u Plavu </span>
</p>
<p class="p5">
<span>           1 x  okrivljenom R. B. </span>
</p>
<p class="p5">
<span>	 1 x  punomoćniku oštećenog, adv.Dj. V.   </span>
</p>
<p class="p5">
<span>	 </span>
</p>
<p class="p2"></p>
<p class="p2"></p>
<p class="p11"></p>
<p class="p11"></p>
<p class="p11"></p>
<p class="p11"></p>


</body>
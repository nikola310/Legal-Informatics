<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.125in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="sanja.cakanovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>K.br. 92/13</span>
</p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4"></p>
<p class="p4">
<span>OSNOVNI SUD U KOTORU, kao nadležni prvostepeni krivični sud, po sudiji Čakanović Sanji uz učešće namještenika Golub Jadranke kao zapisničara, rješavajući u krivičnom predmetu protiv okrivljenog M D iz R, zbog krivičnog djela sitne kradje, utaje i prevare iz čl. 246 st.1 Krivičnog zakonika (KZ-a), postupajući po optužnom predlogu Osnovnog državnog tužioca (ODT-a) Kotor Kt.br. 704/12 od 06.03.2013.g., nakon  javnog i glavnog pretresa, održanog dana 08.04.2013.g. u prisustvu savjetnika ODT-a Jelene Stanišić i okrivljenog M D donio je i istog dana objavio slijedeću</span>
</p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>Okrivljeni M D, sa JMBG  , od oca S i majke V rođene J, rođen .g. u K, stalno nastanjen u K, R, G bb, državljanina CG, radnika, neoženjenog bez djece, sa završenom OŠ, srednjeg imovnog stanja, ranije osuđivan i to  Presudom ovog suda K   od 09.05.2001 godine zbog krivičnog djela krađe iz čl. 144. st. 1. Krivičnog zakonika  na kaznu zatvora u trajanju od 3 mjeseca, te Presudom ovog suda K   od 12.01.2010 godine zbog krivičnog djela teške krađe iz čl. 240. st. 1. KZ-a na kaznu zatvora u trajanju od 6 mjeseci, kao i Presudom ovog suda K   od 28.01.2010. godine zbog krivičnog djela teške krađe u pokušaju iz čl. 240. st. 1. tač. 2. i st. 2. u vezi čl. 20 KZ  na 3 mjeseca zatvora uslovno na 2 godine, a koje su preinačene Presudom Kv. br.   od 24.05.2010. godine na kaznu zatvora u trajanju od 9 mjeseci, te  Presudom ovog suda K.  od 29.06.2011.godine, zbog krivičnog djela prikrivanja iz čl. 256 st.2 u vezi st.1 KZ ,i Presudom ovog suda K.  od 18.11.2011.g.zbog krivičnog djela teške krađe u produženom trajanju iz čl. 240 st.1tač.1 u vezi sa čl.49 KZ na kaznu zatvora u trajanju od 3 mjeseca, protiv kojeg se po njegovoj izjavi vodi drugi krivični postupak</span>
</p>
<p class="p4"></p>
<p class="p4"></p>
<p class="p3">
<span>K r i v    j e </span>
</p>
<p class="p4"></p>
<p class="p3"></p>
<p class="p4">
<span>Što je neutvrdjenog dana u vremenskom periodu od 25.o3. do 29.o3.2ol2. godine sa JU OŠ V D u R, Opština K u namjeri da prisvajanjem tudjih pokretnih stvari za sebe pribavi protivpravnu imovinsku korist, oduzeo bakarne oluke težine 7 kg, vrijednosti 7o,oo eura, vlasništvo oštećene OŠ na način što je iskoristio momenat kada škola nije radila, te iste skinuo sa škole, pri čemu je bio svjestan značaja svog djela i njegove zabranjenosti, a čije izvršenje je htio.</span>
</p>
<p class="p4"></p>
<p class="p4">
<span>- Čime je izvršio krivično djelo sitne kradje, utaje i prevare iz čl. 246. st .1. Krivičnog zakonika</span>
</p>
<p class="p4"></p>
<p class="p4">
<span>Pa ga sud na osnovu napred navedene krivičnopravne odredbe, te  odredbi čl. 2, 3, 4, 5,6,13, 14,15, 32, 33, 36, 42.  i  43. KZ, te čl. 226, 227, 229. i 374. ZKP-a, </span>
</p>
<p class="p4"></p>
<p class="p3">
<span>O S U D J U J E </span>
</p>
<p class="p3"></p>
<p class="p4">
<span>Na kaznu zatvora u trajanju od 4 (četiri) mjeseca, koju će isti izdržati nakon pravosnažnosti presude.</span>
</p>
<p class="p4"></p>
<p class="p4">
<span>Obavezuje se okrivljeni da  na ime troškova krivičnog postupka uplati iznos od  27,50 eura, a na ime sudskog paušala iznos od 30,00 eura, sve na žiro račun budžeta CG br. 832-l6-52 u roku od 15 dana od dana pravosnažnosti presude a sa pozivom na K.br. 92/13/13 pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Obavezuje se okrivljeni da oštećenoj OŠ V D na ime imovinskopravnog zahtjeva isplati iznos od 70,00 eura a sve u roku od l5 dana od dana  pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p3">
<span>O b r a z l o ž e n j e</span>
</p>
<p class="p4"></p>
<p class="p4">
<span>Osnovni državni tužilac u Kotoru,  optužnim predlogom Kt.br. 704/12 od 06.03.2013.g. optužio je okrivljenog M D, zbog krivičnog djela sitne krađe, utaje i prevare iz čl. 246 st.1 KZ-a.</span>
</p>
<p class="p4"></p>
<p class="p4">
<span>Postupajući po predmetnom optužnom aktu sud je zakazao i održao glavni pretres dana 08.04.2013.g. a zastupnik tužbe je na istom u završnoj riječi ostao pri podnijetoj optužnici  izjavivši da traži da se okrivljeni oglasi krivim i kazni po zakonu.</span>
</p>
<p class="p4"></p>
<p class="p4">
<span>U svojoj odbrani  okrivljeni je naveo da je znao da se škola V D u R renovira obzirom da je u ranijem periodu ista bila obijena od nekih lica i da je otišao tamo obzirom da živi u blizini iste a da je to bilo kako mu se čini u martu mjesecu 2012.g. i da je u blizini iste našao dijelove bakra koji su mu ličili na šut koji je ostao nakon renoviranja škole i da je primjetio jedno dva metra bakarnog oluka i da je smatrao da će to ići na smeće pa da ga je uzeo. Takođe je naveo da je preko nekog prijatelja došao do br.tel. P R i da je sa njim dogovorio da mu sutradan donese taj oluk i da je kod njega otišao oko 14 h ali da tamo nije bio on već neki momak, njegov radnik koji mu je dao 28,00 eura za isti jer je težio 7 kg. a da kartica sa koje je pozvao P R više nije u funkciji te da smatra da nije učinio krivično djelo jer oluke nije skinuo sa škole već da je jedan komad našao na otpadu i da ga je s tim olukom do K prebacio komšija K J iz R i to usput jer radi na pumpi u Š i da je i njemu rekao da je oluke našao pored škole koji otpad je ostao nakon renoviranja iste i da je tačno da se nikad nije sreo sa P R niti da ga poznaje a da ne zna ni ime radnika kojem je iste predao kao da ne zna da li je u svesci otkupa upisano njegovo ime a da ga je P dok je razgovarao s njim pitao za ime i da ga je taj momak na otpadu kad je došao već čekao sa novcem po dogovoru sa P.</span>
</p>
<p class="p4"></p>
<p class="p4">
<span>U dokaznom postupku sud je neposredno saslušao svjedoka P R te je na saglasan predlog stranaka pročitan nalaz i mišljenje vještaka ekonomsko finansijske struke D Mod 25.02.2013.g. te izjava Š D kao ovlašćenog predstavnika oštećene OŠ V D a pročitan je i izvod iz kaznene evidencije za okrivljenog od Uprave policije Ispostave Kotor od 12.03.2013.g.</span>
</p>
<p class="p4"></p>
<p class="p4">
<span>Na osnovu rezultata cjelokupnog postupka, cijeneći sve provedene dokaze pojedinačno i u uzajamnoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni počinio krivično djelo stavljeno mu na teret.</span>
</p>
<p class="p4"></p>
<p class="p4">
<span>Naime, okrivljeni  nije sporio u svojoj odbrani da je negdje u martu mjesecu 2ol2. godine,  odnio bakrene oluke koje je kako je naveo našao u blizini OŠ V D, za koju je znao da se renovira, s time što  je istakao da su isti već bili skinuti u blizini škole, a koji su mu ličili na šut i koje je uzeo jer je mislio da će ići na smeće, medjutim  u tom dijelu je sud odbranu istog cijenio kao odbranu usmjerenu na umanjenje i izbjegavanje krivične odgovornosti.  </span>
</p>
<p class="p4"></p>
<p class="p4">
<span>Ovo stoga što je, svjedok Š D kao ovlašćeni predstavnik oštećene OŠ   V D, izjavio na zapisniku pred ODT, a koja izjava je na saglasan predlog stranaka pročitana kao što je već navedeno na glavnom pretresu, da su 2olo. godine sa predmetne škole skinuti bakarni oluci i bakarni opšiv i to sa većeg dijela škole i  da je pričinjena velika šteta školi tom prilikom u iznosu od oko 5o. ooo,oo eura kada je Ministarstvo izdvojilo sredstva kako bi školu renoviralo,  a da je 2ol2. godine u martu mjesecu bila još jedna kradja oluka odnosno dijela oluka koji su ostali na školi,  a koji nisu bili zamijenjeni jer su bili u funkciji, te su se  on i policija na licu mjesta uvjerili da nedostaje 32 m tih bakarnih oluka i da isti nisu izvučeni samo sa jednog dijela krova, već sa više mjesta sa škole i sa sportske sale i da se to odigravalo tokom dvije noći u martu mjesecu 2ol2. godine,a da bakarnog otpada u blizini škole nije bilo, niti bilo kakvog drugog otpada i da se u blizini škole jedino nalazila manja gomila složenog crijepa i da niko od zaposlenih nije vidio  lice koje je kradju počinilo, a da je istu primijetio domar koji je ujutro došao na posao, kao i da je u februaru mjesecu 2ol2. godine, ukradeno i l5 poklopaca od šahti.</span>
</p>
<p class="p4"></p>
<p class="p4">
<span>Dakle iz  iskaza  saslušanog svjedoka Š D, a kojem iskazu je sud poklonio vjeru jer je bio  potpun, detaljan i jasan,  utvrdjeno je da u blizini škole nije bilo bakarnog otpada već da su u martu mjesecu odnijeti i dijelovi oluka koji su bili u funkciji i koji su bili na školi, iz kojeg razloga u tom dijelu nije prihvaćena odbrana okrivljenog da je iste našao na bakarnom otpadu pored škole, već je njegova odbrana cijenjena kao što je već navedeno, kao odbrana usmjerena na izbjegavanje krivične odgovornosti.</span>
</p>
<p class="p4"></p>
<p class="p4">
<span>S obzirom da je navedeni nestanak predmetnih oluka  primjetio domar kada je ujutro došao na posao a kako to navodi svjedok Š D,  proizilazi da su isti odnijeti kada škola nije radila a da je od skinutih bakarnih oluka okrivljeni pribavio protivpravnu imovinsku korist, proizilazi i iz same odbrane imenovanog, jer je u svojoj odbrani naveo da je predmetne oluke prodao na otpadu nekom momku, kojeg nije imenovao jer navodno  njegovo ime nije znao.</span>
</p>
<p class="p4"></p>
<p class="p4">
<span>Na osnovu nalaza sudskog vještaka ekonomsko - finansijske struke D M od 25.o2.2ol3. godine, utvrdjena je vrijednost oduzetih bakarnih oluka, a koji nalaz je sud cijenio jasnim, potpunim, uvjerljivim, stručnim i datim u skladu sa pravilima struke, sa kojih razloga je sud poklonio punu vjeru predmetnom nalazu, a iz kojeg proizilazi da je  vrijednost oduzetih bakarnih oluka iznos od 7o,oo eura, pa primjedba okrivljenog da je vještak mogao isto procijeniti i na milion,  na predmetni nalaz od strane suda nije prihvaćena.</span>
</p>
<p class="p4"></p>
<p class="p4">
<span>Iz svega naprijed izloženog, sud je na jasan i nedvosmislen način utvrdio  da je okrivljeni svojim radnjama počinio bitna obilježja krivičnog djela sitne kradje, utaje i prevare iz čl. 246 st.1 KZ-a,  a koje mu se djelo  optužnim aktom stavlja na teret.</span>
</p>
<p class="p4"></p>
<p class="p4">
<span>U radnjama okrivljenog ostvaren je po ocjeni suda objektivni uslov za postojanje predmetnog krivičnog djela jer vrijednost predmetnih oluka ne prelazi iznos od 150,00 eura uz ostvarenje i subjektivnog uslova, odnosno namjere istog da sebi pribavi malu imovinsku korist, a što proizilzi i iz same odbrane okrivljenog koji je naveo da je iste prodao za iznos od 28,00 eura.</span>
</p>
<p class="p4"></p>
<p class="p4">
<span>Cijeneći subjektivni odnos okrivljenog prema izvršenom krivičnom djelu, sud je našao da je okrivljeni postupao umišljajno, tj. da je bio svjestan svoga djela i želio njegovo izvršenje.</span>
</p>
<p class="p4"></p>
<p class="p4">
<span>S obzirom na navedeno okrivljeni je oglašen krivim.</span>
</p>
<p class="p4">
<span>	</span>
</p>
<p class="p4">
<span>Prilikom odluke o vrsti i visini krivične sankcije za okrivljenog sud je  u smislu čl. 42 KZ-a,cijenio sve okolnosti značajne za odmjeravanje kazne koje utiču da kazna bude manja ili veća pa je kao olakšavajuću okolnost cijenio njegovu životnu dob, te okolnost da se uredno odazvao pozivu suda, dok je kao posebno otežavajuću okolnost cijenio njegovu raniju osuđivanost s obzirom da se radi o specijalnom povratniku koji je ranije osuđivan više puta za  krivična djela iz iste grupe krivičnih djela, odnosno krivičnih djela protiv imovine, a što je sud utvrdio uvidom u izvod iz KE, pa je cijeneći navedene okolnosti sud istom izrekao kaznu zatvora u trajanju od 4 mjeseca smatrajući da će se sa istom na okrivljenog u dovoljnoj mjeri uticati da ubuduće ne vrši krivična djela te da će se na taj način ostvariti svrha kažnjavanja iz člana 32 KZ, u okviru opšte svrhe propisivanja i izricanja krivičnih sankcija iz člana 4 st. 2 KZ-a.</span>
</p>
<p class="p6"></p>
<p class="p4"></p>
<p class="p4">
<span>Okrivljenog je sud obavezao na isplatu troškova krivičnog postupka,  a koji se odnose na plaćanje troškova sudskog vještaka ekonomsko finansijske struke kao i na plaćanje sudskog paušala a imajući u vidu imovinske prilike okrivljenog te složenost i trajanje postupka.</span>
</p>
<p class="p4"></p>
<p class="p4">
<span>Kako je oštećena JU OŠ V D preko svog predstavnika postavila imovinsko pravni zahtjev,  to je sud obavezao okrivljenog a saglasno čl. 239. st. 2. ZKP-a da na ime ispostavljenog imovinskopravnog zahtjeva isplati  oštećenoj iznos od 70,00 eura a koji iznos shodno nalazu sudskog vještaka ekonomsko finansijske struke D M  predstavlja procijenjenu vrijednost otudjenih oluka.</span>
</p>
<p class="p4"></p>
<p class="p4">
<span>Na prednjim razlozima sud je zasnovao svoju odluku.</span>
</p>
<p class="p5"></p>
<p class="p7"></p>
<p class="p8">
<span>OSNOVNI SUD U KOTORU</span>
</p>
<p class="p8">
<span> Dana,  08.04.2013.g. </span>
</p>
<p class="p9"></p>
<p class="p9"></p>
<p class="p7"></p>
<p class="p5">
<span>Zapisnič                                                                                              S U D I J A</span>
</p>
<p class="p5">
<span>Golub Jadranka                                                                           Čakanović Sanja</span>
</p>
<p class="p7"></p>
<p class="p7"></p>
<p class="p7"></p>
<p class="p5">
<span>PRAVNA POUKA:Protiv ove presude dozvoljena je žalba u roku od 8 dana od dana prijema, Višem sudu u Podgorici, preko ovog suda.</span>
</p>
<p class="p5"></p>
<p class="p10"></p>


</body>
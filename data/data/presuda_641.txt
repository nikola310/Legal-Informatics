<div style="text-align: right">
	<strong>K.br.09/869</strong><br>
	<br>
	&nbsp;</div>
<div style="text-align: center">
	<strong>U IME NARODA</strong></div>
<div style="text-align: center">
	<br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PODGORICI, kao krivični, u vijeću sastavljenom od sudije Jovović Željke, kao predsjednika vijeća i sudija porotnika Radević Angeline i Lopičić Vasa, kao članova vijeća, uz učešće Rajković Danijele, kao zapisničara, u krivičnom predmetu protiv optuženog B.B., zbog krivičnog djela teška tjelesna povreda iz čl.151 st.1 Krivičnog zakonika, rješavajući po optužnici ODT-a Podgorica, Kt.br.1421/08 od 06.06.2009.godine, nakon glavnog i javnog pretresa, održanog dana 07.12.2009.godine, u prisustvu zamjenika ODT-a Podgorica Lučić Zorice, optuženog B.B. i njegovog branioca advokata L.Š., nakon tajnog vijećanja i glasanja, donio je i istog dana javno objavio<br>
	&nbsp;</div>
<div style="text-align: justify">
	&nbsp;</div>
<div style="text-align: center">
	<strong>P R E S U D U</strong></div>
<div style="text-align: center">
	&nbsp;</div>
<div style="text-align: justify">
	<strong>Optuženi</strong><br>
	&nbsp;</div>
<div style="text-align: justify">
	B.B.,&nbsp; JMBG ..., od oca ... i majke&nbsp; ..., rođene ..., rođen ... godine u S., sa prebivaištem u P., ul. ..., Crnogorac, apsolvent na Medicinskom fakultetu, pismen, lošeg imovnog stanja, neosuđivan<br>
	&nbsp;</div>
<div style="text-align: center">
	<strong>Kriv je</strong></div>
<div style="text-align: center">
	<br>
	&nbsp;</div>
<div>
	<strong>Što je:</strong><br>
	&nbsp;</div>
<div style="text-align: justify">
	&nbsp;</div>
<div style="text-align: justify">
	Dana 24. 08. 2008. godine, oko 02,00 časova, u P., u ulici..., ispred ugostiteljskog objekta "G.G.", teško tjelesno povrijedio oštećenog A.A. na način što ga je udario pesnicom u predjelu lica nanoseći mu tešku tjelesnu povredu u vidu preloma nosnih kostiju sa pomjeranjem slomljenih djelova kostiju nosa, prelom prvog zuba sekutića gornje vilice sa desne strane,<br>
	<br>
	-čime je izvršio krivično djelo teška tjelesna povreda iz čl. 151 st. 1 Krivičnog zakonika.<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu Sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 199, 202, 212 i 364 Zakonika o krivičnom postupku, izriče<br>
	<br>
	&nbsp;</div>
<div style="text-align: center">
	<strong>USLOVNU OSUDU</strong></div>
<div style="text-align: center">
	<br>
	&nbsp;</div>
<div style="text-align: justify">
	Kojom mu predhodno utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako optuženi u roku od 2 (dvije) godine po pravosnažnosti presude ne izvrši novo krivično djelo.</div>
<div style="text-align: justify">
	<br>
	Obavezuje se optuženi da ovom Sudu plati na ime troškova krivičnog postupka iznos od 225,00€, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	<br>
	Oštećeni A.A. se radi ostvarivanja imovinsko-pravnog zahtjeva upućuje na parnični postupak.<br>
	<br>
	&nbsp;</div>
<div style="text-align: center">
	<strong>O b r a z l o ž e nj e</strong></div>
<div style="text-align: center">
	&nbsp;</div>
<div style="text-align: justify">
	Optužnicom ODT-a Podgorica Kt.br.1412/08 od 06.06.2009.godine, stavljeno je na teret optuženom B.B., da je izvršio krivično djelo teška tjelesna povreda iz čl.151 st.1 Krivičnog zakonika pa je zamjenik ODT-a Lučić Zorica, zastupajući optužnicu na glavnom pretresu ostala pri istoj i konačno predložila sudu da optuženog oglasi krivim i kazni po zakonu.<br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi B.B., u svojoj odbrani datoj u prethodnom postupku, na zapisniku od 04.09.2008.godine, koju odbranu je ponovio i na glavnom pretresu, ne priznaje izvršenje krivičnog djela stavljenog mu na teret i svoju krivicu. Navodi da je kritične večeri bio u kafiću „G.G.“ u društvu svojih komšija i drugova V.V.1, V.V.2&nbsp; i njihove sestre od strica N.V.&nbsp; čiji su proslavljali rođendan, a da je sa njima u društvu bila i N. drugarica. U jednom trenutku primjetio je da je mladić, koji je bio za susednim stolom, prišao N V.i sa njom nešto razgovarao, pri čemu je bila vidna njena negativna reakcija. Nedugo zatim mladić je krenuo ka toaletu i prolazeći pored V.V.2 je zastao i sa njim nešto razgovarao, nakon čega mu je V.V.2&nbsp; saopštio da ga je ovaj mladić namjerno zakačio prilikom prolaska i pitao ga ima li kakvih problema. Po povratku iz toaleta ovaj mladić, koji je bio vidno pijan, stao je tik uz njega i počeo provokativno da igra, te ga je više puta gurnuo i rukom zakačio, zbog čega ga je u jednom trenutku opomenuo, a što je on jedva dočekao, pa je započeo raspravu, pitajući ga ima li kakvih problema. Pošto su braća V.V.1 i V.V.2 vidjeli raspravu, predložili su da njih trojica izađu i pođu u neki drugi lokal, pa su izašli iz istog, dok su N.V. i njena drugarica ostale u lokalu. Čim su izašli iz lokala, odnekud se stvorio onaj mladić, a imajući u vidu kolika je bila gužva, nesporno je da je to namjerno uradio, vjerovatno da bi nastavio svađu i raspravu. Pošto je mladić izašao odmah iza njih, kada se okrenuo primijetio je da se isti ustremio ka njemu i podigao ruku stisnute pesnice, što je doživio kao namjeru da će fizički nasrnuti na njega. Naveo je da je tada podigao obje svoje ruke i stisnutim pesnicama odgurnuo oštećenog a obzirom da je isti za glavu niži od njega, moguće da ga je prilikom odguravanja zakačio u lice ali da mu namjera nije bila da ga povrijedi ili da se sa njim fizički obračunava, već isključivo da spriječi napad na sebe i napusti lokal sa svojim drugovima. Nije mu poznato da je mladić od njegovog odgurivanja pao, a kasnije je od N.V. saznao da se on vratio u lokal i ostao u istom i nakon što su njih dvije otišle, kao i da ja po povratku u lokal provocirao i vrijađao N.V. i njenu drugaricu. Izrazio je žaljenje zbog povređivanja mladića navodeći da se sa njim ne poznaje od ranije i da nijesu imali bilo kakav prethodni nesporazum. Na glavnom pretresu je naveo da kritične večeri nije udario oštećenog a da je oštećeni, kada su izašli iz lokala, krenuo prema njemu, ne može opisati kako je to bilo niti gdje je oštećeni držao ruke ali je, imajući u vidu da je oštećeni izašao za njima i da je krenuo prema njemu, smatrao da će da ga napadne pa ga je odgurnuo pri čemu oštećeni nije prijetio, niti ga pozivao, već da mu je samo prišao, pa je mislio sa će ga udariti. Pojasnio je da su se po izlasku iz lokala V.V.1 i V.V.2 nalazili sa njegove lijeve strane i da su išli skupa, a da mu je oštećeni prišao sa njegove desne strane, te da posle kritičnog događaja nije vidio da je oštećeni bio povrijeđen. U završnoj riječi je rekao da mu je žao što se sve desilo tako, ali da neke stvari čovjek ne može izbeći.<br>
	<br>
	Branilac optuženog advokat L.Š. u završnoj riječi je naveo da njegov branjenik ne priznaje izvršenje krivičnog djela stavljenog mu na teret iz razloga što je djelo izvršio u nužnoj odbrani smatrajući da se oštećeni priprema za napad na njega, te da je u cilju odbijanja napada oštećenog ogurnuo od sebe i da je moguće da su kod oštećenog tom prilikom nastupile određene tjelesne povrede, mada optuženi i dalje sumnja da je kod oštećenog nastupila teška tjelesna povreda, predlažući da sud njegovog branjenika osloboditi od optužbe, jer djelo koje je učinjeno u nužnoj odbrani nije krivično djelo, a ukoliko sud ne prihvati ovakvu odbranu, odbrana je mišljenja da se u konkretnom slučaju radi o krivičnom djelu teška tjelelesna povreda izvršena na mah. Nalazi da je u postupku nesporno utvrđeno da je oštećeni prije fizičkog obračuna&nbsp; provocirao optuženog i njegovo društvo što su svojim iskazima potvrdili svjedoci V.V.1 i V.V.2 , kao i N.V., ukazujući da je svjedok A.T. u svom iskazu pokušao da pomogne oštećenom, što nije uspio, jer je njegov iskaz u bitnome suprotan iskazu svjedoka oštećenog. Moli sud da ukoliko smatra da je optuženi izvršio predmetno djelo, prilikom donošenja odluke uzme u obzir sve olakšavajuće okolnosti na strani optuženog i to njegovu mladost, dosadašnja neporočnost, slabo imovno stanje, korektno držanje na sudu, kao i okolnosti koje su prethodile predmetnom događaju, kao i da bi se, ukoliko sud zaključi da je optuženi kriv, izricanjem uslovne osude postigla svrha kažnjavanja.<br>
	<br>
	U dokaznom postupku sud je neposredno saslušao svjedoka oštećenog A.A., svjedoke V.V.2, V.V.1,&nbsp; N.V. i&nbsp; A.T., na saglasan predlog stranaka pročitao nalaz i mišljenje vještaka medicinske struke dr. B.B. i istog vještaka saslušao na pretresu, izvršio uvid u medicinsku dokumentaciju i tri rengenska snimka na ime A.A. i pročitao izvod iz kaznene evidencije na ime optuženog.<br>
	<br>
	Oštećeni-svjedok A.A. je u svom iskazu u prethodnom postupku datom na zapisniku od 21.01.2009.godine, naveo da se dana 24.08.2008.godine, negdje u ranim jutarnjim satima nalazio u ugostiteljskom objektu „G.G.“ u ulici... u društvu njegovog druga A.T. i tri njemu nepoznate djevojke, koje poznaje A.T.. Neposredno do njihovog stola bilo je jedno mješovito muško žensko društvo, pa je on uspostavio kontakt sa jednom djevojkom iz tog društva. Navodi da ne zna zašto, ali očigledno da je taj njihov razgovor iziritirao lice koje mu je kasnije nanijelo tjelesne povrede, odnosno B.B., koji mu je u jednom momentu prišao i rekao da izađu iz lokala, odnosno uhvatio ga za ruku i bukvalno izvukao iz lokala, pa mu je čim su izašli iz lokala zadao jedan udarac stisnutom pesnicom u predelu glave, od kojeg mu je polomio nos i tri zuba. Napomenuo je da on ranije nije nikada imao konflikt sa B.B. i da mu nije jasan razlog ovakvog ponašanja B.B. Na glavnom pretresu je pojasnio da kritične večeri nije bio pijan, da je u lokalu bila velika gužva i da sigurno nije nikoga gurao, ali da je prošao nekoliko puta pored društva u kojem se nalazio B.B. kojeg tada nije poznavao, dok je poznavao N.V., koja se nalazila u B.B. društvu, i da joj je te večeri čestitao rođendan, a N.V. mu je rekla da se sviđa njenoj drugarici, te da su oni tako komunicirali i da im sigurno nije dosađivao, jer ih zna od ranije. Pojasnio je, da je mjesto na kojem su se nalazili udaljeno od izlaza, odnosno od mjesta na kojem mu je B.B. zadao udarac nekih pet metara i da zna da ga je B.B. udario jednom u prijedelu nosa, te da je od tog udarca izgubio svijest, tako da ne zna da li ga je i nakon ovoga udarao. Dodao je da se nije opirao kada ga je B.B. vukao iz lokala, jer ga je isti prethodno pozvao da razgovaraju, pa nije znao da će ga udariti, jer nije imao sa njim nikakav sukob a da je,&nbsp; nakon što ga je drug A.T. našao ispred lokala, ulazio u lokal, gdje se oprao i odmah pošao ljekaru radi ukazivanja pomoći. Pridružio se krivičnom gonjenju i postavio imovinsko pravni zahtjev.<br>
	<br>
	Svjedok V.V.2&nbsp; u svom iskazu, datom u prethodnom postupku na zapisniku od 16.03.2009.godine, u bitnome je naveo da je kritične večeri bio u kafiću „G.G.“ sa drugom B.B. i bratom V.V.1 i da je sa njima u društvu bila i njihova sestra od strica N.V., čiji su rođendan proslavljali kao i jedna N.V. drugarica. Sjeća se da je pored njihovog stola bilo njemu&nbsp; potpuno nepoznato drušvo, u kojem je bio mladić u vidno alkoholisanom stanju, i koji je odmah po njihovom ulasku krenuo sa nekim provokacijama, a da istome nisu dali nikakav povod za to. U jednom momentu su izlazili iz lokala i primjetio je da je ovaj mladić izašao i prišao B.B. koji ga je rukama odgurnuo od sebe, a mladić nije pao. Napominje da nije video da je B.B. više imao bilo kakav kontakt sa tim nepoznatim mladićem. Na glavnom pretresu je naveo, da je video kako su B.B. ruke otišle prema oštećenom, ali da ne zna jesu li bile pesnice ili otvoreni dlanovi kada je odgurnuo oštećenog, jer to nije vidio. Pojasnio je, da je V.V.1 prvi izašao iz lokala, zatim on, pa B.B., tako da je bio dva tri koraka ispred B.B.. Pošto je bio ispred njega primjetio je da B.B. nema, pa se okrenuo i primjetio da je za njima iz lokala izašao i oštećeni.&nbsp; U tom trenutku oštećeni je stajao iza B.B., pa se B.B. okrenuo i odgurnuo ga. Izjasnio se da ne zna da li je oštećeni poznavao N.V. i da je on to isto pitao, pa mu je ona rekla da ga ne poznaje. Dodao je da je kritične večeri oštećeni&nbsp; upadao u njihovo društvo i da ga je N.V. dva puta odgurnula, te da ga je i on odgurnuo laktom, a i oštećeni je njega gurao i pitao ima li kakvih problema, a misli da je oštećeni kritične večeri bio pijan.<br>
	<br>
	Svjedok V.V.1 u svom iskazu navodi, da se kritične večeri nalazio u lokalu u društvu brata V.V.2, B.B. i sestre N.V., da se u istom lokalu nalazio i oštećeni koji je prilazio N.V., štipkao je i dodirivao, pa ga je ona tri puta odgurnula, a da je nakon toga dosađivao i njegovom bratu V.V.2. Pojasnio je da su nakon deset minuta V.V.2,&nbsp; B.B. i on izašli iz lokala, da je V.V.2 bio naprijed, a da su B.B. i on bili jedan naspram drugog na udaljenosti od nekih dva metra. Navodi, da je vidio kada je iz lokala izašao oštećeni, krenuo prema B.B. i pokušao da ga udari, pa ga je B.B. odgurnuo stisnutim pesnicama u predjelu glave, kao i da nije vidio da je oštećeni tom prilikom bio povrijeđen, niti da je padao, jer su oni odmah pošli. Misli da je oštećeni te večeri bio pijan.<br>
	<br>
	Svjedok N.V. u svom iskazu navodi da je kritične večeri došla u ugostiteljski objekat „G.G.“ sa drugaricom I. i da je pozvala braću V.V.1 i V.V.2 i njihovog druga B.B. koji su se nalazili u istom lokalu u njeno društvo, gdje su se veselili jer je slavila osamnaesti rođendan. Pored njih je bio oštećeni koga nije poznavala od ranije, a isti ih je cijelo veče uznemiravao, vukao za ruku, grlio, štipkao, i to i nju i njenu drugaricu I., a par puta je gurnuo i njenog brata V.V.2, nakon čega ga je V.V.2&nbsp; upozorio na ponašanje, a oštećeni ga je na to pitao ima li problema. Vidjela je da oštećeni i njegovo društvo konzumiraju alkohol i misli da je oštećeni bio u pijanom stanju. U jednom trenutku, V.V.2&nbsp; joj je rekao da će da napuste lokal da ne bi došlo do gužve, pa su V.V.1, V.V.2 i B.B. napustili lokal, a ona je ostala sa drugaricom I. da proslavi rođendan. Navodi, da je vidjela da je oštećeni, za koga je kasnije saznala da se zove A., izašao za njima i da se kasnije vratio u lokal, čini joj se za pola sata. Primjetila je da preko nosa drži maramicu. Isti joj je prišao i pitao kako se zovu momci što su bili sa njom, a povredu joj nije pominjao. Pojasnila je, da je od V.V.2, koji je kasnije došao po nju, saznala da je oštećeni dobio povredu, te da je isti ostao u lokalu i pošto je ona izašla. Izjasnila se da oštećeni A. nije imao njen broj telefona, niti je sa istim imala kontakta putem telefona.<br>
	<br>
	Svjedok A.T. u svom iskazu navodi da je kritične noći bio u kafiću „G. G.“ u društvu druga A. i dvije drugarice, i da su tu sjedjeli, družili se, igrali, pili i razgovarali, a da je sto do njih bilo društvo od dva momka i dvije cure, koje nije poznavao od ranije, te da je jedan od tih momaka okrivljeni, a da je jedna od djevojaka, djevojka koja je u sudnici kao svjedok. U toku večeri je vidio da je ova djevojka prilazila A. i da je razgovarala sa njim, a nije primjetio da je bilo nesporazuma između tog društva i A., osim što su isti u jednom trenutku prskali alkoholom, ali ih tom prilikom nijesu poprskali. Nedugo zatim pošao je do toaleta a kada se vraćao vidio je optuženog i A., i čini mu se da je optuženi vukao A. prema izlazu. Izašao je za njima i vidio kada je optuženi stisnutom pesnicom udario A. u predjelu nosa a na udaljenosti na nekih dva metra je vidio i drugu dvojicu mladića koji su bili sa okrivljenim ali su se svi u trenutku razbježali. A. je tom prilikom zadobio povredu, bio je krvav, pa ga je povezao u Urgentni da mu se ukaže pomoć. Pojašnjava da tu noć A. i on nijesu kozumirali alkohol, već da su pili Red Bul a ne zna da li je A. od ranije poznavao djevojke koje su bile za susednim stolom kao i da ne zna da li su se oni čuli telefonom ili razmjenjivali poruke. Pojasnio je da je, kada je izlazio iz toaleta, bio na udaljenosti od neka tri, četiri metra od izlaza, a gdje su se nalazili optuženi i A., te da im nije prišao jer ga je bilo strah, a da je prišao A. kada su se optuženi i njegovo društvo razbježali. Navodi da je momenat kada je optuženi udario A. vidio kroz staklena vrata, sa udaljenosti od jednog metra, tako da je sve mogao da vidi.<br>
	<br>
	Iz medicinske dokumentacije na ime A.A. sud je utvrdio da je isti dana 24.08.2008. godine pregledan u Urgentnom bloku kod ljekara specijaliste, gdje je konstatovana povreda lica -nosa i zuba, te je istog dana pregledan od strane specijaliste otorinolaringologije i upućen za radiološku službu, a izvještajem&nbsp; specijaliste maksilofacijalne hirurgije od 25.08.2008. godine br. protokola 1787 konstatovane su povrede i data dijagnoza na latinskom jeziku i upućen na pregled kod stomatologa. Oštećeni se dana 25.08.2008. godine javio i specijalisti ORL, gdje je pregledan pod brojem protokola 7589 i konstatovana je dijagnoza na latinskom jeziku, te dana 03.09.2008. godine ljekaru specijalisti ORL u privatnu medicinsku ustanovu "P.M. " u Podgorici, gdje je takođe konstatovana dijagnoza na latinskom jeziku.<br>
	<br>
	Iz nalaza i mišljenja vještaka medicinske struke dr. B.B. od 11.05.2009.godine, a koju je vještak dao na osnovu medicinske dokumentacije iz spisa predmeta, sud je utvrdio da je A.A. u predmetnom događaju zadobio običnu tešku tjelesnu povredu u vidu preloma nosnih kostiju sa pomjeranjem slomljenih djelova kostiju nosa i prelom prvog zuba sekutića gornje vilice sa desne strane, koja povreda je nastala djelovanjem jače zamahnute tupotvrde sile ravne površine, koja sila je djelovala u jednom navratu na lični dio glave povrijeđenog od naprijed lako odozgo, dovodeći do nastanka pomenute povrede, a koja povreda je mogla nastati djelovanjem zamahnute stisnute pesnice. Na glavnom pretresu se izjasnio da je mišljenja da nakon zadobijanja povrede, A.A. nije bio u nesvjesnom stanju, tj. da nije imao gubitak svjesti, jer je ljekar specijalista hirurg u medicinskoj dokumentaciji, konstatovao da se povrijeđeni sjeća događaja u cjelini, što posebno znači da nije imao gubitak svjesti. Naveo je, da je povreda kod oštećenog mogla nastati od jednog udarca, imajući u vidu lokalitet povreda, te konstituciju optuženog i veličinu njegovih šaka koje je uočio na glavnom pretresu, a da se eventualnim kontrolnim snimkom nosnih kostiju nakon doživljene povrede preloma nasnih kostiju može uočiti kosni var, odnosno srastanje slomljenih kostiju, pri čemu on prilikom tumačenja medicinske dokumentacije nijednog momenta nije posumnjao u postojanje povrede u vidu preloma nosnih kostiju, jer je nakon više urađenih pregleda kod povrijeđenog A.A. takva povreda nesporno konstatovana.<br>
	Iz rengenskih snimaka, sud je konstatovao da su isti snimljeni dana 24.08.2009.godine.<br>
	<br>
	&nbsp;&nbsp; Ocjenom navoda optužbe, odbrane optuženog, te svih provedenih dokaza, kako pojedinačno, tako i u njihovoj medjusobnoj povezanosti, sud je utvrdio da je optuženi B.B., dana 24. 08. 2008. godine, oko 02,00 časova, u P., u ulici...., ispred ugostiteljskog objekta "G.G.", teško tjelesno povrijedio oštećenog A.A. na način što ga je udario pesnicom u predjelu lica nanoseći mu tešku tjelesnu povredu u vidu preloma nosnih kostiju sa pomjeranjem slomljenih djelova kostiju nosa, prelom prvog zuba sekutića gornje vilice sa desne strane, kojim radnjama je ostvario sve bitne elemente krivičnog djela teška tjelesna povreda iz čl.151 st.1 Krivičnog zakonika.<br>
	<br>
	&nbsp;&nbsp; Činjenično stanje sud je utvrdio iz iskaza svjedoka oštećenog A.A., iskaza svjedoka A.T., medicinske dokumentacije i nalaza i mišljenja vještaka medicinske struke dr. B.B.. Naime, svjedok A.T. u svom iskazu navodi da je video da je optuženi udario stisnutom pesnicom oštećenog u predjelu nosa, kao i da su sa optuženim tada bila i njegova dva druga. Iskaz ovog svjedoka sud je cijenio kao istinit, jasan i odredjen i poklonio mu punu vjeru, a isti je saglasan sa iskazom samog oštećenog, koji je jasno opisao mjesto i način na koji ga je udario optuženi, a oba iskaza su potkrijepljena nalazom i mišljenjem vještaka medicinske struke iz koga je sud, pored činjenice da je oštećeni kritičnom prilikom zadobio tešku tjelesnu povredu, utvrdio i mehanizam nastanka iste, jer se vještak određeno izjasnio da je povreda nastala djelovanjem jače zamahnute tupo tvrde sile, koja sila je djelovala u jednom navratu. Ovakvim utvrđenim činjeničnim stanjem u cjelosti je opovrgnuta odbrana optuženog u kojoj navodi da je samo odgurnuo pesnicama oštećenog od sebe. Naime, optuženi u prethodnom postupku navodi da je oštećeni krenuo put njega sa stisnutom pesnicom, pa je to doživio kao napad, zbog čega ga je odbio stisnutim pesnicama u predjelu glave, dok je na glavnom pretresu naveo da je oštećeni samo krenuo put njega, da ne zna gdje su mu ruke tada bile, da mu isti tom prilikom nije ni pretio niti ga pozivao, već da mu je samo prišao, pa ga je odbio pesnicama u predjelu glave. Ovakvu dbranu optuženog sud je cijenio kao sračunatu na izbjegavanje krivice, a ista je opovrgnuta iskazom svjedoka A.T. koji je bio očevidac dogadjaja i svjedoka oštećenog A.A. Iako svjedoci V.V.1 i V.V.2&nbsp; u svojim iskazima saglasno navode da je oštećeni izašao za njima iz lokala i krenuo prema optuženom, pa ga je isti odgurnuo stisnutim pesnicama u predjelu glave, sud im nije poklonio vjeru, smatrajući da su dati u očiglednoj namjeri da bi se olakšao krivično pravni položaj optuženog kao druga. Ovakav zaključak sud je donio na osnovu provedenih dokaza i nesumljivo utvrđenih činjenica, kao i obzirom na razlike u određenim djelovima iskazima. Naime, svjedok V.V.2&nbsp; je naveo da se u kritičnom momentu nalazio dva, tri koraka ispred optuženog B.B., te da se okrenuo i video kada je istom oštećeni A.T. prišao od pozadi, a svjedok V.V.1 opisujući taj momenat navodi da je V.V.1 bio naprijed, a on i okrivljeni jedan naspram drugog, dok optuženi u svojoj odbrani navodi da su se istom prilikom V.V.1 i V.V.2 nalazili sa njegove lijeve strane, a da mu je oštećeni prišao sa desne strane. Iskazi ova dva svjedoka su, osim što su kontradiktorna u ovom djelu, opovrgnuti i iskazom svjedoka A.T., koji je određeno naveo da su sa optuženim u momentu kada je udario oštećenog bila i njegova dva druga, koja su stajala na udaljenosti od neka dva metra od okrivljenog i oštećenog. Za sud je bila nelogična odbrana optuženog kao i navodi svjedoka V.V.2, V.V.1 i A. da je oštećeni izašao za optuženim i njegovim drugovima kada su izašli iz ugostiteljskog objekta, jer je nelogično i za sud neprihvatljivo da oštećeni sam izlazi iz objekta da bi se razračunao sa optuženim, koji je bio u društvu sa dva mladića a nelogično je i da optuženi i njegova dva druga, nakon što je oštećeni, kako to oni navode, prethodno dosađivao i maltletirao kako njih tako i njihovu sestru, odnosno poznanicu A., napuštajući lokal a da ostavljaju A. i njenu drugaricu u lokalu gdje se nalazio oštećeni.<br>
	<br>
	&nbsp; Sa svega predhodno navedenog, sud nije prihvatio stav branioca optuženog, iznijet u završnoj riječi da je optuženi kritičnom prilikom postupio u nužnoj odbrani, jer se i sam optuženi na glavnom pretresu izjasnio da mu je oštećeni samo prišao nakon što su izašli iz lokala, da mu nije ni prijetio niti ga pozivao, pa sud nalazi da nije postojao istovremeni ili neposredno predstojeći protivpravni napad na optuženog, a što bi isključilo protivpravnost izvršenog djela. Takođe, neprihvatljiv je stav branioca da se u predmetnom djelu radi o teškoj tjelesnoj povredi izvršenoj na mah. Naime, iskaz svjedoka A.T. nije suprotan sa odbranom oštećenog, kako to navodi branilac optuženog, naprotiv, isti su saglasani u bitnim činjenicama i sud im je poklonio punu vjeru, pa iako su svjedoci V.V.1, V.V.2 i N.V., saglasno naveli da je okrivljeni bio isprovociran ponašanjem oštećenog, sud je mišljenja da optuženi prije kritičnog momenta nije doveden od strane povrijeđenog A.T. bez svoje krivice u jaku razdraženost napadom, zlostavljanjem ili teškim vrijeđanjem, jer optuženi ni u jednom momentu nije bio ni napadnut, ni zlostavljan, niti teško vrijeđan od strane oštećenog, što znači da djelo nije izvršio na mah.<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i iskaz svjedoka N.V., ali je našao da nije od uticaja na drugačije presudjenje u ovoj krivično pravnoj stvari, jer se ista nalazila u objektu pa nije opazila niti se izjasnila oko bitnih&nbsp; činjenica u ovoj krivičnoj stvari.<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da je oštećeni kritičnom prilikom zadobio teške tjelesne povrede i to povrede bliže predstavljene izrekom presude, sud je utvrdio iz nalaza i mišljenja vještaka medicinske struke, koji nalaz i mišljenje je cijenio kao stručan i objektivan i kao takav ga u cjelosti prihvatio.<br>
	<br>
	Sa svega prethodno izloženog, sud je utvrdio da je optuženi bio svjestan da udarajući oštećenog pesnicom u predjelu glave može doći do nastupanja zabranjene posledice, teškog tjelesnog povredjivanja oštećenog pa je optuženi na to pristao, u čemu se ogleda njegova subjektivna veza sa bićem krivičnog djela manifestovana u evenutalnom umišljaju.<br>
	<br>
	U svijetlu ovako, nesumnjivo utvrđenog činjeničnog stanja, sud je odbio predlog optuženog i njegovog branioca, da se u dopuni dokaznog postupka izvrši ponovno rengensko snimanje oštećenog pomoću CT aparata, nalazeći da bi isto vodilo bespotrebnom izlaganju oštećenog ponovnom snimanju i odugovlačenju postupka, a ovo obzirom na jasno utvrđeno činjenično stanje iz izvještaja pet ljekara specijalista i decidno izjašnjenje vještaka medicinske struke kako u njegovom nalazu i mišljenju, tako i neposredno na glavnom pretresu da je oštećeni kritičnom prilikom zadobio tešku tjelesnu povredu.<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp; Odlučujući o krivičnoj sankciji koju će izreći optuženom, sud je u smislu čl. 42 st.1 Krivičnog zakonika, cijenio sve okolnosti koje su od uticaja na njen izbor i visinu, pa je na strani optuženog, kao olakšavajuće okolnosti cijenio njegovo ranije dobro ponašanje i s tim u vezi neosuđivanost u šta se sud uvjerio uvidom u izvod iz kaznene evidencije na ime optuženog, mladost u vrijeme izvršenja krivičnog djela i kajanje, te njegovo loše imovno stanje, dok je posebno u sklopu ličnosti optuženog cijenio činjenicu da je apsolvent na medicinskom fakultetu, dok otežavajućih okolnosti sud nije našao. Cijeneći prethodno navedeno sud je optuženom utvrdio kaznu zatvora u trajanju od 6 (šest) mjeseci, istovremeno odredjujući da se navedena kazna neće izvršiti ukoliko optuženi u roku od 2 (dvije) godine, od pravosnažnosti presude ne izvrši drugo krivično djelo. Sud je uvjerenja da će se i uslovnom osudom uz prijetnju kaznom i rok provjere od 2 godine, u dovoljnoj mjeri uticati na optuženog da ubuduće ne vrši krivična djela, te da će se u cjelosti ostvariti svrha izricanja uslovne osude iz čl. 52 st.2 Krivičnog zakonika, u okviru opšte svrhe izricanja krivičnih sankcija iz čl. 4 st.2 Krivičnog zakonika, a prednje na osnovu procjene ličnosti ooptuženog i uvjerenja suda da nije nužno izricanje efektivne kazne zatvora, te da se njegovo popravljanje može učiniti i izricanjem uslovne osude.<br>
	<br>
	Shodno čl. 212 st.2 Zakonika o krivičnom postupku, sud je oštećenog A.A. uputio da imovnisko pravni zahtjev ostvari u parničnom postupku jer podaci ovog postupka ne pružaju pouzdan osnov za presuđenje, a njihovo pribavljanje bi vodilo znatnom odugovlačenju postupka.<br>
	<br>
	Odluku o troškovima krivičnog postupka sud je donio shodno čl.199 i 202 Zakonika o krivičnom postupku i obavezao optuženog da na ime troškova krivičnog postupka sudu uplati iznos od 225.00 €, a koji troškovi se odnose na izvršeno vještačenje od strane vještaka medicinske struke u iznosu od 195.00 €, te na ime sudskog paušala iznos od 30,00 €. Sudski paušal je odmjeren shodno složenosti predmeta, dužini trajanja postupka, imovnim prilikama optuženog.<br>
	<br>
	&nbsp;&nbsp;&nbsp;&nbsp;&nbsp;&nbsp; Sa izloženog, a u smislu čl.364 Zakonika o krivičnom postupku, odlučeno je kao u izreci presude.<br>
	&nbsp;</div>
<div style="text-align: center">
	OSNOVNI SUD U PODGORICI<br>
	dana&nbsp; 07. 12. 2009. godine<br>
	<br>
	&nbsp;</div>
<div style="text-align: justify">
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; PREDSJEDNIK VIJEĆA SUDIJA,&nbsp;<br>
	Rajković Danijela, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; Jovović Željka,s.r.<br>
	<br>
	<br>
	PRAVNA POUKA: Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda Višem sudu u Podgorici.<br>
	<br>
	<br>
	ZTO: Danijela Rajković<br>
	<br>
	<br>
	<br>
	<br>
	&nbsp;</div>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>

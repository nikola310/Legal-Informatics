<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 34/12</span>
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.25/12 od 24.02.2012.g. podnijet protiv okrivljenog S.B. iz Rožaja, zbog krivičnog djela zlostavljanje iz čl. 166a st. 1.  Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića, Zakonskog zastupnika oštećenog mal.Dž.K.-oca mu A.K.   i okrivljenog, dana    12.03.2012. donio je i javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni S. B.  JMB . od oca M.   i majke V. , rodj. K., rodjen .. u Rožajama, gdje i živi u Ul "Suhopoljska" bb, drž. CG, razumije crnogorski jezik, njegov  jezik je bosanski, pismen, završio SSS, nezapošljen, oženjen, otac  dvoje maloletne djece,   siromašnog imovnog stanja, osudjivan presudom Osnovnog suda u Rožajama K.br. 292/95 od 08.02.1996. godine, zbog izvršenog krivičnog djela laka telesna  povreda  iz čl. 37. st. 2. KZ RCG, na novčanu kaznu u iznosu od 300,00 dinara,   presudom Osnovnog suda u Rožajama K.br. 244/2000 od 18.12.2000. godine,  zbog izvršenog krivičnog djela  iz čl. 145. st. 1. u vezi čl. 144. st. 1.KZ RCG, na kaznu zatvora u trajanju od tri mjeseca,  presudom Osnovnog suda u Rožajama K.br. 404/00 od 25.01.2001.g., zbog krivičnog djela teška krađa iz čl. 145. st. 1. KZ RCG na kaznu zatvora u trajanju od jedne godine uslovno za dvije godine,  presudom Osnovnog suda u Rožajama K.br.402/01 od 22.05.2003. godine, zbog izvršenog krivičnog djela teška krađa   iz čl. 145.st. 1. KZ RCG, na kaznu zatvora u trajanju 6 mjeseci. </span>
</p>
<p class="p3"></p>
<p class="p3"></p>
<p class="p3">
<span>					K R I V    J E </span>
</p>
<p class="p3"></p>
<p class="p3">
<span>	Što je: </span>
</p>
<p class="p3"></p>
<p class="p3">
<span>	Dana 21.02.2012.g. oko 13,00 h u Rožajama, na putu u naselju Gusinjci, Opština Rožaje, zlostavljao drugog i to dijete Dž. K., na način što je prilikom prolaska vozilom pored njega, zalio ga vodom, da bi nakon toga zaustavio vozilo i izašao iz istog, prišao do oštećenog, dohvatio ga rukom za glavu, odgurnuo ga a zatim i udario rukom po zadnjem dijelu glave, od kojeg udarca je isti pao, i tom prilikom mu opsovao majku, nakon čega se udaljio u pravcu svoje kuće, a kada je oštećeni prolazio pored njegove kuće i garaže kazao mu "ne smiješ da prolaziš ovuda, idi drugim putem, pored benzinske". </span>
</p>
<p class="p3"></p>
<p class="p3">
<span>	- čime je izvršio krivično djelo zlostavljanje iz čl. 166a st. 1. Krivičnog zakonika. </span>
</p>
<p class="p3"></p>
<p class="p3">
<span>	pa mu  sud primjenom pomenutog zakonskog propisa i čl. 4, 13, 15, 32, 36, 42, 52, 53, 54 Krivičnog zakonika i čl. 374. Zakonika o krivičnom postupku izriče, </span>
</p>
<p class="p3"></p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3"></p>
<p class="p3">
<span>	Kojom mu utvrđuje kaznu zatvora u trajanju od 45 (četrdeset pet) dana i istovremeno određuje da se kazna neće izvršiti ukoliko osuđeni u roku od jedne godine ne izvrši novo krivično djelo. </span>
</p>
<p class="p3"></p>
<p class="p3">
<span>	Da plati ovome sudu na ime troškova krivičnog postupka paušalni iznos od 30,00 eura, u roku od 15 dana po pravosnažnosti ove presude. </span>
</p>
<p class="p3"></p>
<p class="p3">
<span>	Odštetnog zahtjeva nije bilo. </span>
</p>
<p class="p3"></p>
<p class="p3"></p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.25/12 od 24.02.2012.g. protiv okrivljenog S. B. iz Rožaja  zbog krivičnog djela zlostavljanje iz čl. 166a st. 1. Krivičnog zakonika (KZ).</span>
</p>
<p class="p3">
<span>	Na glavnom pretresu Zamjenik  ODT  Armin Selmanović  je ostao pri podnijetom optužnom predlogu te je predložio da sud okrivljenog oglasi krivim, zbog krivičnog djela koje mu je optužbom stavljeno na teret i da mu izrekne uslovnu osudu, kojom će mu utvrditi kaznu zatvora u trajanju od 45 dana i istovremeno odrediti da se kazna neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p3">
<span>	Zakonski zastupnik oštećenog-mal. Dž.K., otac mu A. K. u završnoj riječi je istako da se ne pridružuje krivičnom gonjenju ODT-a u odnosu na okrivljenog niti postavlja odštetni zahtjev, jer su se izmirili sa okrivljenim i sada su u dobrim odnosima. </span>
</p>
<p class="p3">
<span>	Okrivljeni je na pretresu priznao da je izvršio djelo i svoju krivicu i objasnio, da je dana 21.02.2012.g. oko 13,00 h upravljao svojim vozilom marke "Džeta", kroz naselje Gusinjci, Opština Rožaje, putem koji vodi prema njegovoj kući i kada je prolazio pored oštećenog-mal. Dž. K. vozilo je naišlo na udubljenje u kojem se nalazila voda i poprskalo-zalilo  vodom  oštećenog, nakon čega je izašao iz vozila , prišao do njega, dohvatio ga rukom za glavu, odgurnuo ga i udario rukom po zadnjem dijelu glave, a ne zna da li mu je opsovao majku  i ne sjeća se da mu je prijetio kada je kasnije prolazio pored njegove kuće i garaže.  Sa oštećenim i njegovim roditeljima se izmirio  i sada su u dobrim odnosima . Izrazio je duboko kajanje zbog ovoga što je uradio i obećao je da u buduće neće vršiti  bilo  kakva krivična djela, pa je molio da ga sud što blaže kazni.</span>
</p>
<p class="p3">
<span>	Po ovoj krivičnopravnoj stvari sud je izveo dokaze: saslušao svjedoka A. K. po saglasnosti stranaka pročitao iskaz svjedoka - oštećenog Dž.K. dat na zapisniku Kt. 25/12 od 23.02.2012.g., pročitao izvještaj ljekara specijaliste neuropsihijatra Doma zdravlje Rožaje br. 74 od 22.02.2012.g., izvještaj izabranog doktora za djecu od 21.02.2012.g. i izvršio uvid u izvod iz kaznene evidencije na ime okrivljenog, dok nije neposredno saslušao oštećenog Dž.K., jer je njegov iskaz pročitao na pretresu, te bi se odlaganjem pretresa radi njegovog neposrednog saslušanja, samo nepotrebno odugovlačio postupak, a činjenično stanje bi ostalo neizmijenjeno. </span>
</p>
<p class="p3">
<span>	Cijeneći iskaz okrivljenog i sve izvedene dokaze, kako pojedinačno tako i u međusobnoj vezi u smislu 370. st. 3. Zakonika o krivičnom postupku (ZKP), sud je nesumljivo utvrdio činjenično stanje kao u dispozitivu ove presude. </span>
</p>
<p class="p3">
<span>	Utvrđeno činjenično stanje proizilazi kako iz priznanja okrivljenog, tako i iz dokaza izvedenih u postupku.</span>
</p>
<p class="p3">
<span>	Naime, okrivljeni je priznao izvršenje djela, pa je sud njegov iskaz prihvatio, obzirom da  isti  nalazi oslonca u iskazima oštećenog Dž. K. i svedoka A. K.iz kojih se nesumljivo utvrđuje da je okrivljeni kritičnog dana zlostavljao oštećenog, tako što ga je prilikom prolaska vozilom pored njega oprskao-zalio vodom, a zatim zaustavio vozilo, izašao iz istog, dohvatio oštećenog za glavu, odgurnuo ga a zatim ga udario rukom u predjelu zadnjeg dijela glave od kojeg udarca je on pao rukama na snijeg pored puta, te da mu je psovao majku, a zatim otišao sa lica mjesta prema svojoj kući, te kada je oštećeni prolazio pored kuće i garaže saopštio mu  da nesmije više prolaziti tim putem, već drugim putem pored benzinske pumpe, tako da nema sumnje u drugačije činjenično stanje. Navedenim  radnjama okrivljeni je povrijedio ljudsko dostojanstvo i integritet oštećenog,  nanoseći mu pri tom fizički i psihički bol. U konkretnom slučaju okrivljeni je bio svjestan svog djela, tj. svjestan da preduzima  navedene radnje kojim se vrijeđa ljudsko dostojanstvo   i da time zlostavlja oštećenog i to je htio, pa je postupao sa umišljajem.</span>
</p>
<p class="p3">
<span>	Iz ovakvog iznijetog i utvrđenog činjeničnog stanja, nesumljivo proizilazi da su u radnjama okrivljenog sadržani svi bitni elementi, krivičnog djela zlostavljanje iz čl. 166a st. 1. KZ, za koje djelo je sud istog oglasio krivim i izrekao mu uslovnu osudu, utvrđujući mu pri tom kaznu zatvora od 45 dana i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.</span>
</p>
<p class="p3">
<span>	Prilikom izricanja ovakve vrste krivične sankcije, sud je imao u vidu stepen krivice okrivljenog, stepen nastupjele posledice, okolnosti pod kojima je djelo izvršeno, cijeneći pri tom kao olakšavajuće okolnosti priznanje okrivljenog za izvršeno djelo, kajanje i obećanje da ubuduće neće vršiti bilo kakva krivična djela, njegov pozitivan odnos prema oštećenom i njegovim roditeljima sa kojima se izmirio, tako da se zakonski zastupnik oštećenog nije pridružio krivičnom gonjenju ODT-a, porodične prilike okrivljenog-otac dvoje maloletne djece i njegovo siromašno imovno stanje, dok raniju osuđivanost okrivljenog nije cijenio kao otežavajuću okolnost jer se ne radi o istovrsnim krivičnim djelima, pa je sud imajući pri tom u vidu svrhu uslovne osude iz čl. 52 KZ i svrhu kažnjavanja iz čl. 32. KZ  u okviru opšte svrhe krivičnih sankcija iz čl. 4. istog zakona, našao da je imalo mjesta izricanju ovakve vrste krivične sankcije, ubijeđen da će upozorenje uz prijetnju kazne u dovoljnoj mjeri uticati na okrivljenog da ubuduće ne vrši bilo kakva krivična djela.</span>
</p>
<p class="p3">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati ovome sudu na ime troškova krivičnog postupka paušalni iznos od 30,00 eura. </span>
</p>
<p class="p3"></p>
<p class="p3">
<span>	Odštetnog zahtjeva nije bilo.</span>
</p>
<p class="p3">
<span> </span>
</p>
<p class="p3">
<span>	Sa izloženog odlučeno je kao u dispozitivu ove presude. </span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 12.03. 2012.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p4"></p>
<p class="p4"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span></span><span class="span1">  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br. 586/13</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Radetić Lidije, kao zapisničara, u krivičnom predmetu protiv okrivljenog V.N., iz Podgorice, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, odlučujući o optužnom predlogu ODT-a Podgorica Kt. br.272/12 od 12.06.2013. godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, nakon glavnog i javnog pretresa, održanog dana 19.11.2013. godine donio je i istog dana javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">V.N., JMBG ......, od oca I. i majke V., rođene J., rođen...godine u P., sa prebivalištem u P., zaposlen u „M...S...“ u Podgorici, oženjen, bez djece, lošeg imovnog stanja, ranije neosuđivan,</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 24.10.2011. godine, oko 13.30 časova, u Podgorici, na magistralnom putu Podgorica- Bioče, u mjestu Bioče, na pridržavajući se saobraćajnog propisa iz čl. 27 st. 2 Zakona o bezbjednosti saobraćaja na putevima, tako ugrozio saobraćaj i doveo u opasnost život i tijelo ljudi, na način što upravljajući putničkim vozilom marke „Volkswagen“, registarskih oznaka PG CH..., u pravcu Podgorice, iako je bio dužan, vozilo u kretanju nije držao što bliže desnoj ivici kolovoza i na tolikoj udaljenosti od nje da, obzirom na uslove saobraćaja ne ugrožava druge učesnike u sobraćaju i ne izlaže sebe u opasnosti, već je skrenuo udesno, a zatim izgubio kontrolu nad vozilom i prednjim dijelom vozila udario u drvo na zemljanom dijelu izvan kolovoza, kojom prilikom je saputnica u vozilu okrivljenog, oštećena J.M. zadobila laku tjelesnu povredu u vidu nagnječenja lica, kojom prilikom je okrivljeni bio svjestan da ovako nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći, </span>
</p>
<p>&nbsp;</p>
<p>
<span class="span1">-čime je izvršio  krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika</span>
</p>
<p>&nbsp;</p>
<p>
<span class="span1">-pa mu Sud primjenom citiranih zakonskih odredbi, te čl. 2, 3, 4, 5, 13, 16, 32, 33, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku  </span><span class="span2">i z r i č e </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši drugo krivično djelo. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 143,00 (stotinučetrdesettri) eura, kao i paušal u iznosu od 50,00 (pedeset) eura, sve prednje u roku od 15 (petnaest) dana po pravnosnažnosti presude pod prijetnjom prinudnog izvršenja. </span>
</p>
<p>
<span class="span1"> </span>
</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt. br. 272/12 od 12.06.2013. godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, okrivljenom V.N. stavljeno je na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završnih riječi precizirala dispozitiv optužnog predloga na način kako to stoji u izreci presude, a u završnoj riječi je izjavila da u cjelosti ostaje pri tako preciziranom optužnom predlogu i da smatra da je provedenim dokazima utvrđeno da je okrivljeni izvršio krivično djelo stavljeno mu na teret, pa je predložila Sudu da okrivljenog oglasi krivim i osudu po zakonu u granicama propisanim za predmetno krivično djelo. </span>
</p>
<p>&nbsp;</p>
<p>
<span class="span1">Okrivljeni je u odbrani na glavnom pretresu naveo da je dana 24.10.2011. godine, upravljao vozilom marke „Volkswagen Golf 2“ registarskih oznaka PG CH ... i da se kretao iz pravca Bioča ka Smokovcu, a da se sa njim u vozilu, na mjestu suvozača nalazila njegova supruga J.M. Dalje je naveo da je tog dana padala kiša, da je vidljivost bila promjenljiva, kao i da tu postoje tri saobraćajne trake, od kojih je krajnja lijeva namijenjena za kretanje vozila iz suprotnog smjera, prva traka do nje je traka za skretanje ka benzinskoj pumpi, a da je treća traka ona kojom se on kretao. Istakao je da je žena koja se vozilom kretala ispred njega, zaustavila vozilo u traci namijenjenoj za kretanje pravo, a da on nije mogao da zaustavi auto, te da je u takvoj situaciji imao opciju ili da nju udari otpozadi ili da udari u vozila iz suprotnog smjera. Napomenuo je se kretao na udaljenosti od nekih 7-10m od auta ispred sebe. Pojasnio je da je on tada, da ne bi došlo do toga što je naprijed naveo, smotao volan u desnu stranu i izašao van puta i udario u drvo koje se nalazilo pored puta, i to prednjom stranom svog vozila. Na kraju je dodao da on predmetnom prilikom nije zadobio nikakve povrede, ali da njegova supruga jeste zadobila povrede koje nijesu bile teške, kao i to da je vozač B i C kategorije zadnje 3-4 godine.Dodao je da ta žena iz vozila ispred njega nije ostala na licu mjesta, te da on to i nije pominjao policiji jer ga niko nije ni pitao.</span>
</p>
<p>&nbsp;</p>
<p>
<span class="span1">U završnoj riječi okrivljeni je izjavio da u svemu ostaje pri navodima svoje odbrane i da je to sve što ima da izjavi.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka- oštećenu J.M., pročitao zapisnik o uvidjaju Uprave policije PJ Podgorica br. 3150 od 24.10.2011, pročitao nalaz i mišljenje stalnog sudskog vještaka saobraćajne struke mr. Vučeljić Đordjija od 29.03.2013 godine, pročitao nalaz i mišljenje stalnog sudskog vještaka medicinske struke dr. Radojević Nemanje od 17.03.2013 godine, pročitao izvod iz KE za okrivljenog izdat od UP CB Podgorica pod brojem 29-245/13-3542/2-1856 od 26.06.2013 godine, izvršio uvid u skicu lica mjesta predmetne saobraćajne nezgode.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno tako i u njihovoj medjusobnoj povezanosti, Ovaj sud je utvrdio da je okrivljeni V.N. izvršio krivično djelo stavljeno mu na teret, na način, kjesto i u vrijeme kako je to bliže opisano dispozitivom ove presude, pa ga je iz tih razloga oglasio krivim i izrekao mu krivičnu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Svjedok- oštećena J.M. je u svojoj izjavi u prethodnom postupku navela da je se dana 24.10.2011 godine nalazila na mjestu suvozača u vozilu kojim je upravljao njen suprug V.N. i da su se kretali desnom kolovoznom trakom magistralnog puta Podgorica- Kolašin iz pravca Kolašina. Dalje je navela da dolaskom u mjesto Bioče, po njenoj pretpostavci, njen suprug nije primijetio vozilo koje se nalazilo ispred njih, i da bi izbjegao udar u to vozilo, njen suprug je skrenuo vozilom udesno i udario u jedno drvo koje se nalazilo pored. Pojasnila je da je tom prilikom zadobila neke povrede koje, po njenom mišljenju, nijesu bile opasne, te da se povodom toga odmah nakon udesa javila u Urgentni centar i u Hitnu medicinsku pomoć u Podgorici. Istakla je da ne posjeduje nikakvu dodatnu dokumentaciju osim one za koju joj je predočeno da postoji u spisima predmetima. Na kraju je pojasnila da je predmetnom prilikom polomila jedan zub, i to jedinicu na gornjoj vilici, ali je istakla da je taj zub bio pokvaren, te da je nakon toga popravila zub u privatnoj stomatološkoj ordinaciji, pa zato ne posjeduje nikakvu dokumentaciju, a da se ne može sjetiti o kojoj se ordinaciji radi.</span>
</p>
<p>&nbsp;</p>
<p>
<span class="span1">Na glavnom pretresu svjedok- oštećena J.M. je ponovila svoju izjavu iz prethodnog postupka, s tim što je dodala da se ne pridružuje krivičnom gonjenju protiv okrivljenog i ne postavlja imovinsko- pravni zahtjev.</span>
</p>
<p>&nbsp;</p>
<p>
<span class="span1">Iz uviđajne dokumentacije- zapisnika o uviđaju saobraćajne nezgode UP PJ Podgorica br. 3150/2011 od 24.10.2011. godine, te skice lica mjesta predmetne saobraćajne nezgode, proizilazi da se dana 24.10.2011. godine, oko 13.40 časova dogodila saobraćajna nezgoda u kojoj su učestvovali putničko motorno vozilo marke „Volkswagen golf“ registarskih oznaka PG CH .., kojim je upravljao V.N., dok se na mjestu suvozača nalazila J.M., te da su uviđaj predmetne saobraćajne nezgode izvršili ovlašćeni policijski službenici PJ Podgorica Šipčić Jovan i Žugić Dragan. Dalje proizilazi da je lice mjesta predmetne saobraćajne nezgode put M-2-Podgorica- Bioče. Konstatovano je da je lice mjesta saobraćajne nezgode magistralni put Podgorica- Kolašin u mjestu Bioče kod benzinske stanice „Benz petrol“, da je kolovoz asfaltni, mokar usljed kiše, da je punom linijom podijeljen na dvije kolovozne trake. Dalje je konstatovano da je vozač vozila PG CH ... V.N. zatečen na licu mjesta, i da je vozilo pomjerio sa lica mjesta na obližnji parking prostor, dok je saputnik iz tog vozila, J.M. od strane osoblja HMP prevezena u Urgentni centar, radi ukazivanja ljekarske pomoći. Na licu mjesta zatečen je trag kretanja desnih točkova vozila PG CH ..., kao i udar istog u stablo smokve, a na njemu je konstatovana šteta na prednjem braniku, prednjem veznom limu, maski, na oba fara i pokazivača pravca, oba prednja blatobrana, poklopcu motora i prednjem desnom točku. </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka saobraćajne struke mr. Đorđije Vučeljić je, te skica lica jesta predmetne saobraćajne nezgode, proizilazi da je vještak našao da se vozilo „Golf II“ reg. oznaka PG CH ... kretalo magistralnim putem iz pravca Kolašina u pravcu Podgorice, desnom kolovoznom trakom, te da je predmetni kolovozni zastor asfaltni, ravan, mokar usljed kiše kao i da su uslovi vožnje dnevni. Dalje je našao da je kolovoz magistralnog puta Podgorica- Kolašin širine 9,80m gledano iz pravca Kolašina u pravcu Podgorice poljem za usmjeravanje saobraćaja širine 2,90m, a zatim punom linijom, podijeljen na dvije kolovozne trake, od kojih je desna, gledano iz istog pravca, širine 3,50m dok je lijeva kolovozna traka, gledano iz navedenog pravca, širine 3,40m, kao i da se sa desne strane kolovoza gledano iz pomenutog pravca, nalazi zemljana površina. Naveo je da se trag kretanja desnih točkova vozila „Golf II“ prostire ukoso lijevo na zemljanoj površini sa desne strane kolovoza, sa početkom na desnoj ivici kolovoza i završetkom na mjestu udara vozila u stablo smokve, od kote 0,00m- NT do kote 26,40m poslije NT gledano iz pravca Kolašina u pravcu Podgorice, kao i da je udar vozila „Golf II“ u stablo smokve lociran na zemljanoj površini sa desne strane kolovoza, udaljen 1,60m desno od desne ivice kolovoza, u nivou kote od 6,40m poslije NT, gledano iz pravca </span><span class="span1">Kolašinu u pravcu Podgorice. Takođe je vještak našao, a na osnovu materijalnih tragova, smjera kretanja vozila, vrste i veličine evidentiranih oštećenja, da je do „slijetanja“ vozila s desne strane kolovoza došlo na pravoj dionici puta iz pravca Kolašina u pravcu Podgorice, kao i da je na osnovu naprijed navedenog opisa nezgode vozač vozila „Golf II“ upravljao istim desnom kolovoznom trakom iz pravca Kolašina u pravcu Podgorice, te da je dolaskom na kritično mjesto vozač prednjim desnim točkom, a zatim i zadnjim prešao sa asfaltnog na zemljani dio u nivou kolovoza sa desne strane puta, nakon čega, zbog razlike u koeficijentima prijanjanja između pneumatika i podloge, vozilo bez uticaja vozača nastavilo pravolinijsko kretanje u smjeru u kojem je zatečeno u trenutku proklizavanja, nakon čega je, zbog kratkog odstojanja od stabla smokve (6,40m), udarilo u isto, o čemu svjedoče evidentirana oštećenja na vozilu. Brzina vozila na početku traga slijetanja je bila oko 42 km/h, a za posjedovanu brzinu, koja je prije gubitka kontrole iznosila oko 11,62 m/s odnosno oko 42 km/h, zaustavni put „Golf II“, po mokrom kolovozu bi iznosio oko 21,74 m, a vrijeme zaustavljana bi trajalo oko 2,84 s, a vozač vozila „Golf II“ da bi došao do desne ivice kolovoza reagovao je bočnim pomjeranjem vozila udesno za vremenski interval od 0,3-0,5 s, a što sve znači da je vozač vozila „Golf II“, pri posjedovanoj brzini pravolinijski sa sredine kolovoza usmjerio vozilo prema desnoj ivici, a zbog kratkog vremenskog intervala nije imao vremensko-prostornih uslova da reaguje na kočnicu, o čemu svjedoči činjenica da nijesu evidentirani tragovi kočenja. Vještak je dalje našao da bi vozač vozila „Golf II“, sa rastojanja od 6,40m, zaustavio vozilo kočenjem da se kretao brzinom izbjegavanja od oko 16,63 km/h. U konačnom vještak je u svom mišljenju naveo da je opasna situacija stvorena na način što vozač vozila „Golf II“ nije pratio pravac protezanja puta, već je vozilo sa sredine desne kolovozne trake izmjestio na nebezbjedan način u vrlo kratkom vremenskom intervalu prema desnoj ivici, pri čemu je desnim točkovima napustio kolovoznu površinu, a zatim je preko zemljanog dijela desnog kolovoza, u nivou puta, ostvario nalet na stablo smokve udaljeno 1,60m desno od desne ivice kolovoza, te da takav način upravljanja vozilom predstavlja osnovni i jedni uzrok nastanka nezgode. </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka medicinske struke dr. Radojević Nemanje od 17.03.2013. godine proizilazi da je oštećena J.M. u predmetnoj saobraćajnoj nezgodi zadobila povredu u vidu nagnječenja lica koja povreda je posljedica dejstva tupine mehaničke sile i ista je nastala usljed udara u elemente unutrašnjosti vozila i koja se u vrijeme nanošenja kvalifikuje kao laka tjelesna povreda. </span>
</p>
<p>
<span class="span1">Takođe iz istog proizilazi da je u predmetnoj saobraćajnoj nezgodi oštećena J.M. zadobila povredu u vidu preloma zuba 2/1 za koju potvrdu je vještak naveo, a na osnovu tako navedene dijagnoze „2/1“ nije jasno da li se radi o prelomu jednog ili dva zuba te da je navedena povrede posljedica dejstva tupine mehaničke sile i ista je nastala usljed udara u element unutrašnjosti vozila. U nalazu i mišljenju je kao povrede kod oštećene J.M. konstatovana i sumnja na prelom nosa, ali je vještak, naveo da je, a na osnovu dostavljenih medicinskih dokumenata sumnja na postojanje takve povrede potvrđena sa kojih razloga takvu dijagnozu nije prihvatio i istu nije mogao sudsko - medicinski elaborirati. </span>
</p>
<p>
<span class="span1">Vještak je takođe naveo da se vještačenje preloma zuba, po aktuelnoj sudsko medicinskoj nauci i praksi, vrši bitno drugačije od vještačenja ostalih tjelesnih povreda, te da kvalifikatorni elementi za prelome zuba zavise od lokalizacije preloma (da li se radi o prelomu krunice sa ili bez otvaranja zubne pulpe, o prelomu zuba u korijenu ili ekstrakciji zuba) i mogućnosti stomatološke intervencije, a kako u medicinskoj dokumentaciji nije navedeno kojem tipu preloma pripadaju zadobijeni prelomi zuba i kako nema podataka o izvršenom stomatološkom pregledu, to vještak ovu povredu nije mogao pouzadano kvalifikovati. </span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog izdatog od UP PJ Podgorica broj 29-245/13-3542/2-1856 od 20.06.2013. godine, proizilazi da okrivljeni V.N.ranije nije osuđivan.</span>
</p>
<p>&nbsp;</p>
<p>
<span class="span1">Na osnovu naprijed izloženog Sud je utvrdio da je okrivljeni V.N. dana 24.10.2011.godine, oko 13.30 časova, u Podgorici, na magistralnom putu Podgorica- Bioče, u mjestu Bioče, ne pridržavajući se saobraćajnog propisa iz čl. 21 st.2 Zakona o bezbjednosti saobraćaja na putevima, ugrozio soabraćaj i doveo u opasnost život i tijelo ljudi na način što, upravljajući putničkim vozilom marke „Volkswagen“ reg. oznaka PG CH ... u pravcu Podgorice, vozilo u kretanju nije držao bliže desnoj ivici kolovoza i na tolikoj udaljenosti od nje da, s obzirom na uslove saobraćaja, ne ugrožava druge učesnike u saobraćaju i ne izlaže sebe opasnosti, već je skrenuo udesno, a zatim izgubio kontrolu nad vozilom i prednjim dijelom vozila udario u drvo na zemljanom dijelu izvan kolovoza kojoj prilikom je saputnica u vozilu okrivljenog- oštećena J.M. zadobila laku tjelesnu povredu u vidu nagnječenja lica, čime su se u takvim radnjama okrivljenog po nalaženju ovog suda, ostvarili svi bitni elementi bića krivičnog djela ugrožavanje javnog saobraćaja iz čl. 339 st.3 u vezi st.1 Krivičnog zakonika, u odnosu na koje je postupao nehatno tj bio je svjestan da takvom nepropisnom vožnjom može ugroziti javni soabraćaj i prouzrokovati zabranjenu posljedicu, ali je olako držao da do toga neće doći ili da če to moći spriječiti. </span>
</p>
<p>&nbsp;</p>
<p>
<span class="span1">Dakle, okrivljeni V.N. se kritičnom prilikom nije pridržavao saobraćajnog propisa iz čl. 27 st. 2 ZOBS-a koji ga je obavezivao da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na uslove saobraćaja, ne ugrožava druge učesnike u saobraćaju i ne izlaže sebe opasnosti.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da se predmetnom prilikom kretao desnom kolovoznom trakom koja je bila namijenjena za kretanje pravo, te da je žena koja se vozilom kretala ispred njega, na udaljenosti od 7-10m, zaustavila svoje vozilo, zbog čega on nije mogao da stane već je imao samo opciju da udari u nju otpozadi ili u vozila iz suprotnog smjera, pa je smotao volan u desnu stranu, izašao van puta i udario u drvo koje se nalazilo van puta i to prednjom desnom stranom vozila, dodajući da žena koja je vozilom stala na traku nije ostala na licu mjesta i da policiji nije rekao ništa za istu jer ga niko ništa nije ni pitao. Ovakvu odbranu okrivljenog Sud nije prihvatio i cijenio je kao smišljenu sa ciljem umanjenja krivice pa samim i tim i irelevantnu u konkretnoj krivično- pravnoj stvari, obzirom da je ista opovrgnuta nalazom i mišljenjem vještaka saobraćajne struke, kojem je Sud poklonio svoju punu vjeru, a koji vještak je naveo da je opasna situacija stvorena na način što okrivljeni tj. vozač vozila „Volkswagen“ nije pratio pravac protezanja puta već je vozilo sa sredine desne kolovozne trake izmjestio na nebezbjedan način u vrlo kratkom vremenskom intervalu prema desnoj ivici pri čemu je desnim točkovima napustio kolovoznu površinu, a zatim je preko zemljanog dijela desnog kolovoza, u nivou puta, ostvario nalet na drvo tj. stablo smokve te da je takav način upravljanja vozilom od strane okrivljenog predstavlja osnovni i jedini nastanak nezgode, a pri tom je nalaz i mišljenje vještaka saobraćajne stuke u svemu saglastan sa zapisnikom o uviđaju predmetne saobraćajne nezgode, a što je potkrijepljeno i uviđajnom dokumentacijom. Da je oštećena J.M. zadobila predmetnom prilikom laku tjelesnu povredu u vidu nagnječenja lica,Ovaj sud je utvrdio iz nalaza i mišljenja vještaka medicinske struke kojem je kao stručnom i u svemu baziranom na pravilima nauke, poklonio svoju punu vjeru.</span>
</p>
<p>&nbsp;</p>
<p>
<span class="span1">Sud nije prihvatio iskaz svjedoka J.M. koja je navela da je kritičnom prilikom njen suprug koji je upravljao vozilom „Volkswagen“, da bi izbjegao udar u vozilo koje se nalazilo ispred njih skrenuo vozilom udesno i udario u jedno drvo koje se nalazilo pored, sa razloga jer je Sud mišljenja da je ovaj svjedok prilikom svjedočenja bio pristrasan i da je svojim iskazom pokušala da pomogne okrivljenom - svom suprugu u izbjegavanju i umanjenju krivice. Dakle, kako je riječ o supruzi okrivljenog to se po ocjeni Ovog suda ne može smatrati da je ista objektivno svjedočila o ovoj pravnoj stvari, sa kojih razloga, a imajući u </span><span class="span1">vidu ostale dokaze koji su opovrgli njene tvrdnje tj. prvenstveno nalaz i mišljenje vještaka saobraćajne struke, Sud i nije prihvatio  ovo svjedočenje. </span>
</p>
<p>&nbsp;</p>
<p>
<span class="span1">Odlučujući o krivičnoj sankciji, Sud je najprije, a u smislu čl. 42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je Sud od olakšavajućih okolnosti na strani okrivljenog cijenio činjenicu da se oštećena nije pridružila krivičnom gonjenju, mladost okrivljenog, loše imovno stanje, zatim njegovu raniju neosuđivanost što ukazuje da se radi o osobu neporočnog vladanja koja nije sklona vršenju krivičnih djela, dok otežavajućih oklonosti nije bilo, pa je okrivljenom izrekao uslovnu osudu, kojom mu je najprije utvrdio kaznu zatvora u trajanju od 30 (trideset) dana, a zatim je, nalazeći da nije neophodno da okrivljeni kaznu zatvora utvrđenu izrekom ove presude i efektivno izdržava, istu uslovio sa rokom provjere od 1 (jedne) godine, čime će se, po nalaženju Suda, u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika. </span>
</p>
<p>&nbsp;</p>
<p>
<span class="span1">Odluku o troškovima krivičnog postupka Sud je donio primjenom odredbi čl. 226, 227 i 229 Zakonika o krivičnom postupku u iznosu od 143,00 eura, a isti se odnose na troškove nastale povodom medicinskog vještačenja u iznosu 60,50 eura, troškove nastale povodom saobraćajnog vještačenja u iznosu od 82,50 eura, dok je sudski paušal u iznosu od 50,00 eura odmjeren shodno dužini trajanja postupka, složenosti predmeta i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 19.11.2013. godine</span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1">        ZAPISNIČAR,                                                                                       SUDIJA,</span>
</p>
<p>
<span class="span1">        Radetić Lidija,s.r.</span><span class="span1"></span><span class="span1">                                       Larisa Mijušković-Stamatović,s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA : </span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 8 (osam) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p>
<span class="span1">                                                   ZTO: Radetić Lidija</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
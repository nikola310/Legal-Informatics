<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.0in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-style:italic;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-align:start;hyphenate:auto;font-family:Times New Roman;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;text-align:start;hyphenate:auto;font-family:Times New Roman;font-size:13pt;}
.p9{text-indent:0.5in;text-align:justify;hyphenate:auto;font-family:Times;font-size:13pt;}
.p10{text-align:center;hyphenate:auto;font-family:Times;font-size:13pt;}
.p11{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p13{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 119/11</span>
</p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p4">
<span class="s1">U IME CRNE GORE</span>
</p>
<p class="p4"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić u krivičnom predmetu okrivljenog </span><span class="s1">B Ć.</span><span>, zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, po optužnici Osnovnog državnog tužilaštva u Baru, Kt.br. 595/10 od 14.04.2010. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužioca C.A., okrivljenog i njegovog branioca B. R., advokata iz B., dana 27.12.2011. godine donio je i javno objavio</span>
</p>
<p class="p6"></p>
<p class="p4">
<span class="s1">PRESUDU</span>
</p>
<p class="p6"></p>
<p class="p7">
<span>	Okrivljeni </span><span class="s2">B Ć.</span><span class="s3"> JMBG..., od oca M. i majke M. rođene B., rođen ... godine u B., sa prebivalištem u B., naselje B.. (kod radnje »T.«), Crnogorac, radnik, oženjen, otac jednog maloljetnog djeteta, pismen, završio srednju školu, srednjeg imovnog stanja, neosuđivan;</span>
</p>
<p class="p7"></p>
<p class="p4">
<span class="s2">K r i v  j e:</span>
</p>
<p class="p6"></p>
<p class="p8"></p>
<p class="p8">
<span class="s3">Što je:</span>
</p>
<p class="p8"></p>
<p class="p5">
<span class="s3">Dana 07.07.2010. godine oko 21,30 časova na magistralnom putu Bar - Podgorica u Sutomoru, Opština Bar, upravljajući PMV marke »Renault 5«, upotrijebio kao prave lažne javne isprave - registarske oznake ..., na način što ih je postavio na svoje vozilo, iako je znao da iste pripadaju PMV marke »Opel Kadet« vlasništvo A. R. iz Bara,</span>
</p>
<p class="p7"></p>
<p class="p5">
<span>- čime je učinio krivično djelo </span><span class="s1">falsifikovanje isprave iz čl. 412 st. 2 u vezi st. 1 Krivičnog zakonika.</span>
</p>
<p class="p7"></p>
<p class="p5">
<span>pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a,  i z r i č e</span>
</p>
<p class="p6">
<span>      </span>
</p>
<p class="p4">
<span class="s1">USLOVNU OSUDU</span>
</p>
<p class="p6">
<span>        </span>
</p>
<p class="p5">
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti, ne učini novo krivično djelo.</span>
</p>
<p class="p5"></p>
<p class="p9">
<span>Prema okrivljenom na osnovu čl. 75 st.1  Krivičnog zakonika izriče se</span>
</p>
<p class="p9"></p>
<p class="p10">
<span class="s1">MJERA BEZBJEDNOSTI</span>
</p>
<p class="p10"></p>
<p class="p5">
<span>Kojom se od okrivljenog oduzimaju registarske tablice ... </span>
</p>
<p class="p5"></p>
<p class="p5">
<span>Okrivljeni je dužan da plati troškove krivičnog postupka u iznosu od 100,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p4"></p>
<p class="p4">
<span class="s1">O b r a z l o ž e n j e</span>
</p>
<p class="p7"></p>
<p class="p5">
<span>Optužnicom, sada optužnim predlogom Osnovnog državnog tužilaštva u Baru, Kt.br. 595/10 od 14.04.2010. godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p5"></p>
<p class="p5">
<span class="s3">Okrivljeni je u svojoj odbrani izjavio da ga je dok se vraćao iz Sutomora, kod benzinske pumpe zaustavila patrola saobraćajne policije kojom prilikom su ga kontrolisali i našli nepravilnosti. Sve to je njemu namjestila jedna maloljetna djevojka koja se zove E. K. iz Bijelog Polja koja trenutno živi u Baru. U momentu kada je on zaustavljen vidio je da se E. nalazila u unutrašnjosti službenog policijskog vozila, Mercedesa bijele boje. Prije toga ona je njega na šetalištu u Sutomoru napala verbalno, rekla mu je sve i svašta vikala je i galamila i pljunula ga. Ona je bila sa starijom sestrom i nekim momkom koji misli da se zove S. Razlog njenog takvog ponašanje je to da je ona bila zainteresovana da on njoj kupi to vozilo. Naime u to vrijeme on i ona su se zabavljali, i ona je kao njegova djevojka tražila od njega da joj kupi to vozilo. On je pristao da kupi, ali tada nije imao dovoljno novca te je isto kupio nakon tri dana. Prije nego što je kupio vozilo on je se posvađao sa E. i raskinuli su, a kada je kupio vozilo nije joj ga dao već ga je on vozio. Njoj je bilo krivo što se on posvađao sa njom i što nije dobila vozilo. Tako je ona otišla do parkinga i skinula mu prednju i zadnju tablicu, u namjeri da ga policija zaustavi u vožnji bez tablica. On je tablice pronašao kod kante za smeće do zelene pijace u Sutomoru, a vozilo mu je bilo u blizini parkirano. Za vrijeme kada ga je napala verbalno sa njim je bio njegov brat od tetke S.Č., a kada je pronašao tablice i tada je on bio sa njim. Takođe i kada ga je policija zaustavila. Prije nego što ga je policija zaustavila E. je njega zvala telefonom i rekla mu je vozilo će mu se oduzeti i strpaće ga u zatvor, što se ispostavilo jer je bila ona u policijskom vozilu. Ta E. i njena sestra Dž. K. non stop njega prijavljuju policiji i uporno govori strpaću te u zatvor i svaki put kada su one njega prijavljivale policija njega privodi, jedanput u Gvardiji navodno da je on nju udario, pa za neki falsifikovani novac, da je prijetio nožem, da je prijetio pištoljem i drugo. Ta E. je prijavila nekog momka koji se zove Đ. D., ona mu je rekla to kada su se zabavljali i tada je ukapirao o kakvoj se osobi radi te se udaljio od nje baš iz tih razloga </span>
</p>
<p class="p7">
<span class="s3">Što se tiče vozila kojim je upravljao isto je kupio od jednog lica prijatelja Š. A. iz Bara, a taj njegov prijatelj je iz P., a trenutno živi u Baru negdje put R. tj B., a taj momak radi kovanu bravariju, oženjen je, starosti oko 35 godina. Sa njim je sklopio usmeni dogovor, a kupoprodajna cijena je dogovorena na 200 €, od toga dao mu je 130 € a ostatak od 70 € mu ostao dužan, do kada primi platu. Za vozilo dao mu je saobraćajnu i druge papire kao i ključ. On je sjeo u vozilo i istim upravljao do kada je zaustavljen od policije. Nije otvarao gepek i nije znao da u gepeku ima stare tablice ... koje su originalne tablice tog vozila. On je auto uzeo na riječ jer zna A. na kojeg se vodi vozilo. On nije postavio reg oznake ... koje su se u momentu kontrole nalazile na vozilu, a i nije obraćao pažnju na registarske oznake. Znao je da vozilo nije registrovano što mu je rekao taj momak, ali nije znao da su postavljene druge reg. oznake. Koje to uradio ne zna, a on je vozilo preuzeo sa tim reg. oznakama. Pred istražnim sudijom je dodao da je vozilo kupio od izvjesnog Zorana, čijeg se prezimena ne može sjetiti, zna da je iz Pljevalja. Vozilo je bilo registrovano na ime Š. A., njegovog prijatelja, koji je prvi vlasnik vozila, pa je on sa njim sačinio ugovor, ali tek nakon spornog događaja, jer nije imao novca da mu odmah plati iznos od 250 € koliko je tražio za vozilo. Sve to se dogodilo par dana možda dva dana prije predmetnog događaja. Čim sa preuzeo vozilo, parkirao ga je ispred kuće, kako bi sačekao da primi platu, zaključi ugovor sa Š. A. i registruje vozilo na svoje ime. Prilikom kupovine vozila, na njemu su bile tablice PG registarskih oznaka, s tim što je znao da je registracija istekla. U vozilu se nalazila saobraćajna dozvola, ali on nije kontrolisao niti upoređivao da li se brojevi tablice slažu sa brojevima iz saobraćajne dozvole. Predmetnog dana pozvao ga je drug kako bi otišli do Sutomora. Pristao je da ga preveze, znajući da vozi neregistrovano vozilo. Pri povratku iz Sutomora zaustavila ga je saobraćajna policija, koja je prilikom kontrole utvrdila da vozilo nije registrovano i da tablice ne odgovaraju. Tada je on prvi put saznao za to. Prilikom pretresa vozila ispod patosnice u gepeku policajac je pronašao tablice BR oznaka koje odgovaraju brojevima tablica iz saobraćajne dozvole. On nije znao da se one tu nalaze niti ih je on tu sklonio. Tom prilikom vozilo mu je oduzeto od strane policije i isto mu je vraćeno nakon par dana kada je on skupio novac i izvršio registraciju na ime Š.A., sa kojim je i zaključio ugovor o kupoprodaji i isti ovjerio u sudu. Kako ni tablice PG oznaka nijesu validne ne vidi kakvu bi on korist od njihove upotrebe imao. Na glavnom pretresu je dodao da je vozilo od Š. kupio na početku ljetnje sezone 2010. godine a ne zna ta li je datum bio 15 ili 20 jun. Cijena je bila 250 € iako je u policiji rekao 200 €, budući da je zbog zakašnjenja cijena porasla. Na kraju je ispravio iskaz i naveo da je vozilo kupio od čovjeka po imenu Z.kome je Š. prodao vozilo o čemu je obavijestio Š., a vozilo je preuzeo od Z. 5-6 ana prije zaustavljanja.  </span>
</p>
<p class="p5"></p>
<p class="p7">
<span>	U dokaznom postupku saslušani su svjedoci V.M., Š. A. i T. Z., na saglasan predlog stranaka pročitan je iskaz svjedoka </span><span class="s3">M. G. iz prethodnog postupka, pročitani su : potvrda o privremeno oduzetim predmetima Uprave policije PJ Bar od 7.07.2010. godine,  na ime B Ć., potvrda o vraćanju privremeno oduzetih predmeta UP PJ Bar br. KU 235/10 od 28.07.2010. godine na ime B Ć., potvrda o privremenom oduzimanju reg. tablica UP PJ Bar br. 059841 od 7.07.2010. godine, izvod iz kaznene evidencije na ime okrivljenog  UP PJ Bar br. 24-03/3-245/10-9492/2 od 30.12.2010. godine i Ugovor o posredovanje komisionoj prodaji br. 441/2010 od 21.08.2010. godine.</span>
</p>
<p class="p7"></p>
<p class="p5">
<span>Svjedok </span><span class="s2">V. M. </span><span class="s3">je izjavio da su dana 07.07. 2010. godine oko 21,30 časova kolega G.H. i on od strane jednog lica obaviješteni da vozilo koje je bilo parkirano na skretanju za Željezničku stanicu u Sutomoru je sa neodgovarajućim tablicama, tj. da tablice koje se nalaze na tom vozilu nijesu od tog vozila. Kada je vozilo krenulo u pravcu Bara oni su službenim vozilom pratili isto, i zaustavili ga na proširenju u blizini hotela „Korali“. Kontrolom su utvrdili da se radi o licu B C., a da tablice koje se nalaze na vozilu marke „Reno 5“ ne pripadaju istom, već su iste od vozila „Opel kadet“ . Tu informaciju su dobili od dežurne službe kojoj su se obratili za pomoć. Kontrolom prtljažnika vozila našli su tablice barskih oznaka, koje odgovaraju vozilu marke „Reno 5“ . Vozilo su uz izdavanje potvrde o oduzimanju oduzeli. On okrivljenog nije pitao za tablice i ne sjeća se da li je on izjavio da zna da su na vozilu druge tablice. </span>
</p>
<p class="p7"></p>
<p class="p5">
<span class="s3">Svjedok </span><span class="s2">G. H. </span><span class="s3">je izjavio da</span><span class="s2"> </span><span class="s3">su dana 07.07.2010. godine oko 21,30 časova kolega V. M. i on od strane jedne lica djevojke obaviješteni da vozilo koje je bilo parkirano na skretanju za Željezničku stanicu u Sutomoru je sa neodgovarajućim tablicama, tj. da tablice koje se nalaze na tom vozilu nijesu od tog vozila. Ista im je rekla da je u svađi sa njim i da zna da su tablice ne od tog vozila već od drugog. Oni su tada bili u patroli u blizini zgrade Vodovoda u Sutomoru, a kada su dobili navedenu informaciju uputili su se kod hotela „Inex“ gdje su i zaustavili B Ć. tj. vozača tog vozila. Prilikom kontrole vozila i provjere uz pomoć dežurne službe utvrdili su da tablice koje se nalaze na vozilu marke „Reno 5“ nijesu izdate za isto već za vozilo „Opel kadet“. Vozilo su uz izdavanje potvrde o oduzimanju od imenovanog oduzeli i parkirali ispred Centra bezbjednosti ti Baru.</span>
</p>
<p class="p5"></p>
<p class="p5">
<span class="s3">Svjedok </span><span class="s2">Š. A.</span><span class="s3"> je izjavio da je bio </span><span>vlasnik vozila marke „Reno 5“ .. reg.oznaka, koje je prodao u martu 2008. godine T. Z. koji је njegov kolega. T. mu je rekao da posjeduje vozilo marke „Reno V“ pljevaljskih reg. oznaka, а da njegovo vozilo kupuje za rezervne djelove, jer njegovo vozilo nije bilo registrovano niti u voznom stanju. Tačnije, motor је radio, ali је trebalo kupiti nove gume i uložiti dosta novca, а njemu se nije isplatilo da ulaže taj novac u to vozilo. U toku prethodne godine T. mu je rekao da to vozilo prodaje B Ć., а kada је došlo do registracije njega je B. zamolio da to vozi1o bude registrovano na njegovo ime</span><span class="s4">. </span><span>Ne može se sjetiti tačnog datuma kada je to bilo zna da je bilo u toku ljeta 2010. godine i takođe zna da је to bilo prije nego što su on i B zaključili ugovor о prodaji jer su se dogovorili da zaključe kupoprodajni ugovor jer je to bila lakša procedura, jer da је sve išlo ро proceduri Terzić је prvo morao zaključiti ugovor sa njim, а nakon toga Terzić kao prodavac i B kao kupac bi morali da zaključe novi ugovor i za svaki taj ugovor bilo bi potrebno plaćati porez, а s obzirom da je on poznavao i T. i B. odlučili su se za takav korak. B i on su ugovor zaključili dana 21.08.2010. godine, a u to vrijeme vozilo je imalo reg. Oznake ... </span>
</p>
<p class="p5"></p>
<p class="p5">
<span class="s3">Svjedok </span><span class="s2">T. Z.</span><span class="s3"> je izjavio da je u maju 1998. godine od Š. A. kupio vozilo marke „Reno 5“. Ne može se sjetiti reg. oznaka tog vozila ali je siguran da su bile reg. oznake .. i da se radilo o starim reg. oznakama koje su se koristile prije uvođenja najnovijih. Za to vozilo posjedovao je i saobraćajnu dozvolu i zna da su se reg. oznaka na vozilu i broj upisan u saobraćajnoj dozvoli poklapali. On je imao namjeru da vozilo registruje jer je isto bilo neregistrovano  i da ga koristi za obavljanje svojih poslova, budući da se bavim izradom kovane bravarije. Postojao je problem jer je šoferšajbna na vozilu bila razbijena i prema propisima o registraciji vozila takvo vozilo nije moglo da se registruje. On je pokušao da pronađe šoferšajbnu na nekom autootpadu budući da se nove ne prodaju, ali je šoferšajbna bila skupa, nije mu se isplatilo da vozilo registruje budući da je isto kupio od Šuntića za iznos od 250 €, da je u međuvremenu nabavio i jedan polovni motor pa je i vozilo i motor prodao B. za iznos od 230 € pri čemu je vrijednost vozila bila 200 € a motora 30 €. Prije nego što je vozilo prodao on je pozvao formalnog vlasnika Šuntića i obavijestio ga da će vozilo da proda i kome će da ga proda i on je nakon toga vozilo prodao B. Prilikom prodaje na vozilu su se i dalje nalazile stare ..oznake, a B je predao i saobraćajnu dozvolu za vozilo. </span>
</p>
<p class="p6"></p>
<p class="p5">
<span class="s3">Iz potvrde o privremeno oduzetim predmetima Uprave policije PJ Bar od 7.07.2010. godine na ime B. Ć. utvrđeno je da je od okrivljenog oduzeto vozilo marke Reno 5 i ključ od vozila.</span>
</p>
<p class="p5"></p>
<p class="p5">
<span class="s3">  Iz potvrde o vraćanju privremeno oduzetih predmeta UP PJ Bar br. KU 235/10 od 28.07.2010. godine na ime B Ć. utvrđeno je da su okrivljenom vraćeni vozilo marke Reno 5 i 3 ključa od vozila.</span>
</p>
<p class="p5"></p>
<p class="p5">
<span class="s3">Iz potvrde o privremenom oduzimanju reg. tablica UP PJ Bar br. 059841 od 7.07.2010. godine, utvrđeno je da je okrivljeni upravljao vozilom marke „Reno 5“ reg. oznake ... koje pripadaju vozilu marke „Opel kadet“ vlasništvo A. R. koja su istekle dana 02.02.2010. godine. </span>
</p>
<p class="p5"></p>
<p class="p5">
<span class="s3">Iz izvoda iz kaznene evidencije na ime okrivljenog  UP PJ B. br. 24-03/3-245/10-9492/2 od 30.12.2010. godine utvrđeno je da okrivljeni nije osuđivan. </span>
</p>
<p class="p5"></p>
<p class="p5">
<span class="s3">Iz Ugovora o posredovanje komisionoj prodaji br. 441/2010 od 21.08.2010. godine utvrđeno je da je isti zaključen između komitenta Š. A.i kupca Ć. B. Predmet ugovora je vozilo marke „Renault“ R 5, reg. oznake .... cijena vozila iznosi 200,00 €.   </span>
</p>
<p class="p5"></p>
<p class="p5">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret  na način predstavljen u dispozitivu. U postupku je utvrđeno da je okrivljeni dana 07.07.2010. godine upravljao vozilom marke „Renault 5“ reg. oznake .. ., koje reg. oznake su izdate za vozilo marke „Opel kadet“ vlasništvo A.R..  </span>
</p>
<p class="p5"></p>
<p class="p5">
<span>Okrivljeni u svojoj odbrani ne priznaje da je učinio krivično djelo, navodeći da nije znao da se na vozilu nalaze predmetne reg. oznake. Sud je odbranu okrivljenog cijenio kao neosnovanu i kao pokušaj izbjegavanja krivice. Vozilo marke „Renault 5“ bilo je vlasništvo Š. A., koje je prodao T. Z.. T. Z. je vozilo prodao okrivljenom, a ugovor su zaključili formalni vlasnik vozila Š. A. i okrivljeni, ali nakon zaustavljanja okrivljenog od strane policije. Iz iskaza svjedoka T. utvrđeno je da je vozilo u vrijeme prodaje imalo ... reg. oznake čijeg broja nije mogao da se sjeti. Dakle, reg. oznake ... su na vozilo postavljene nakon što je okrivljeni vozilo kupio od svjedoka T. Z., a jedini ko je imao interes da te tablice postavi na vozilo imao je okrivljeni jer je vozilo bilo neregistrovano. Nelogična je odbrana okrivljenog da za 5-6 dana koliko se vozilo nalazilo kod njega nije pogledao koje tablice se nalaze na vozilu, da nije uporedio broj reg. oznaka na vozilu sa  brojem koji je naveden u saobraćajnoj dozvoli. Postoji zakonska obaveza svakog učesnika u saobraćaju da prije upravljanja vozilom provjeri da li je vozilo registrovano, a okrivljeni je sa činjenicom da vozilo nije registrovano bio upoznat i od strane ranijeg vlasnika. Kada jedno lice kupi vozilo, i kada od strane prodavca bude informisano da je vozilo neregistrovano prvo što će to lice pogledati jeste saobraćajna dozvola u cilju provjere navedene činjenice, kada se nameće zaključak da je u saobraćajnoj dozvoli navedena .. reg oznaka , a da se na vozilu nalaze .. reg. oznake. Ako je </span><span class="s3">E. K. sa kojom je okrivljeni bio u emotivnoj vezi bila poznata činjenica da se na vozilu nalaze reg. oznake drugog vozila, ta činjenica je morala biti poznata okrivljenom kao vlasniku vozila, jer je E. K. podatke o vozilu mogla dobiti samo od okrivljenog. Sud je iskaze svjedoka Š. A., V. M. i H. G. cijenio kao jasne i objektivne. </span>
</p>
<p class="p5"></p>
<p class="p11">
<span>Registarskim tablicama označava se konkretno motorno vozilo po vrsti, marki, tipu i drugim karakteristikama. Njih izdaju u propisanom postupku, pri vršenju javnih ovlašćenja, nadležni organ unutrašnjih poslova. Iz toga slijedi da su registarske tablice javna isprava koju izdaje nadležni organ u propisanoj formi i postupku. Premještanjem registarskih tablica s jednog automobila na drugi, za koji nisu izdate, te registarske tablice su i fizički odvojene od predmeta za koji su vezane voljom izdavaoca, čime se izdavaocu faktički pripisuje izjava koju on nije dao. U radnji okrivljenog stiču se elementi krivičnog djela koje mu je stavljeno na teret, jer registarske tablice na osnovu zakona izdaje MUP prilikom reg​istracije vozila i one predstavljaju njegovu oznaku sa određenim brojem, pa kako su one stavljene na drugo vozilo, iste su upotrijebljene u namjeri da se lažno predstavi da vozilo ima druge reg. oznake. </span>
</p>
<p class="p7"></p>
<p class="p5">
<span>Okrivljeni je krivično djelo izvršio sa direktnim umišljajem jer je bio svjestan da je na vozilo kojim je upravljao stavio reg. tablice koje pripadaju drugom vozilu, odnosno bio je svjestan svojih postupaka i htio je izvršenje krivičnog djela, odnosno nastupanje zabranjene posledice. </span>
</p>
<p class="p12"></p>
<p class="p12">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike jer je okrivljeni čovjek do sada neporočnog vladanja, porodične prilike jer je otac jednog maloljetnog djeteta. Otežavajućih okolnosti nije bilo. Cijeneći navedene olakšavajuće okolnosti, u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. </span>
</p>
<p class="p5"></p>
<p class="p12">
<span>Odluka o troškovima krivičnog postupka zasniva se na odredbi čl. 229 st.1 ZKP-a. Okrivljeni je dužan da plati troškove krivičnog postupka koji se odnose na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p8">
<span>Na osnovu izloženog odlučeno je kao u dispozitivu. </span>
</p>
<p class="p4"></p>
<p class="p4">
<span class="s1">OSNOVNI SUD U BARU</span>
</p>
<p class="p4">
<span class="s1">Dana 27.12.2011. godine</span>
</p>
<p class="p6"></p>
<p class="p6"></p>
<p class="p13">
<span class="s1"> ZAPISNIČAR,				                                S U D I J A</span>
</p>
<p class="p6">
<span class="s1">Milijana Minić		Goran Šćepanović				              </span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p6">
<span>Višem sudu u Podgorici u roku od 15 dana od dana prijema</span>
</p>
<p class="p6">
<span>pismenog otpravka, preko ovog suda u dva primjerka.</span>
</p>
<p class="p8"></p>
<p class="p8"></p>
<p class="p8">
<span class="s1">DNA</span><span>:	  - 1 x ODT</span>
</p>
<p class="p6">
<span> 		  - 1 x okrivljenom </span>
</p>
<p class="p6">
<span>		  - 1 x braniocu</span>
</p>
<p class="p8">
<span> 	  - u spise</span>
</p>
<p class="p14"></p>


</body>
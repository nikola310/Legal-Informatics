OSNOVNI SUD U BERANAMA<br>
K.br.67/11<br>
&nbsp;<br>
&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U&nbsp;&nbsp; IME&nbsp;&nbsp; NARODA<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama, kao prvostepeni, krivični, po sudiji Dubravki Popović, kao sudiji pojedincu, uz sudjelovanje Dušanke Sekulić, kao zapisničara, u krivičnom predmetu protiv okrivljenog Dj. V., iz D., Opština Berane, zbog krivičnog djela laka tjelesna povreda iz čl.152.st.1.KZCG po privatnoj tužbi privatne tužilje Dj. V., iz Berana, od 09.02.2011 godine, nakon održanog usmenog, glavnog i javnog pretresa u prisustvu privatne tužilje Dj. V. i okrivljenog Dj. V., donio je dana 30.05.2011 godine a javno objavio 01.06.2011 godine,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U<br>
&nbsp;<br>
Okrivljeni DJ. V. od oca V. i majke D., rodjene R., rodjen … godine, u B., Crnogorac, državljanin Crne Gore, oženjen, otac dvoje djece, pismen, završio srednju gradjevinsku školu, vojsku služio 1972 godine u Makedoniji, dobrog imovnog stanja, neosudjivan.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K r i v&nbsp;&nbsp; j e :<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;Što&nbsp; je :<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 04.01.2011 godine, oko 9,30 časova, u selu D., Opština B., lako tjelesno povrijedio privatnu tužilju - oštećenu Dj. V., na način što je stisnutom pesnicom udario u predjelu lijeve nadlaktice i lijeve strane grudnog koša i nanio joj lake tjelesne povrede u vidu krvnog podliva na spoljašnjoj strani lijeve nadlaktice, veličine 2 x 3 cm i nagnječenje lijeve strane grudnog koša .<br>
&nbsp;<br>
Čime je izvršio krivično djelo laka tjelesna povreda iz čl.152.st.1.KZCG.<br>
&nbsp;<br>
Pa ga sud za izvršeno krivično djelo na osnovu navedenog zakonskog propisa, te primjenom čl.32.39.i 42.KZCG kao i primjenom čl.364.ZKP-a,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O S U DJ U J E<br>
&nbsp;<br>
Na novčanu kaznu u iznosu od 600.00 / šest stotina/ eura, koju je dužan platiti u roku od 30 dana od dana pravosnažnosti presude.<br>
&nbsp;<br>
Ukoliko okrivljeni ne plati novčanu kaznu u navedenom roku, ista će se zamijeniti kaznom zatvora, računajući za svakih započetih 25.00 eura novčane kazne, 1 dan kazne zatvora.<br>
&nbsp;<br>
Okrivljeni se obavezuje da na ime troškova krivičnog postupka plati sudu iznos od 60.00 eura, kao i da na ime paušala plati sudu iznos od 30.00 eura , a sve u roku od 15 dana, od dana pravosnažnosti presude, pod prijetnjom prinudnog izvršenja.<br>
&nbsp;<br>
Okrivljeni se takodje obavezuje da na ime troškova postupka plati privatnoj tužilji Dj. V. iznos od 175.00 eura u roku od 15 dana od dana pravosnažnosti presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; Privatna tužilja-oštećena Dj. V., se radi ostvarivanja imovinsko pravnog&nbsp; zahtjeva za naknadu štete upućuje na parnicu, čl.212.st.2.ZKP-a.<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O b r a z l o ž e nj e</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Privatna tužilja Dj. V., dana 09.02.2011 godine, podnijela je Osnovnom sudu u Beranama, privatnu krivičnu tužbu protiv okrivljenog Dj. V., iz D., Opština B., zbog krivičnog djela laka tjelesna povreda iz čl.152.st.1.KZCG.Na glavnom pretresu od 30.05.2011 godine, privatna tužilja Dj. V., u završnoj riječi je izjavila : da ostaje u svemu pri podnesenoj privatnoj tužbi od 09.02.2011 godine, protiv okrivljenog Dj. V., zbog krivičnog djela laka tjelesna povreda iz čl.152.st.1.KZCG i predložila sudu da ga oglasi krivim i zatražila troškove koje je imala tokom postupka za angažovanje punomoćnika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz privatne tužbe, okrivljeni DJ. V. je tokom postupka u svoju odbranu naveo sledeće : da je toga dana 04.01.2011 godine, u poslepodnevnim časovima, dva dana nakon četrdesnice njegovoj pok.majci, ušao u porodičnu kuću svojih roditelja, u selu D., u kojoj je nekada i on živio, a bio je revoltiran ponašanjem svoje rodjene sestre Dj. V., koja mu nije dozvolila niti da prisustvuje sahrani svoje majke, niti kasnije kada je davala četrdesnicu.Dalje je naveo, da kada je ušao u kuću, tu je osim V. bio i njen muž D. a ne zna kako se preziva, jer se ona više puta udavala i sinovica D. C., pa je pitao sestru zbog čega je na četrdesnicu pozvala dva njihova brata od rodjenog ujaka R. R. i D., jer kad god dodju oni popiju i naprave problem, nakon čega mu je ona odgovorila ,,Mrš napolje“ i odmjerila od šake do lakta, te je on nakon toga udario u drvenu stoličicu na kojoj su bile dvije šolje kafe, pa ju je ta drvena stoličica udarila u koljena a i kafa ju je možda nasula.Naveo je, da je odmah zatim ošamario V., pa je ona otvorila ladicu od vitrine i uzela reckasti nož a njen muž D. je stao ispred nje, a D. dijete od dvije godine se zaplakalo i on je izašao napolje, ali da nije udarao sa stisnutim pesnicama V., niti u predjelu lijeve nadlaktice, niti u predjelu grudnog koša, već su joj te povrede, kako je čuo od mladjeg sina, nanešene od strane njegovog brata od ujaka R. R. koji je gadjao flašom svoga brata od strica R. D. i tom prilikom promašio i pogodio nju.U završnoj riječi je predložio sudu da ga oslobodi od optužbe, jer nije počinio krivično djelo za koje je optužen, ili da oglasi krivim i njega i njegovu sestru a njegova sestra je kriva jer mu je uskratila da bude prisutan sahrani majke i daćama koje su se davale posle toga, tako da mu sve to teško pada, jer mu narod zamjera zbog toga.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presudjenja ove krivično pravne stvari, sud je na glavnom pretresu u dokaznom postupku izveo sledeće dokaze : u&nbsp; svojstvu svjedoka saslušao privatnu tužilju Dj. V., saslušao svjedoke R. R., R. D. i S. D., izveo dokaz vještačenjem povreda kod privatne tužilje - oštećene Dj. V., posredstvom vještaka medicinske struke - hirurga Dr.M. M. i izvršio uvid u izvod iz KE za okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.17. i 360 ZKP-a a dovodeći ih u vezu jedne sa drugim, sud je stao na stanovištu da su činjenice iz činjeničnog opisa izreke presude u svemu dokazane i da je okrivljeni Dj. V. izvršio krivično djelo koje mu se privatnom tužbom &nbsp;stavlja na teret, pa ga je oglasio krivim i krivično pravno odgovornim, jer nije bilo osnova koji bi isključivali postojanje krivičnog djela i krivično pravne odgovornosti. Pri tome sud nije prihvatio odbranu okrivljenog koji negira izvršenje krivičnog djela, braneći se da oštećenu nije udarao stisnutom pesnicom, već ošamario , te da je nogom udario u stoličicu koja ju je udarila u koljena, jer je njegova odbrana u potpunosti negirana izvedenim dokazima, u prvom redu nalazom i mišljenjem vještaka mediciske struke- hirurga Dr.M. M., te iskazom oštećene i stoga neprihvatljiva za sud.<br>
&nbsp;<br>
&nbsp;&nbsp;&nbsp;&nbsp; Tako je iz iskaza privatne tužilje- oštećene <strong>Dj. V.</strong> koja je saslušana u svojstvu svjedoka, utvrdjeno:&nbsp; da je dana 04.01.2011 godine, dva dana nakon četrdesnice njenoj pokojnoj majci, bila u staroj porodičnoj kući, u selu D., u kojoj je nekada njena majka živjela a tu je bio prisutan i njen suprug S. D. i njena bratanica C. D., kada je izmedju 9 i 9,30 ujutru u kuću ušao njen brat Dj. V.. Navela je, da se njen muž trenutno nalazio u kupatilu a V. je odmah s vrata počeo da je vrijedja i govori ,, Šta će ti R., jebem ti majku sa R.“ a to se odnosilo na njihovu ujčevinu a odmah nakon toga sa stoličice na kojoj su se nalazile dvije šolje kafe, koju je skuvala bratanica D., uzeo sa stoličice šolje sa kafom i rasuo po njoj a nakon toga spustio šolje, prišao i udario je dva puta pesnicom, u predjelu grudnog koša i lijeve ruke a odmah zatim V. je uzeo drvo za loženje, kako bi je njime udario, ali je tada istrčao njen muž iz kupatila i izgurao ga iz kuće.Navela je, da je nedugo posle toga pozvala policiju i bila istoga dana i u Domu zdravlja radi pregleda kod ljekara o čemu posjeduje medicinsku dokumentaciju a inače njihovi odnosi su bili poremećeni i prije tog dogadjaja, jer V. je maltretirao njihovu pokojnu majku.<br>
&nbsp;<br>
&nbsp;&nbsp;&nbsp;&nbsp;&nbsp; Iskaz oštećene sud je prihvatio kao objektivan, jasan i uvjerljiv iz razloga što je u pogledu odlučnih činjenica tj. načina nanošenja povreda, potpuno potvrdjen nalazom i mišljenjem vještaka medicinske struke - Dr.M. M..<br>
&nbsp;<br>
&nbsp;&nbsp;&nbsp;&nbsp;&nbsp; Tako je iz nalaza i mišljenja vještaka medicinske struke - hirurga dr. <strong>M. M. </strong>sa glavnog pretresa od 13.05.2011 godine , utvrdjeno : da iz medicinske dokumentacije i to izvještaja ljekara Hitne pomoći u B. od 04.01.2011 godine, izvještaja ljekara specijaliste radiologa Doma zdravlja u B. od 04.01.2011 godine i izvještaja neuropsihijatra Doma zdravlja u B. od 11.01.2011 godine, na ime Dj. V., proizilazi da se javila na pregled ljekaru Hitne medicinske pomoći 04.01.2011 godine, koji je konstatovao da kod povrijedjene postoji krvni podliv na spoljašnjoj strani lijeve nadlaktice, veličine 2 x 3 cm, palpatorno bolna osjetljivost po lijevoj strani grudnog koša, zbog čega je upućena na rendgensko snimanje grudnog koša i ljekar specijalista- radiolog je konstatovao da na prikazanim koštanim strukturama grudnog koša se ne vide patološke promjene. Proizilazi da krvni podliv na lijevoj nadlaktici i kontuzione povrede na lijevoj strani lijevog grudnog koša se kvalifikuju pojedinačno i zbirno kao lake tjelesne povrede a što se tiče mehanizma nanošenja, mogle su nastati dejstvom tupe mehaničke sile u zamahu, kao što je šaka stisnuta u pesnicu, drvena palica, mada mogu nastati i pri padu na tvrdu podlogu a mogle su nastati sa dva ili više udaraca. Dodao je,&nbsp; da je mala mogućnost, obzirom da je krvni podliv manjih dimenzija, da su povrede nastale sa dva udarca flašom, te da na osnovu izvještaja Centra Hitne pomoći se može zaključiti da se radi o svježoj povredi, o krvnom podlivu plave boje, jer da se radi o starijoj povredi, došlo bi do promjene u boji krvnog podliva, kao što bi ljekar i opisao.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Utvrdjeno je takodje, da se povrijedjena javila neuropsihijatru 11.01.2011 godine koji je konstatovao da kod povrijedjene postoji stresogena reakcija nakon traume, zašta je ordinirao odgovarajuću terapiju.<br>
&nbsp;<br>
&nbsp;&nbsp;&nbsp;&nbsp; Nalaz i mišljenje pomenutog vještaka sud je takodje prihvatio, cijeneći da je dat stručno i savjesno, od strane hirurga kompetentnog za davanje kvalitetnog nalaza i mišljenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>R. R.,</strong> utvrdjeno je: da nije bio prisutan dogadjaju u kome je njegova sestra od tetke, Dj. V., zadobila lake tjelesene povrede, početkom ove godine, niti zna ko joj je povrede nanio, te da je bio pozvan na četrdesnicu svoje pok.tetke V. majke a medju prisutnima nije bio Dj. V., koji je rodjeni brat Dj. V. a njemu brat od tetke. Naveo je, da je medju prisutnima bio&nbsp; njegov brat od strica R. D., ali da se tom prilikom nije ni sa kim svadjao, niti je pak bilo koga povrijedio na bilo koji način a sa okrivljenim Dj. V. koji nije bio tu, bio je u korektnim odnosima prije pomenute četrdesnice, kao i posle toga, te da ne može govoriti o nečemu što nije vidio, niti mu je poznato šta se dešavalo u porodičnoj kući Dj., nakon davanja četrdesnice.<br>
&nbsp;<br>
&nbsp;&nbsp;&nbsp;&nbsp; Iz iskaza svjedoka <strong>R. D.</strong>, utvrdjeno je: da je bio prisutan i pozvan na četrdesnicu pokojne tetke Dj. D. a tu je medju brojnima bila i Dj. V., dok njen brat V. nije bio prisutan, te dok je sve to trajalo, u jednom trenutku je imao prepirku sa R. R., koji je sjedio na oko metar i po od njega i u jednom trenutku je prema njemu bacio pivsku flašu, ali ga nije pogodio a flaša tom prilikom nije prsla tj. nije se slomila i nije mogla da pogodi Dj. V., jer ona nije sjedjela pored njega, niti na tu stranu, već preko puta njega, na suprotnu stranu pored ulaznih vrata a flaša koju je bacio R. R. je pala na kauč, bila je prazna i neko ju je vratio na sto i na tome se sve završilo.<br>
&nbsp;<br>
&nbsp; &nbsp;&nbsp;&nbsp;Iako nijesu bili očevici dogadjaja, ovi iskazi za sud su od značaja kada se dovedu u vezu sa iskazom oštećene Dj. V., pri čemu se zaključuje da njene povrede datiraju od 04.01.2011 godine, upravo kako je ona i navela a ne&nbsp; kako navodi okrivljeni, čemu u prilog ide nalaz vještaka medicinske struke. Pri tome, bilo bi potpuno nelogično, da oštećena pripiše svom rodjenom bratu izvršenje krivičnog djela, da zaista nije tako .<br>
&nbsp;<br>
&nbsp;&nbsp;&nbsp;&nbsp; Iz iskaza svjedoka <strong>S. D.</strong> utvrdjeno je: da su dva dana posle četrdesnice pokojnoj tašti, supruga V. i on se pakovali u porodičnoj kući u selu D., jer su trebali da se vrate gdje žive, u K., a tu se u sobi nalazila i C. D. sa malim djetetom, koja je bratanica njegovoj ženi.Naveo je, da je nešto radio kada je došao Dj. V., V. brat koji je otvorio vrata i kazao ,,Što ti ne izadješ kad te ja zovem“ pa je ona kazala da neće da izlazi i da nema šta da priča sa njim a on je kazao V. da se smiri i da je glupo da se svadjaju, a u jednom trenutku se pomjerio u stranu, jer se nije nadao da će udariti V. a on je prišao i udario je možda dva puta ili tri pesnicom u predjelu grudi, tj. da ne zna tačno da li još nekog dijela tijela osim grudi, te je ponovo stao izmedju njih i spriječio dalju svadju a on je ubrzo otišao svojoj kući.Dalje je naveo, da je istoga dana V. otišla kod ljekara zbog tih povreda a C. D., njihova bratanica nije se miješala, ali je svo vrijeme bila prisutna.<br>
&nbsp;<br>
&nbsp;&nbsp;&nbsp;&nbsp; Iako je svjedok suprug oštećene, njegov iskaz za sud je prihvatljiv, jer je u pogledu odlučnih činjenica usaglašen sa iskazima ostalih svjedoka, iz kojih se da zaključiti,&nbsp; da su lake tjelesne povrede kod oštećene, posledica udaraca pesnicom okrivljenog Dj. a ne udarcem flašom, od strane R. R., kako je naveo okrivljeni.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp; Pravnom analizom naprijed utvrdjenog činjeničnog stanja, sud je našao da su u radnjama okrivljenog Dj. V., sadržana sva bitna obilježja bića krivičnog djela laka tjelesna povreda iz čl.152.st.1.KZCG. U toku krivičnog postupka, izvedenim dokazima utvrdjeno je kao nesporno, da je okrivljeni Dj. V., dana 04.01.2011 godine, u selu D., Opština B., oko 9, 30 časova, u porodičnoj kući svoje pokojne majke Dj. D., lako tjelesno povrijedio privatnu tužilju - oštećenu Dj. V., tako što je prvo nasuo kafom i uputio riječi ,,Jebem ti majku sa R.“ a zatim je dva puta udario&nbsp; stisnutom pesnicom i to u predjelu lijeve nadlaktice i lijeve strane grudnog koša, kojom prilikom je oštećena zadobila lake tjelesne povrede u vidu krvnog podliva na spoljašnjoj strani lijeve nadlaktice, veličine 2 x 3 cm i kontuzione povrede na lijevoj strani grudnog koša, što je utvrdjeno iz nalaza i mišljenja vještaka medicinske struke, hirurga dr.M. M.. Okrivljeni Dj. V. i oštećena Dj. V. su rodjeni brat i sestra . Njihovi porodični odnosi su bili poremećeni i prije kritičnog dogadjaja.Okrivljeni je dva dana, nakon pomena njihovoj pokojnoj majci, došao u porodičnu kuću i napao oštećenu, udarcima stisnutom pesnicom u predjelu lijeve nadlaktice i lijeve strane grudnog koša, ignorišući prisustvo njihove bratanice C. D., njenog maloljetnog djeteta i supruga oštećene, koji se nalazio u kući. Djelujući na opisani način okrivljeni je postupao sa umišljajem, svjestan da udarcima stisnutom pesnicom, može oštećenu lako tjelesno povrijediti , pa je htio postizanje zabranjene posledice.<br>
&nbsp;<br>
&nbsp;&nbsp;&nbsp;&nbsp;&nbsp; Prilikom odlučivanja o izboru vrste i visine krivične sankcije, koju u konkretnom slučaju treba primijeniti prema okrivljenom Dj. V., za naprijed navedeno krivično djelo, sud je imao u vidu sve okolnosti u smislu čl.42.KZCG.Tako je od olakšavajućih okolnosti na strani okrivljenog, sud cijenio i uzeo u obzir da je porodičan čovjek, otac dvoje djece, nezaposlen, koji do sada nije osudjivan kao počinilac krivičnih djela.Otežavajućih okolnosti na strani okrivljenog nije bilo, pa mu je sud izrekao novčanu kaznu u iznosu od 600 eura, obzirom da je za ovo krivično djelo propisana novčana kazna ili zatvor do jedne godine.Po mišljenju suda izrečena kazna je srazmjerna težini izvršenog krivičnog djela i stepenu krivično pravne odgovornosti okrivljenog, te će se ovom vrstom i visinom kazne, u okviru opšte svrhe izricanja krivičnih sankcija predvidjenih čl.4.st.2.KZCG postići svrha kažnjavanja iz čl.32.istog zakona.Osnovano se može očekivati da će izrečena kazna pozitivno djelovati na prevaspitavanje okrivljenog i na njega uticati da ubuduće ne vrši krivična djela.<br>
&nbsp;<br>
Odluka o troškovima krivičnog postupka zasnovana je na odredbi čl.202.st.1.ZKP-a i predstavlja izdatke koje je sud imao za vještaka medicinske struke, te izdatke koje je privatna tužilja-oštećena imala za angažovanje punomoćnika, dok je paušalni iznos odmjeren s obzirom na složenost i trajanje krivičnog postupka, shodno čl.199.st.3.ZKP-a.<br>
&nbsp;<br>
Oštećena Dj. V., iz K., se radi ostvarivanja imovinsko pravnog zahtjeva za naknadu štete upućuje na parnicu, čl.212.st.2.ZKP-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa iznijetih razloga odlučeno je kao u izreci presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U BERANAMA<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 01.06.2011 godine<br>
&nbsp;<br>
&nbsp;<br>
&nbsp;<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A<br>
Dušanka Sekulić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dubravka Popović<br>
&nbsp;<br>
&nbsp;<br>
PRAVNA POUKA<br>
Protiv ove presude nezadovoljna<br>
Stranka ima pravo žalbe u roku od<br>
8 dana, od dana prijema iste i to Višem<br>
Sudu u B.Polju a preko ovog suda.<br>
&nbsp;<br>

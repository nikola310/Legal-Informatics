<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.62430555in 0.82708335in;}
.p1{text-align:justify;hyphenate:auto;font-family:Verdana;font-size:12pt;}
.p2{text-align:end;hyphenate:auto;font-family:Verdana;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.s1{font-family:Arial;}
.s2{font-weight:bold;}
</style>
<meta content="jokan.varagic" name="author">
</head>
<body class="b1 b2">
<p class="p1">
<span>                                             </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>K</span><span class="s1">.br.22/12-11</span>
</p>
<p class="p3"></p>
<p class="p4"></p>
<p class="p5">
<span>U IME CRNE GORE</span>
</p>
<p class="p4">
<span>	</span>
</p>
<p class="p4"></p>
<p class="p6">
<span>	VIŠI SUD U BIJELOM POLJU, u vijeću od sudija Jokana Varagića, kao predsjednikak vijeća, Gorice Đalović i Vanje Rakoknjac,  kao članova vijeća, uz učešće namještenika suda Sanele Dizdarević, kao zapisničara, u krivičnom predmetu protiv optuženog S. H. iz R, zbog krivičnog djela teška djela protiv bezbjednosti javnog saobraćaja iz čl. 348 st. 2 u vezi čl. 339 st. 1 Krivičnog zakonika,po optužnici Višeg državnog tužilaštva u Bijelom Polju Kt.br.42/11 od 15.09.2011.godine, sa izmjenom od 21.11.2011.godine, u prisustvu zamjenika iz Višeg državnog tužilaštva u Bijelom Polju Milice Rmandić, optuženog i njegovog branioca advokata S J, u odsustvu predstavnika porodice, ujedno zakonskog zastupnika oštećenog pok. A K – I K, i branioca optuženog, advokata R. B. iz P,  donio je dana 24.maja 2013.godine, a javno objavio dana 27. maja 2013.godine,  </span>
</p>
<p class="p6"></p>
<p class="p6"></p>
<p class="p5">
<span>P R E S U D U</span>
</p>
<p class="p5"></p>
<p class="p6"></p>
<p class="p6">
<span>	Optuženi S. H. JMBG . od oca M, majke R. rodjene K, rodjen ...u R, sa prebivalištem u R.. u ul. S. bb, sa povremenim boravištem u S. u ul. H. Č. br. 20, državljanin Crne Gore, sa završenom srednjom školom, izvršni direktor u '' B. P'' DOO E. I. sa sjedištem u R., srednjeg imovnog stanja, neosudjivan, nalazio se u pritvoru  od 11.09.2011.  do 22.11.2011.godine, </span>
</p>
<p class="p6"></p>
<p class="p6"></p>
<p class="p5">
<span>K r i v  j e</span>
</p>
<p class="p5"></p>
<p class="p6"></p>
<p class="p4">
<span>	Što je:</span>
</p>
<p class="p4">
<span>	Dana 11. septembra 2011.godine oko 02,40 časova u mjestu S,   opština R. putničkim motornim vozilom marke BMW tip  D reg.oznaka RO svjestan i pristajući da time ugrozi javni saobraćaj postupao suprotno saobraćajnim propisima iz čl. 200 st. 1 i čl. 32 st. 4 Zakona o bezbjednosti saobraćaja na putevima i tako doveo u konkretnu opasnost život oštećenog A. K.  kao putnika u vozilu, na način što je vozilom upravljao pod dejstvom alkohola čija količina u organizmu je bila 0,54 g/kg (0,54 promila apsolutnog alkohola u krvi) i vozilom se kretao brzinom od 130,16 km/h, koja bzina je  za 90,16 km/h veća od brzine 40 km/h odredjene saobraćajnim znakom za taj dio puta,  pa je u uzročnoj vezi sa takvom vožnjom i smanjenom sposobnošću za upravljanje vozilom, prilikom savladavanja nepregledne krivine udesno, ne slijedeći zakrivljenost puta nastavio kretanje u pravcu prešao sa desne kolovozne trake na lijevu, zatim preko lijeve i u daljem kretanju prilikom napuštanja kolovoza na lijevoj strani prednjom desnom stranom vozila naletio na početak metalne odbojne grede povijajući prema tlu sedam metalnih stubova za koje je greda bila pričvršćena, nastavljajući kretanje klizanjem po metalnoj odbojnoj gredi, a nakon čega je došlo do slijetanja i prevrtanja vozila niz strminu usled čega je kao teška posledica, za koju je bio svjestan da može nastupiti, a olako držao da do iste neće doći, tada nastupila smrt oštećenog od zadobijene teške tjelesne povrede opasne po život u vidu preloma baze lobanje sa krvarenjem i povredom moždane mase, </span>
</p>
<p class="p4"></p>
<p class="p4">
<span>	- čime je izvršio krivično djelo teško djelo protiv bezbjednosti javnog saobraćaja iz čl. 348 st. 2 u vezi čl. 339 st. 1 Krivičnog zakonika (Kz),</span>
</p>
<p class="p4"></p>
<p class="p4">
<span>	- za koje ga sud primjenom tog propisa i čl. 15,17,32,36,42,51 st. 1 KZ, te čl. 226 st. 2, 229 st. 1 i 374 Zakonika o krivičnom postupku (ZKP),</span>
</p>
<p class="p4"></p>
<p class="p4"></p>
<p class="p5">
<span>O S U DJ U J E</span>
</p>
<p class="p4"></p>
<p class="p4">
<span>	Na kaznu zatvora u trajanju od 2 godine i 6 mjeseci u koju mu se ima uračunati pritvor od 11.09.2011.godine do 22.11.2011.godine. </span>
</p>
<p class="p4"></p>
<p class="p7">
<span>Optuženi se obavezuje da plati troškove krivičnog postupka u iznosu od  1.886,96  € u roku od 30 /trideset/ dana po pravnosnažnosti preresude, na žiro račun budžeta Crne Gore broj 907-0000000083001-19,  dok će sud u pogledu neopredijeljenih troškova odlučiti posebnim rješenjem, kada se za to pribave podaci.  </span>
</p>
<p class="p6"></p>
<p class="p4">
<span>	Odbija se predlog Višeg državnog tužilaštva u Bijelom Polju za izricanje optuženom mjere bezbjednosti zabrane upravljanja motornim vozilima ''B'' kategorije, kao neosnovan. </span>
</p>
<p class="p6"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p6"></p>
<p class="p6">
<span>	Optužnicom Višeg državnog tužilaštva u Bijelom Polju po izmjeni, kako je označeno u uvodu, S.H. je optužen, zbog krivičnog djela  teška djela protiv bezbjednosti javnog saobraćaja iz čl.348 st.2 u vezi čl.339 st.1 Krivičnog zakonika.</span>
</p>
<p class="p6"></p>
<p class="p6">
<span>	Presudom ovog suda K.br.46/11 od 22.11.2011.godine, optuženi H.S. je oglašen krivim za predmetno krivično djelo i osudjen na kaznu zatvora u trajanju od 3 godine, u koju mu se ima uračunati pritvor od 11.09.2011. do 22.11.2011.godine. </span>
</p>
<p class="p6"></p>
<p class="p6">
<span>	Na navedenu presudu žalbu su izjavili optuženi H. S., kao i njegov branilac i Viši državni tužilac u Bijelom Polju, pa je Apelacioni sud CG, rješenjem Kž.br.140/12 od 15.05.2012.godine, uvažio žalbu optuženog H. S. i njegovog branioca i ukinuo presudu Višeg suda u B.Polju K.br.46/11 od 22.11.2011.godine i predmet vratio prvostepenom sudu na ponovno sudjenje, dok je žalba Višeg državnog tužilaštva u B.Polju izjavljena zbog odluke o kazni i odluke o mjeri bezbjednosti, za sada ostala bespredmetna. </span>
</p>
<p class="p6"></p>
<p class="p6">
<span>	U završnoj riječi zastupnik optužnice je ostao pri ranije datoj zavšrnoj riječi, ostajući pri podnijetoj optužnici i izmjeni iste sa glavnog pretresa od 18.09.2012.godine. </span>
</p>
<p class="p6"></p>
<p class="p6">
<span>	U završnoj riječi, u odsustvu predstavnika porodice i ujedno zakonskog zastupnika oštećenog pok. A. K. njegovog oca I. K. pročitana je njegova ranija izjava sa pretresa od 03.11.2011.godine, a to da se ne pridružuje krivičnom gonjenju i da nema imovinsko pravnog zahtjeva prema optuženom. </span>
</p>
<p class="p6"></p>
<p class="p7">
<span>Optuženi tokom postupka nije želio da se izjasni o krivici, a iznio je odbranu kojom je tokom postupka i u završnoj riječi negirao izvršenje krivičnog djela za koje je optužen. </span>
</p>
<p class="p7"></p>
<p class="p7">
<span>Tako je prilikom saslušanja u Višem državnom tužilaštvu u bitnom iznio da je u večernjim satima 10.09.2011.godine nakon boravka u R. sa društvom, došao u mjesto Đ. L. gdje se nalazi benzinska pumpa njegovog oca u namjeri da tu prespava, ali da je tu zatekao oštećenog sada pok. A. K.koji je inače radio na toj pumpi do 20 časova, i koji je bio u vidno alkoholisanom stanju konzumirajući pivo, kada ga je isti zamolio, da ga vozilom preveze do kuće u Rožajama. Zatim da su po dolasku u Rožaje svratili na piće u kafanu zv. ''kod M.'' u naselju C., a odatle vozilom pošli u pravcu kuće oštećenog te stigli blizu iste, ali je tada oštećeni rekao da je na pumpi zaboravio ključeve i zatražio da ga poveze da ih uzme, pa dok su išli u tom pravcu, dolaskom u mjestu S, po ulasku u oštru nepreglednu krivinu, da je iz suprotnog pravca zauzimajući kolovoznu traku kojom se on kretao, naišlo vozilo reg.oznaka za N. S.koje je preticalo neko drugo vozilo radi čega, kako bi izbjegao sudar izvršio skretanje svojim vozilom ulijevo i tako ''zakačio'' odbojnu gredu uz lijevu ivicu kolovoza poslije čega je vozilo ostvarilo slijetanje niz zemljanu strminu do mjesta gdje se zaustavilo. Istakao je da nije bio u alkoholisanom stanju, jer uopšte ne konzumira alkohol tako da je tokom boravka u kafani pio sok, a oštećeni pivo, a za brzinu kojom se kretao izjasnio se da nije bila velika, jer bi u protivnom ''preletio'' preko odbojne grede i zadobio značajne povrede. Ne spori da je tada nastupila smrt oštećenog jer nije davao znake života u momentu kada se vozilo zustavilo nakon slijetanja.</span>
</p>
<p class="p7"></p>
<p class="p7">
<span>Na glavnom pretresu toj odbrani je dodao, da žali zbog nastupanja predmetnog dogadjaja odnosno smrti oštećenog u mjeri da bi bio radiji da je on poginuo. Odgovarajući na pitanja izjasnio se da je u proljeće 2008.godine osposobljen polaganjem ispita za vozača vozilima ''B'' kategorije i da ima vozačko iskustvo stečeno skoro svakodnevnim upravljanjem upravo predmetnim putem, tako da mu je bilo poznato da je brzina kretanja na predmetnoj dionici ograničena saobraćajnim znakom na 40 km/h koji je postavljen na izlasku iz R. kod hotela ''G.''. Stoga da je bio svjestan da je brzina kretanja vozilima ograničena na 40 km/h, ali da je vozilom upravljao brzinom oko 80 do 90 km/h smatrajući tu brzinu bezbjednom zato što se radilo o noćnoj vožnji i maloj fenkfenciji saobraćaja. Vezano za saobraćajni znak ograničenja brzine još je pojasnio da prilikom nailaska vozilom iz pravca R. u pravcu S. prvo se nailazi na taj znak ograničenja, a zatim po prelasku oko tri kilometra dolazi se do mjesta gdje se nalazi put za selo K, a to sa lijeve strane magistralnog puta posmatrano iz istog pravca. Za ususretno putničko vozilo reg.oznaka za N.S. koje je zauzimalo njegovu saobraćajnu traku tokom preticanja drugog nepoznatog vozila koje u stvari nije ni zapazio, ali pretpostavlja da je postojalo, izjasnio se da ga je primijetio na oko 15 metara ispred svog vozila i to dok su na tom vozilu bila uključena duga svetla, po uočavanju istog da je nastavio kretanje svojim vozilom sebi desnom kolovoznom trakom još oko pet metara, pa tek onda da je izvršio skretanje ulijevo oštrim manevrom upravljača do mjesta gdje je kontaktirao odbojnu gredu prednjom lijevom stranom vozila, nakon tog da je došlo do kretanja vozila duž odbojne grede, a potom do slijetanja niz strminu. Dodao je da je tom prilikom još prilikom prvog udara vozilom u odbojnu gredu došlo do otvaranja zaštitnih jastuka, tako da nije mogao da prati situaciju, da preduzme kočenje, niti dalje da upravlja vozilom. Nakon nezgode, tvrdi da je izašao na magistralni put, a tada na putu da nije bilo nikakvih vozila da bi po proteku nekoliko minuta iz pravca R, a zatim iz pravca B. pristiglo nekoliko putničkih vozila, tako da ga je neko od tih lica iz vozila prevezao do benzinske pumpe, a potom da ga je radnik na pumpi M. O. prevezao u Dom zdravlja u R. gdje mu je stavljen zavoj na povrijedjenu lijevu ruku da bi poslije oko 40 minuta bio prevezen u Opštu bolnicu u B. gdje je primljen oko 05 sati. Zatim oko 07 sati da je primio infuziju radi smirenja od šoka, a oko 07,15 sati, da mu je uzeta krv na analizu i to poslije nekoliko pokušaja i sterilisanja kože u dijelu gdje je igla stavljena u venu.</span>
</p>
<p class="p7"></p>
<p class="p7">
<span>U završnoj riječi branilac optuženog, advokat S. J. je ostao pri ranije datoj završnoj riječi, kao i razlozima iznijetim u žalbi branioca optuženog,  stim što smatra da se u konkretnom slučaju radi o krivičnom djelu koje je izvršeno iz nehata. </span>
</p>
<p class="p7"></p>
<p class="p7">
<span>Tokom glavnog pretresa izvedeni su dokazi saslušanjem vještaka saobraćajne struke N. M, vještaka za sudsku medicinu dr D. Č, vještaka psihijatra N. S, pročitan je iskaz svjedoka K. S, čitanjem zapisnika o uvidjaju Osnovnog državnog tužilaštva u Rožajama Kti.br.1/11 od 11.09.2011.godine uz uvid u fotodokumentaciju Ispostave u Rožajama sa skicom lica mjesta br. 175/2011, zapisnika o spoljašnjem pregledu leša A. K. od dr J. S. spec opšte medicine od 12.09.2011.godine, izvještaja Doma zdravlja u Beranama – Kliničko biohemijske labaratorije br.48 od 11.09.2011.godine, zapisnika DOO ''D.'' iz R. o tehničkom pregledu pmv RO, nalaza i mišljenja vještaka dipl ing saobraćaja M. N. od 13.09.2011.godine uz dopunsko vještačenje od strane istog vještaka na glavnom pretresu, izvještaja vještaka psihijatrijske struke dr S. N. oznake Kti.br.1/11 od 12.09.2011.godine i dopunom od 13.09.2011.godine, dopisa JZU Doma zdravlja ''dr N. L.'' u Beranama br.2590 od 10.11.2011.godine uz uvid u isprave u prilogu – zahtjev Uprave policije PJ u Beranama br.34 od 11.09.2011.godine naslovljen toj ustanovi radi uzimanja krvi na analizu i prepisa protokola kod te ustanove pod kojim je zavedeno uzimanje alkohola krvi na analizu kod S.H. pod rednim brojem 48 dana 11.09.2011.godine u 07,20 sati, dopisa iste ustanove br. 2625 od 15.11.2011.godine, dopisa OJ Zatvora u Bijelom Polju od 16.11.2011.godine uz uvid u priloge – otpusnu listu Opšte bolnice u Beranama na ime S. H, prepisa zdravstvenog kartona ZIKS-a Ambulante u Bijelom Polju za S. H. od 23.09.2011.godine, nalaza sa mišljenjem vještaka sudske medicine dr D. Č. od 16.11.2011.godine i dopunskog zaključka istog vještaka od 18.11.2011.godine, te izvještaja Ispostave u Rožajama br. 02 – SL od 14.09.2011.godine o podacima iz kaznene evidencije za optuženog. </span>
</p>
<p class="p7"></p>
<p class="p7">
<span>Sud je odbio predlog odbrane da se sasluša novi vještak psihijatar, na okolnosti što se saslušani vještak nije dao adekvatna i konkretna objašnjenja za alkoholemiju ispod 0,5 promila alkohola u krvi, obzirom da se saslušani vještk izjasnio u pogledu sposobnosti vozača pri koncentraciji od preko 0,5 promila alkohola u krvi, odnosno pri stanju lakog pijanstva, a na okolnosti kako je predložila odbrana, zaključak je suda da nije potrebno na te okolnosti saslušavati drugog vještaka. </span>
</p>
<p class="p7"></p>
<p class="p7">
<span>Nesumljivo je, a kao nesporno pri ocjeni odbrane i dokaza, pojedinačno i u medjusobnoj vezi, nadjeno za utvrdjeno stanje činjenica da je, dana 11. septembra 2011.godine oko 02,40 časova, na magistralnom putu kroz mjesto zv. ''S.'' u opštini R. nastupila saobraćajna nezgoda u kojoj je smrtno stradao A. K. rodjen 1986.godine, dok se nalazio kao putnik u putničkom motornom vozilu marke BMW tip 320 D reg.oznaka RO kojim je iz pravca R. prema B. upravljao optuženi S.H </span>
</p>
<p class="p7"></p>
<p class="p7">
<span>Ove činjenice su, kako je već naznačeno, sadržane u odbrani optuženog, a uz to u zapisniku o uvidjaju, zapisniku o spoljašnjem pregledu leša pok. A. K. koji je sačinio dr J. S. i nalazu sa mišljenjem vještaka saobraćjne struke dipl ing M. N, bez bitnih razlika pa su zato nesporne. Tako je u zapisniku o uvidjaju Osnovnog državnog tužilaštva u R. Kti.br.1/11 od 11.09.2011.godine, naznačeno da se saobraćajna nezgoda u kojoj je smrtno stradao A. K.od oca I. rodjen ....godine čiji leš je nadjen u vozilu, dogodila u mjestu zv. S. u opštini R, da je u nezgodi učestvovao S. H. kao vozač putničkog motornog vozila BMW reg.oznaka RO koji je takodje zadobio povrede, pri kretanju iz pravca R. prema B, a konstatovane su pozicije tragova koje su uz to vidne u fotodokumentaciji Ispostave u Rožajama sa istovjetnim rasporedom kao na skici, kao sastavnim dijelovima zapisnika o uvidjaju. </span>
</p>
<p class="p7"></p>
<p class="p7">
<span>Izvještaj o spoljašnjem pregledu leša pok. A. K. sačinio je dr J. S. dana 11.09.2011.godine oko 5,45 sati u Domu zdravlja u Rožajama i sadrži opis tjelesnih povreda sa dijagnozama i zaključkom da je smrt nastupila usled preloma baze lobanje sa krvarenjem i povrede moždane mase, kao posledica saobraćjne nezgode u vidu slijetanja vozila sa puta. </span>
</p>
<p class="p7"></p>
<p class="p7">
<span>Takodje po mišljenju vještaka saobraćajne struke dipl ing M. N. mjesto predmetne saobraćajne nezgode je na magistralnom putu R. – B. u mjestu zv. S, a u istoj je učestvovao optuženi kao vozač putničkog motornog vozila u kom se kao putnik nalazio A. K.</span>
</p>
<p class="p7"></p>
<p class="p7">
<span>Obzirom na sadržinu odbrane u konkretnom slučaju ukazalo se spornim da li je optuženi doprinio nastanku saobraćajne nezgode propuštanjem da se pridržava pravila saobraćaja iz Zakona o bezbjednosti saobraćaja na putevima, kao blanketnih propisa kako je to predstavljeno optužnicom i da li je saobraćajna nezgoda, a time i pomenuta posledica u uzročnoj vezi sa tim propustima. Ovo jer je optuženi negirao da je vozilom upravljao pod uticajem alkohola navodeći da uopšte nije konzumirao alkohol i da je s toga bio sposoban za bezbjednu vožnju kao i da je brzina kojom je upravljao bila bezbjedna bez obzira što je u nekoj mjeri bila veća od dozvoljene uz rezervu da znak ograničenja brzine iz pravca dolaska za tu dionicu nije imao važnost.</span>
</p>
<p class="p7"></p>
<p class="p7">
<span>Ocjenom dokaza koji su sadržali u pravcu da li je optuženi upravljao vozilom pod dejstvom alkohola, utvrdjeno je stanje suprotno odbrani. Iz zapisnika o uvidjaju proizilazi da je tokom uvidjaja ovlašćeno tužilaštvo naložilo uzimanje krvi radi analize na prisustvo alkohola od S. H, a izvršenje te radnje povjerilo policiji. Na osnovu zahtjeva ovlašćenog službenog lica policije PJ u Beranama br. 34 od 11.09.2011.godine, upućenog Domu zdravlja u Beranama, utvrdjeno je, da je od te ustanove traženo uzimanje krvi na analizu povodom saobraćajne nezgode, a isto stanje proizilazi po osnovu dopisa Doma zdravlja u Beranama br.2590 od 10.11.2011.godine i br.2625 od 15.11.2011.godine u kojim je naznačeno da je od S. H. na Hiruškom odjeljenju Opšte bolnice u Beranama laborant S. K. iz Doma zdravlja u Beranama uzela krv u dvije epruvete nakon sterilizacije mjesta uboda jedno promilnim sublimatom u vidu rastvora živinog hlorida (formule HgCl2) koji dakle ne sadrži alkohol, a po ustaljenoj praksi, propisno zavedeno pod red.br.48 u protokolu za alkohol, što je konstatovano u prepisu tog protokola u prilogu. Isto je sadržano u iskazu svjedoka S. K. koja je uvjerljivo i nepristrasno iznijela da već 16.godina radi kao laborant u Kliničko biohemijskoj labaratoriji Doma zdravlja u Beranama, pa da je po nalogu policije 11.09.2011.godine, u prisustvu službenih lica iz policije na Odjeljenju hirurgije Opšte bolnice u Beranama od S. H. uzela uzorak krvi na analizu na način kako to čini redovno u skladu sa propisima upotrebom za dezinfekciju vate natopljene sublimatom. Po osnovu ovih dokaza i izvještaja Kliničko biohemijske labaratorije Doma zdravlja u Beranama br. 48 od 11.09.2011.godine, nesumljivo je utvrdjeno da je tog dana 07,20 sati od S. H. uzet uzorak krvi radi analize na prisustvo alkohola, na propisan način, a da je rezultat kliničko labaratorijske analize bio nalaženje 0,08 promila ili 1,74 mmola/kg apsolutnog alkohola. </span>
</p>
<p class="p7">
<span>                                     </span>
</p>
<p class="p7">
<span>To u potpunosti obezvredjuje navode odbrane u kojim je optuženi naveo da uopšte nije konzumirao alkohol. </span>
</p>
<p class="p7"></p>
<p class="p7">
<span>Kod nesporne činjenice da je vrijeme dogadjanja predmetne saobraćajne nezgode 11.09.2011.godine, oko 02,40 časova, izvjesno je da je od nezgode do uzimanja uzorka radi analize, proteklo vrijeme od oko 280 minuta, kako to nalazi vještak sudske medicine dr D. Č. u zaključku i mišljenju od 16.11.2011.godine, te dopunskom zaključku i dopunskom mišljenju od 18.11.2011.godine. Osim toga, sa sigurnošću je utvrdjeno da nakon predmetne nezgode optuženi nije konzumirao alkoholna pića jer postoje podaci da je primljen kao hitan slučaj zbog povreda zadobijenih u saobraćajnom udesu u Domu zdravlja u Rožajama, a potom u Opštoj bolnici u Beranama. Isto je sadržano u odbrani optuženog te otpusnoj listi sa epikrizom koja pored toga sadrži i okolnost da je optuženi imao frakturu distalnog radiusa lijeve ruke a da se na liječenju nalazio od 11 do 13.09.2011.godine, kada je premešten u Opštu bolnicu u Bijelom Polju radi daljeg liječenja. Čitanjem dopisa OJ Zatvora u Bijelom Polju i uvidom u prepis zdravstvenog kartona Ambulante u Bijelom Polju za S. H. proizilazi da prilikom prijema optuženog u pritvor nijesu konstatovani podaci u pogledu visine, tjelesne težine i konstitucije, pa su ti podaci pribavljeni na pretresu i odnose se na to da je optuženi visine 195 cm, tjelesne težine 105 kg i prosječne konstitucije. Takodje, je nesumljivo utvrdjeno da prije uzimanja uzroka krvi na analizu optuženom nije data tranfuzija krvi niti je bilo povreda koje bi prouzrokovale krvarenje, odnosno gubitak krvi, što bi svakako imalo značaja da se koncetracija alkohola u organizmu poveća ili smanji. Vještak za sudsku medicinu prilikom postupanja po naredbi za vještačenje u pogledu stepena koncentracije alkohola u krvi kod S. H. u vrijeme saobraćajne nezgode u zaključku sa mišljenjem od 16.11.2011.godine iznijela je kao realno moguću situaciju da je koncentracija alkohola u krvi kod optuženog u vrijeme nezgode bila najmanje 0,54 promila do najviše 0,88 promila ili srednje vrijednosti od 0,71 promil, te da je u pitanju pripito stanje kakvim se smatra koncentracija alkohola u krvi u rasponu od 0,50 do 1,50 promila, a to ukoliko je optuženi završio sa konzumiranjem alkoholnog pića do najmanje 90 minuta prije predmetne nezgode i drugu mogućnost ukoliko je konzumirao alkohol pred samu nezgodu da bi tada koncentracija alkohola u krvi mogla biti niža od 0,5 promila. Uz to je u mišljenju navela da se još preciznije može izjasniti ukoliko bi raspolagala izjavama o količini, vrsti i vremenu ispijanja alkoholnog pića, konzumiranju hrane, visini i težini i eventualnom liječenju ispitanika, dok je u dopunskom zaključku sa dopunskim mišljenjem ostala kod prethodnog mišljenja i pošto je raspolagala opisanim podacima o tjelesnoj težini, visini i liječenju optuženog uz napomenu da se preciznije koncentracija alkohola u krvi mimo naznačenog, može odrediti samo u slučaju raspolaganja podacima o vrsti, količini i vremenu ispijenog pića. </span>
</p>
<p class="p7"></p>
<p class="p7">
<span>Imajući u vidu da u konkretnom, optuženi ne ukazuje da je u vrijeme nezgode bio u fazi resorpcije, odnosno da je alkohol konzumirao u periodu manjem od 90 minuta prije nezgode, već da se brani kako je naznačeno, a da  je prilikom uzimanja uzorka krvi na analizu utvrdjen pomenuti stepen koncentracije apsolutnog alkohola u krvi sud je za nesumljivo našao da u svakom slučaju eliminacija alkohola iz krvi, kao biološki proces koji je trajao izmedju saobraćajne nezgode i uzimanja krvi na analizu nije bio završen, pa obzirom da je poznata koncentracija alkohola u krvi u trenutku uzimanja uzorka za analizu i vrijeme proteklo do uzimanja krvi, to se za proračun koncentracije alkohola u krvi u vrijeme delikta opredijelio za mišljenje vještaka sudske medicine koje se zasniva na proračunu faktora eliminacije sa dvije vrijednosti tj. proračunu minimalne i maksimalne, te srednje vrijednosti alkoholisanosti i tako zaključio da je optuženi u kritično vrijeme bio u pripitom stanju. Ovo tim prije jer i iz odbrane optuženog proizilazi da je u večernjim časovima predmetne noći 10/11. septembar boravio u društvu u gradu, a potom u kafani na benzinskoj pumpi i kafani u naselju C. u društvu oštećenog, što je svakako prije predmetne saobraćajne nezgode duže od vremena u kom prema mišljenju vještaka sudske medicine eliminaciji prethodi faza resopcije alkohola.  Obzirom</span><span class="s2"> </span><span>da se vještak za sudsku medicinu opredjelio da je koncentracija alkohola u krvi kod optuženog u vrijeme nezgode bila najmanja 0,54 promila, to je sud tu vrijednost i prihvatio. </span>
</p>
<p class="p7"></p>
<p class="p7">
<span>Iz nalaza sa mišljenjem vještaka psihijatrijske struke dr S. N. sa dopunom od 13.09.2011.godine, utvrdjeno je da alkoholemija faze stadijuma lakog pijansta ili tzv. ''pripitog'' stanja utiče na način da slabi motoričke sposobnosti i sposobnosti refleksa, dakle koordinacije pokreta, za razliku od trijeznog stanja i da se dejstvo alkohola u toj fazi manifestuje pojavama pojačane euforije. Iz tog proizilazi da se kod opisanih manifestacija pojavljuje nekritičnost i precenjivanje ličnih sposobnosti te počinje da gubi samokontrola, a opšte je poznato da je u ovoj fazi opasno da tako alkoholisane osobe upravljaju motornim vozilom.  Na</span><span class="s2"> </span><span>glavnom pretresu vještak je ostao pri ranije datom nalazu i dopuni nalaza, a istovremeno se izjasnio da kod vozača pri koncentraciji alkohola 0,54 promila, motorične sposobnosti su oslabljene u manjoj mjeri i refleksi nijesu kao kod trijeznog čovjeka, odnosno kod lica koje nije konzumiralo alkohol. </span>
</p>
<p class="p7"></p>
<p class="p7">
<span>Upravo u konkretnom to se životno manifestovalo krajnje nekritičnom procjenom u pogledu brzine kretanja vozilom, nepreduzimanjem smanjenja brzine kočenjem i precjenjivanja lične sposobnosti da kontroliše situaciju držanjem vozila na platou puta, što znači da je optuženi pokazao znake alkoholne poremećenosti i stvarno ispoljenim životnim ponašanjem, što je takodje u prilog zaključku suda vezano za stepen alkoholisanosti u vrijeme saobraćajne nezgode, kako je naznačeno u prethodno datim razlozima.</span>
</p>
<p class="p7"></p>
<p class="p7">
<span>Prilikom ocjene odbrane u vezi sa dokazima u pravcu utvrdjivanja postojanja alkoholisanosti, odbrana je ocijenjena kao usmjerena u cilju umanjenja krivice obzirom da su dokazi uvjerljivi i saglasni pa su se ukazali neosnovani navodi da nije konzumirao alkohol, ili da je nadjena koncentracija apsolutnog alkohola u krv navodno dospjela nepropisnim uzimanjem uzroka krvi na analizu. </span>
</p>
<p class="p7"></p>
<p class="p7">
<span>Ocjenom dokaza koji se odnose na činjenicu da li je optuženi upravljao putničkim motornim vozilom u vrijeme nastanka saobraćajne nezgode nedozvoljenom brzinom koja je imala obilježje bezobzirne vožnje, takodje je utvrdjeno stanje, u skladu sa navodima optužnog akta i to da je ista sa smanjenom sposobnošću za upravljanje vozilom kod pripitog stanja bila u uzročnoj vezi sa nastankom predmetne saobraćajne nezgode. </span>
</p>
<p class="p7"></p>
<p class="p7">
<span>U tom pravcu sud je kao uvjerljive dokaze prihvatio zapisnik o uvidjaju sa fotodokumentacijom i skicom i nalaz sa mišljenjem vještaka saobraćajne struke, kao i dio odbrane koji se odnosi na izjavu optuženog da mu je bilo poznato da upravlja vozilom nedozvoljenom brzinom, te da je vozilom upravljao veće od dozvoljene ali kod uvjerenja da za predmetnu dionicu puta važi ograničenje brzine od 40 km/h. </span>
</p>
<p class="p7"></p>
<p class="p7">
<span>Naime, optuženi se tokom odbrane izjasnio da stalno od vremena kada je položio vozački ispit skoro svakodnevno upravlja vozilom predmetnom dionicom puta i da mu je s toga poznato da je brzina ograničena saobraćajnim znakom na 40 km/h uz izjašnjenje gdje se nalazio taj znak i kada je postavljen, pa da je i predmetnom prilikom vozilom upravljao kod uvjerenja da važi pomenuta brzina ograničenja, ali da je zbog okolnosti što je noć i mala frenkfencija saobraćaja odlučio da upravlja vozilom brzinom koja je veća od dozvoljene, kod lične procjene da je i takva brzina bezbjedna. Ove navode odbrane izuzev u pogledu stvarne veličine brzine kojom je u datom momentu upravljao vozilom, i procjene da li je ta brzina bila bezbjedna, kao činjenica, koje su za razliku od odbrane utvrdjene iz nalaza vještaka, sud je prihvatio kao uvjerljivo izjašnjenje optuženog, zasnovano na stanju koje je uobičajeno tj. da logično kod okolnosti življenja u tom mjestu optuženi ima pomenuta saznanja u odnosu na znak ograničenja tim prije što je imao potrebu da, kako se izjasnio, skoro svakodnevno istom dionicom upravlja vozilom. Osim toga, iz zapisnika o uvidjaju proizilazi činjenica da je brzina kretanja za vozilo u smjeru u kom je optuženi vršio kretanje ograničena saobraćajnim znakom na 40 km/h. Nakon iznošenja ovih navoda, preko branioca, istakao je stav da važnost tog saobraćajnog znaka prestaje prije mjesta nezgode pošto se izmedju tog znaka i mjesta nezgode ''ukrštaju'' putevi odnosno postoji mjesto gdje se sa lijeve strane puta posmatrano iz pravca njegovog kretanja na magistralni put spaja put prema selu K. Vezano za te navode odbrane sud je uočio protivurječnost u samoj tvrdnji, jer ''ukrštanje'' puteva ne predstavlja stanje što se sa lijeve strane magistranog puta, dakle suprotne strane puta iz pravca kretanja optuženog nalazi priključni lokalni put tj. što postoji raskrsnica u smislu čl. 9 tač. 31 Zakona o bzebjednosti saobraćaja na putevima u odnosu na učesnike u saobraćaju iz pravca B. prema R. Opšte je poznato da vertikalna saobraćajna signalizacija postoji uz desnu stranu puta posmatrano za pravac kretanja i da važi za učesnike u saobraćaju koji se kreću desnom saobraćajnom trakom, tako da je bez ikakvog značaja pomenuti priključni put koji se u odnosnom slučaju, optuženom kao učesniku u saobraćaju nalazio sa suprotne strane puta zato što kretanje desnom saobraćajnom trakom u konkretnom slučaju ne podrazumijeva ulazak u površinu koja se smatra raskrsnicom. Imajući u vidu prednje naznačeno sud nije prihvatio pojašnjenje vještaka saobraćajne struke na glavnom pretresu u dijelu da je na tom dijelu puta gdje je potrebno bilo postaviti novi znak ograničenja, odnosno obnoviti znak od 40 km/h, ukoliko se ukaže kao potreba da je potrebno ograničiti put tom brzinom, odnosno zadržati ograničenje od 40 km/h, a ukoliko nije postavljen novi znak na tom važi opšte ograničenje od 80 km/h. </span>
</p>
<p class="p7"></p>
<p class="p7">
<span>Dovodjenjem u vezu činjenica iz zapisnika o uvidjaju sa ispravama u prilogu i nalaza sa mišljenjem vještaka saobraćajne struke, nesumljivo je utvrdjeno da je ova saobraćajna nezgoda nastupila usled propusta u vožnji od strane optuženog prilikom savladavanja nepregledne krivine udesno u zoni puta gdje je najveća dozvoljena brzina kretanja vozila, saobraćajnim znakom bila ograničnena na 40 km/h, kada je upravljao vozilom brzinom od oko 130,16 km/h kao nedozvoljenom koja ujedno nije bila ni bezbjedna za postojeću saobraćajnu situaciju, zbog čega je vozilo po inerciji, ne slijedeći zakrivljenost puta bočno izmicano ulijevo, prešlo preko lijeve kolovozne trake i u daljem kretanju prilikom napuštanja kolovoza na lijevoj strani prednjom desnom stranom naletjelo na početak metalne odbojne grede, te prelazeći put dužine 45 m porušilo, odnosno povilo do tla sedam metalnih stubova za koje je greda bila pričvršćena, potom se popelo na nju i desnim dijelom klizalo po metalnoj odbojnoj gredi, ostavljajući istovremeno iza sebe po travnatom dijelu zemljanog proširenja, trag vožnje lijevih točkova, sve do mjesta na kome je napustilo metalnu odbojnu gredu, kada je ostalo bez prednjeg desnog točka i potom u letu prešlo put dužine oko 22,50 metara i prednjom lijevom bočnom stranom udarilo u zemlju kada je ostalo bez prednjeg lijevog točka, nakon čega se prevrnulo i survalo niz zemljanu kosinu do mjesta na kom se zaustavilo na kraju nezgode. Propuštanjem da vozilom upravlja dozvoljenom brzinom, što je mogao ostvariti usporavanjem vozila pri kretanju kroz krivinu, optuženi je učinio propust koji se smatra razlogom uzročno vezanim za stvaranje opasne situacije u saobraćaju i za nastanak predmetne saobraćajne nezgode. Upravo ovako glasi  mišljenje vještaka saobraćajne struke koje je sud ocijenio kao jasno, potpuno i uvjerljivo i zasnovano na materijalnim pokazateljima konstatovanim prilikom uvidjaja. Obrazlažući dato mišljenje vještak saobraćajne struke je uvjerljivo iznio u skladu sa pravilima struke, analizu vremensko prostornog odvijanja dogadjaja i proračuna brzine kretanja vozilom, a sve obzirom na tragove nastale tokom dogadjaja. Pojedinačno, po izgledu i rasporedu u zapisniku o uvidjaju dati su podaci o tragovima i oštećenja na vozilu. Izmedju ostalog, na vozilu su konstatovana oštećenja nastala dejstvom udarnih sila na bočnim stranama, zadnjoj strani, krovu i haubi vozila, a otkinuti su prednji točkovi, kako je to vidno na fotodokumentaciji Ispostave u R. kao sastavnom dijelu zapisnika o uvidjaju i zapisniku o tehničkom pregledu nakon nezgode. Prisustvo materijalnih tragova u zoni odvijanja saobraćjane nezgode, konstatovano je u odnosu na fiksnu tačku i skicom lica mjesta, a radi se tragovima koji su nastali otpadanjem dijelova od vozila, ocrtavanjem tragova točkova i kontaktom o prepreke, tako da isti sasvim pouzdano determinišu putanju vozila na način kako je to predstavljeno u nalazu i mišljenju vještaka saobraćajne struke. </span>
</p>
<p class="p7">
<span>To stanje obezvredjuje navode odbrane u pravcu da je do saobraćajne nezgode došlo tako što je pri navodnom uočavanju ususretnih vozila od kojih je jedno zauzimalo njemu desnu kolovoznu traku, preduzeo oštar manevar upravljačem ulijevo. Stim u vezi vještak saobraćajne struke u dopunskom vještačenju na glavnom pretresu dao je mišljenje da se dogadjaj nije odvijao na taj način jer bi u tom slučaju došlo isključivo do povijanja jednog ili dva držača odbojne grede pri kontaktu vozilom lijevom čeonom stranom, te da bi dalja putanja vozila bila sasvim drugačija u odnosu na stanje koje pokazuju materijalni tragovi nadjeni prilikom uvidjaja. Osim toga, i logičkim zaključivanjem proizilazi zaključak suprotan tim navodima odbrane. Ovo jer se optuženi izjasnio da je u susretno vozilo uočio na svega 15 metara ispred svog vozila pri ulasku u krivinu, te da je nastavio kretanje vozilom još pet metara i tada preduzeo naglo skretanje ulijevo. U konkretnom slučaju prvi tragovi nastali po lijevoj strani puta su znatno po izlasku iz krivine, pa je očigledno da bi pri takvoj putanji koju determinišu tragovi moralo doći do kontatka vozila kojim je upravljao optuženi sa nekim od dva ususretna, za slučaj njihovog postojanja. Takodje je nelogično da bi pri tako bliskom, iznenadnom susretu sa vozilom koje koristi duga svetla u kratkom vremenskom intervalu, kako je naveo opuženi uopšte postojala mogućnost uočavanja registarskih oznaka, a imajući u vidu vremensko prostornu analizu vještaka saobraćajne struke za slučaj da je optuženi upravljao brzinom kako je naveo, vozilo bi pri takvoj brzini prelazilo  26,54 metara u sekundi, što svakako ne bi dozvolilo vrijeme za preduzimanje bilo kakvog bočnog izmicanja za slučaj postojanja ususretnih vozila na odstojanju od oko 15 metara ispred. </span>
</p>
<p class="p7"></p>
<p class="p7">
<span>Obzirom na to te postojanje jasnog, uvjerljivog i stručnog mišljenja vještaka saobraćajne struke o stvarnom razlogu saobraćajne nezgode i realno postojećoj brzini vozila kojim je optuženi upravljao odbrana u pomenutom pravcu ocijenjena je neuvjerljivom. Takodje, nije bilo ni jednog razloga da sud ne prihvati mišljenje vještaka saobraćajne struke u pogledu proračuna brzine. U tom pravcu vještak je uvjerljivo i stručno opisao da je vozilo prilikom nalijetanja na metalnu odbojnu gredu, a zatim prilikom povijanja sedam stubova za koje je greda bila pričvršćena, na putu dužine od 45 metara, zatim na putu do mjesta udara u tlo u dužini od oko 22,50 metara, te potom do mjesta gdje se zaustavilo na kraju nezgode, otporom i kontaktom sa preprekama ostvarilo gubitak brzine u odnosu na početnu brzinu kretanja u trenutku napuštanja kolovoza, a proračunom i sabiranjem tih vrijednosti je došao do zaključka da je optuženi vozio brzinom od 130,16 km/h uz naznaku da je uzimao u obzir najmanje moguće vrijednosti. Tako je izmedju ostalog pojasnio proračun da je vozilo izgubilo brzinu od 70 km/h tokom trajanja kontakta sa metalnom gredom i povijanjem sedam metalnih stubova za koje je ta greda bila pričvršćena pri čemu je uzeo donju vrijednost tj. 10 km/h za brzinu koja je potrebna za povijanje jednog od takvih stubova iako se može uzeti u obzir i dvostruko veća vrijednost brzine potrebne za nastupanje takve deformacije.  Sabirajući tu vrijednost nakon množenja sa sedam stubova, te vrednujući da je pod tim uslovima vozilo, klizeći po gredi prešlo put dužine od 45 metara uzeo je u obzir usporenje trenjem koje daje vrijednost od oko 6 km/h, a zatim gubitak brzine koja je nastala u daljem dijelu realizacije nezgode udarom u tlo nakon prelaska u letu dužine od 22,5 metara i dalji gubitak brzine nastao deformacionim radom do mjesta zaustavljanja, vještak je po ocjeni suda potpuno objasnio zašto je došao do zaključka  da je brzina kretanja vozila kojim je upravljao optuženi u momentu nastanka nezgode imala vrijednost od 130,16 km/h. Uvjerljivo je opisao i zašto nije došlo do prevrtanja vozila na zakrivljenom putu pri takvoj brzini, navodeći da je vozilo inercijom potisnuto u lijevu stranu neslijedeći radijus krivine, a da je potom uslijedio kontakt vozila sa odbojnom gredom koja je onemogućila prevrtanje vozila na dužini dok se isto kretalo klizanjem tom gredom. U nalazu sa mišljenjem vještaka, pored naznačenog je sadržano i to da je brzina pri kojoj je bilo moguće bezbjedno proći kroz predmetnu krivinu, bez bočnog isklizavanja bila svaka manja od 95,56 km/h, što takodje ukazuje da su neosnovani navodi iz odbrane u odnosu na  to kojom brzinom je upravljao vozilom. </span>
</p>
<p class="p7">
<span>Zato proizilazi da je optuženi suprotno čl. 32 st. 4 Zakona o bezbjednosti saobraćaja na putevima, označenom prilikom učestvovao u javnom saobraćaju, te da je ugrožavanje javnog saobraćaja u vidu uzrokovane saobraćajne nezgode a time i opisane teške posledice u uzročnoj vezi sa takvim postupanjem. Vožnja koja u mjeri kao u konkretnom prevazilazi propisanu, po pravnom stanovištu smatra se bezobzirnom.</span>
</p>
<p class="p6"></p>
<p class="p7">
<span>Činjenice u sklopu dogadjaja kako je naznačeno, uzete u ocjenu pri pravnoj kvalifikaciji, predstavljaju propisana obilježja krivičnog djela za koje je S. H. optužen. Optuženi je kao vozač putničkog motornog vozila učestvovao u javnom saobraćaju pri saobraćanju magistralnim putem, a pri tom se nije pridržavao pravilima saobraćaja iz Zakona o bezbjednosti saobraćaja na putevima (Sl.list RCG br. 72/05 i 27/06) bliže označenim u izreci pa je time ugrozio javni saobraćaj tako što je doveo u konkretnu opasnost život oštećenog A.K. kao učesnika u saobraćaju u svojstvu putnika u vozilu. Propisi iz Zakona o bezbjednosti saobraćaja na putevima  kod krivičnih djela protiv bezbjednosti javnog saobraćaja predstavljaju blanketnu dispoziciju. U konkretnom, optuženi je postupao suprotno čl. 200 st. 1 tog zakona kojim je proisano da vozač ne smije upravljati vozilom u saobraćaju na putu niti početi da upravlja vozilom ako je pod dejstvom alkohola, a čl. 32 st. 4 istog zakona da vozač na putu van naselja  ne smije vozilom da se kreće brzinom većom od brzine odredjene znakom postavljenim na putu. Lice koje je pod dejstvom alkohola izmedju ostalog, smatra se lice za koje se analizom krvi utvrdi da sadržina alkohola u krvi iznosi više od 0,5 g/kg. </span>
</p>
<p class="p7"></p>
<p class="p7">
<span>Pitanje vinosti optuženog u konkretnom slučaju, izvjesno je odraženo kroz životno realnu situaciju te je s toga utvrdjeno da je bio svjestan nepropisnog učešća u javnom saobraćaju pošto je znao da je obavezan da se pridržava pravila saobraćaja, a da suprotnim postupanjem može ugroziti javni saobraćaj i dovesti u konkretnu opasnost život i tijelo ljudi. Sticanje poznavanja ove obaveze predstavlja sastavni dio njegovog stručnog osposobljavanja za vozača. Istovremeno je utvrdjeno da optuženi nije htio da nastupi posledica koja je nastupila, ali je olako držao u odnosu na nastupanje iste jer nema činjenica koje bi upućivale na to da je htenjem ugrozio život oštećenog, ali istovremeno ni okolnosti u koje bi se pouzdao da do posledice neće doći. Postojanje mogućnosti nastupanja takve posledice u svijesti optuženog utvrdjeno je iz okolnosti što su opšte poznati efekti dejstva alkohola na sposobnost upravljanja vozilom, a po sopstvenom kazivanju znao je da vozilom upravlja brzinom većom od dozvoljene. S toga proizilazi da je opisanim postupanjem bio svjestan i pristao da ugrozi javni saobraćaj. Optuženi je u odnosu na radnju krivičnog djela postupao sa eventualnim umišljajem, a u odnosu na težu posledicu sa svjesnim nehatom, olako držeći da do iste neće doći, tako da je usled izvršenja osnovnog oblika krivičnog djela ugrožavanje javnog saobraćaja iz čl. 339 st. 1 KZ, zbog nastupile teške posledice ispoljene u činjenici nastupanja smrti oštećenog A. K, po principu odgovornosti za težu posledicu propisanu u čl. 17 KZ kriv za krivično djelo teško djelo protiv bezbjednosti javnog saobraćaja iz čl. 348 st. 2 KZ. </span>
</p>
<p class="p7"></p>
<p class="p7">
<span>Za krivično djelo sa činjeničnim i pravnim opisom kao u izreci ove presude, označenim propisom KZ, učiniocu je zaprijećeno kaznom zatvora od dvije do dvanaest godina. </span>
</p>
<p class="p7">
<span>Iz podataka o kaznenoj evidenciji utvrdjeno je da optuženi ranije nije osudjivan.</span>
</p>
<p class="p7"></p>
<p class="p7">
<span>Odlučujući prilikom odmjeravanja kazne, sud je cijenio okolnosti predvidjene u čl. 42 KZ koje su ispoljene u konkretnom slučaju vezano za učinioca i krivično djelo. Kao olakšavajuće okolnosti sud je utvrdio i cijenio to da je optuženi mlad, porodična osoba, neosudjivan i nepridruživanje krivičnom gonjenju od strane predstavnika porodice, a ujedno i zakonskog zastupnika oštećenog. Na ove okolnosti je ukazao i optuženi preko branioca. Uz to, sud je imao u vidu i to da je nastupanjem predmetnog dogadjaja i optuženi zadobio tešku tjelesnu povredu. Okolnost što je optuženi na glavnom pretresu dao izjavu da žali zbog nastanka predmetnog dogadjaja i posledice, na koju je takodje ukazao optuženi preko branioca sud nije ocijenio u pomenutom smislu, jer optuženi nije priznao djelo da bi se žaljenje prihvatilo kao vid kajanja. Otežavajuća okolnost vezana za krivično djelo je stepen bezobzirnosti vožnje obzirom da brzina kojom je optuženi upravljao vozilom višestruko proizilazi dozvoljenu saobraćajnim znakom, a da bi se brzina smatra bezbozirnom u krivično pravnom smislu dovoljno je i da znatno prevazilazi dozvoljenu, dakle i do visine dvostruko veće od dozvoljene. U istom smislu je cijenjena i okolnost da je optuženi postupao kršeći pravila saobraćaja u odnosu na dva saobraćajna propisa. </span>
</p>
<p class="p7">
<span>S toga je, optuženom izrečena osuda na kaznu zatvora u trajanju od dvije godine i šest mjeseci,  kod uvjerenja da će se istom ostvariti svhra kažnjavanja iz čl. 32 KZ. </span>
</p>
<p class="p7"></p>
<p class="p7">
<span>Na osnovu čl. 51 st. 1 KZ odlučeno je da se u izrečenu kaznu optuženom uračuna pritvor od 11.09.2011. do 22.11.2011.godine.</span>
</p>
<p class="p7">
<span>Ovlašćeni tužilac je stavio predlog da se optuženom izrekne mjera bezbjednosti zabrane upravljanja za vozila ''B'' kategorije. Odlučujući s tim u vezi sud je ocijenio da predlog nije opravdan imajući pri tom u vidu okolnosti da optuženi do sada nije osudjivan, tj. da nije povratnik u izvršenju krivičnih djela protiv javnog saobraćaja, da stepen alkoholisanosti optuženog predstavlja tzv. ''pripito'' stanje, tako da nije nužno primijeniti predloženu mjeru, čija svrha po zakonu treba da ostvari otklanjenje stanja da učinilac ubuduće ne vrši krivična djela. Nasuprot stavu ovlašćenog tužioca, sud smatra da će se ova svrha ostvariti izrečenom kaznom.</span>
</p>
<p class="p7"></p>
<p class="p7">
<span>Optuženi, obzirom da je oglašen krivim, na osnovu čl. 229 st. 1 u vezi čl. 226 st. 2 ZKP dužan je da plati troškove krivičnog postupka koji su unaprijed isplaćeni iz budžetskih sredstava. U pitanju su troškovi nastali isplatom iznosa od 148,50 € za vještačenje od strane vještaka saobraćajne struke u prethodnom postupku, iznosa od 88,40 € za dopunsko vještačenje od strane istog vještaka, iznosa od 55,00 € za vještačenje od strane vještaka psihijatrijske struke, iznosa od 120,00 € za vještačenje od strane vještaka sudske medicine, iznos od 1.375,00 € za troškove branioca po službenoj dužnosti  i 100,00 €,  paušalnog iznosa, dok će sud u pogledu neopredijeljenih troškova odlučiti posebnim rješenjem, kada se za to pribave podaci.  </span>
</p>
<p class="p7">
<span>Predstavnik porodice oštećenog, ujedno zakonski zastupnik, dao je izjavu da imovinsko pravnog zahtjeva nema. </span>
</p>
<p class="p7">
<span>Sa iznijetih razloga odlučeno je kao u izreci presude, a na osnovu čl.374 Zkp-a.</span>
</p>
<p class="p7"></p>
<p class="p5">
<span>VIŠI SUD U BIJELOM POLJU</span>
</p>
<p class="p6">
<span>				    Dana, 27. maj 2013. godine</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>Zapisničar, 					           	PREDSJEDNIK VIJEĆA SUDIJA,</span>
</p>
<p class="p6">
<span>Sanela Dizdarević  						            Jokan Varagić  </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>PRAVNA POUKA:</span>
</p>
<p class="p6">
<span>Protiv ove presude može se izjavati žalba</span>
</p>
<p class="p6">
<span>Apelacionom sudu preko ovog suda u roku </span>
</p>
<p class="p6">
<span>od 15 dana od dana prijema.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
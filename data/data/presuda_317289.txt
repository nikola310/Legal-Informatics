<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br. 416/18 </span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće namještenika suda Radević Sanje, kao zapisničara, u krivičnom predmetu protiv okrivljenog R</span><span>.</span><span> N</span><span>.</span><span>, zbog krivičnog djela krađa iz čl. 239 stav 1 Krivičnog zakonika Crne Gore, rješavajući po optužnom predlogu Osnovnog državnog tužilaštva poslovne oznake Kt.br. 938/18 od 20.07.2018. godine, koji je na glavnom pretresu zastupala Ivanović Danijela, savjetnica u Osnovnom državnom tužilaštvu, nakon glavnog i javnog pretresa, održanog dana 15.11.2018. godine u prisustvu zastupnice optužbe i okrivljenog, donio je i istog dana javno objavio</span>
</p>
<p>
<span> </span>
</p>
<p style="text-align:center;">
<span>PRESUDU</span>
</p>
<p>&nbsp;</p>
<p>
<span>Okrivljeni: </span>
</p>
<p>&nbsp;</p>
<p>
<span>R</span><span>.</span><span> N</span><span>.</span><span>, od oca Ž</span><span>.</span><span> i majke S</span><span>.</span><span>, rodjene A</span><span>.</span><span>, rodjen </span><span>..</span><span>.1990. godine u Cetinju, nastanjem u ulici SKOJ-a br. 2 u Podgorici, državljanin Crne Gore, završio srednju školu, frizer po zanimanju, razveden, otac jednog maloljetnog djeteta - kćerke, lošeg imovnog stanja, osudjivan presudom Višeg suda u Podgorici K. br. 268/10, pravosnažnom 11.11.2010. godine, zbog krivičnog djela iz čl. 300 st. 1 Krivičnog zakonika Crne Gore, na kaznu zatvora u trajanju od 11 (jedanaest) mjeseci,</span>
</p>
<p>&nbsp;</p>
<p style="text-align:center;">
<span>KRIV JE</span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>Dana 27.05.2018. godine, oko 21:30 časova, u ulici </span><span>...</span><span>, u naselju </span><span>...</span><span>, u P</span><span>.</span><span>, svjestan svog djela, čije je izvršenje htio, znajući da je isto zabranjeno, oduzeo tudju pokretnu stvar u namjeri da njenim prisvajanjem sebi pribavi protivpravnu imovinsku korist u iznosu većem od 150 eura, na način što je došao do parkiranog bicikla, u navedenoj ulici, vlasništvo oštećenog K</span><span>.</span><span> B</span><span>.</span><span>, da bi kada se uvjerio da ga niko ne posmatra, spustio ''nogare'' ovog bicikla, a zatim sjeo na biciklo, pokrenuo ga i uputio se u pravcu M</span><span>.</span><span>, te tako sebi pribavio protivpravnu imovinsku korist u iznosu od 401,41 eura,</span>
</p>
<p>&nbsp;</p>
<p>
<span>- čime je izvršio krivično djelo kradja iz čl.239 st.1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa sud okrivljenog primjenom citiranih zakonskih propisa i čl. 3, 4, 5, 16, 32, 41 i 42 Krivičnog zakonika Crne Gore i čl. 226,229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span>OSUĐUJE</span>
</p>
<p>&nbsp;</p>
<p>
<span>Na kaznu rada u javnom interesu u trajanju od 80 (osamdeset) časova, koja kazna će se izvršiti za vrijeme od 6 (šest) mjeseci, s tim što kazna rada u javnom interesu ne može biti duža od 60 (šezdeset) časova u toku 1 (jednog) mjeseca. </span>
</p>
<p>&nbsp;</p>
<p>
<span>Ukoliko okrivljeni ne bude vršio rad u javnom interesu ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span>Obavezuje se okrivljeni da na ime troškova postupka plati iznos od 60,50 eura, kao i na ime paušala novčani iznos od  30,00 eura, sve prednje u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span>Obrazloženje</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Podgorici Kt.br. 938/18 od 20.07.2018. godine, okrivljenom R</span><span>.</span><span> N</span><span>.</span><span> je stavljeno na teret izvršenje krivičnog djela krađa iz čl. 239 Krivičnog zakonika Crne Gore. </span>
</p>
<p>&nbsp;</p>
<p>
<span>U završnoj riječi, zastupnica optužbe je predložila sudu da okrivljenog R</span><span>.</span><span> N</span><span>.</span><span> oglasi krivim i osudi po zakonu za krivično koje mu se stavlja na teret, u granicama koje zakon propisuje za navedeno krivično djelo. </span>
</p>
<p>&nbsp;</p>
<p>
<span>Iznoseći svoju odbranu na glavnom pretresu, okrivljeni R</span><span>.</span><span> N</span><span>.</span><span> je priznao izvršenje krivičnog djela koje mu je stavljeno na teret i priznao krivicu, te izjavio da ostaje u svemu kao na zapisniku o saslušanju u prethodnom postupku Kt.br. 938/18 od 12.07.2018. godine, gdje je, pred Osnovnim državnim tužilaštvom, naveo takođe da u potpunosti priznaje izvršenje krivičnog djela koje mu se stavlja na teret. Dana 27.05.2018. godine, negdje u večernjim časovima, šetao je kroz naselje B</span><span>.</span><span>, kada je prolazio ispred jednog ulaza od jedne stambene zgrade, koja se nalazi u ul. </span><span>...</span><span>, vidio je jedno veće biciklo bijele boje i tada je odlučio da isto otuđi. Biciklo nije bilo zavezano niti zaključano, već je stajalo na tzv. "nogare" na trotoaru ispred ulaza.  Okrenuo se oko sebe i kada je vidio da ga niko ne gleda, spustio je nogare sa ovog bicikla, a zatim sjeo na biciklo i uputio se u pravcu M. Kada ga je otuđio, vidio je da se radi o električnom biciklu. Kada je došao kod M</span><span>.</span><span>, tu je sreo poznanika kojeg zna po imenu D</span><span>.</span><span> i istom ponudio da mu proda ovo biciklo, što je i uradio, za cijenu od 20 eura. Pošao je kući, a D</span><span>.</span><span> je odvezao biciklo sa njim. Sjutradan, negdje oko 12:00 časova ga je pozvao otac i rekao da ga traži policija, nakon čega je, znajući zašto ga policija traži, otišao kod D</span><span>.</span><span>, vratio mu 20,00 eura, a D</span><span>.</span><span> njemu biciklo, nakon čega je biciklo ponio u policiju i predao policijskim službenicima. Iskreno se kaje zbog ovoga što je uradio i navodi da se ovo nikada više neće ponoviti. </span>
</p>
<p>&nbsp;</p>
<p>
<span>Prije završne riječi, poštujući pritom pretpostavku nevinosti, sud je pitao okrivljenog da ukoliko nađe njegovu krivicu, da li je saglasan da mu sud izrekne kaznu rada u javnom interesu, na što je okrivljeni izjavio da je saglasan. </span>
</p>
<p>&nbsp;</p>
<p>
<span>U završnoj riječi je naveo da ostaje pri navodima svoje odbrane na glavnom pretresu. </span>
</p>
<p>&nbsp;</p>
<p>
<span>Sud je u dokaznom postupku izvršio uvid u fotodokumentaciju Uprave policije CB P</span><span>.</span><span>, broj 61-10-244-1207/1341 od 28.05.2018. godine, potvrdu o privremeno oduzetim predmetima od strane Uprave policije CB P</span><span>.</span><span> Ku.br. 411/18 od 28.05.2018. godine, </span><span>potvrdu o vraćanju privremeno oduzetih predmeta Ku.br. 411/18 od 28.05.2018. godine, nalaz i mišljenje sudskog vještaka ekonomsko finansijske struke D</span><span>.</span><span> N</span><span>.</span><span> Kt.br. 938/18 od 17.07.2018. godine, izvod iz KE za okrivljenog izdat od strane Ministarstva pravde Crne Gore broj 05/2-72-10179/18 od 17.09.2018. godine, na saglasan predlog stranaka pročitao iskaz svjedoka K</span><span>.</span><span> B</span><span>.</span><span>. </span>
</p>
<p>&nbsp;</p>
<p>
<span>Sud je procesnim rješenjem odlučio da se neće provoditi CD video snimka koji egzistira u spisima predmeta, jer je na osnovu provedenih dokaza činjenično stanje u dovoljnoj mjeri rasvijetljeno. </span>
</p>
<p>&nbsp;</p>
<p>
<span>Ocjenom navoda optužbe, odbrane, kao i svih provedenih dokaza, sud je na nesumnjiv način utvrdio da je okrivljeni R</span><span>.</span><span> N</span><span>.</span><span> izvršio krivično djelo stavljeno mu na teret, na način, u vrijeme i na mjestu kako je to predstavljeno izrekom ove presude pa ga je sud oglasio krivim i osudio na kaznu iz izreke, iz sljedećih razloga:</span>
</p>
<p>&nbsp;</p>
<p>
<span>Iz iskaza svjedoka oštećenog K</span><span>.</span><span> B</span><span>.</span><span> datog u prethodnom postupku proizilazi da je dana 27.05.2018. godine, negdje oko 21:30 časova došao do zgrade u kojoj živi a koja se nalazi u ulici </span><span>..</span><span>. Ispred ulaza zgrade ostavio je električno biciklo marke ''E-totem'', model ''City bike'' bijele boje, staro 4 godine, a onda otišao do stana. Dok se nalazio u stanu, sa balkona stana je primijetio da jedno nepoznato lice  sijeda na njegovo biciklo i udaljava se u pravcu marketa „M</span><span>.</span><span>“. Navedeno je prijavio policiji, a sjutri dan mu je biciklo vraćeno od službenika CB P</span><span>.</span><span>. Ne pridružuje se krivičnom gonjenju i ne postavlja imovinskopravni zahtjev.</span>
</p>
<p>&nbsp;</p>
<p>
<span>Iz fotodokumentacije Uprave policije CB P</span><span>.</span><span>, broj 61-10-244-1207/1341 od 28.05.2018. godine proizilazi da se na 5 fotografija nalazi biciko bijele boje sa natpisom ''E-totem'', dok iz potvrde o privremeno oduzetim predmetima od strane Uprave policije CB P</span><span>.</span><span> Ku.br. 411/18 od 28.05.2018. godine  proizilazi da je električno biciklo bijele boje sa sivom baterijom sa natpisom ''E-totem'', od strane službenika Uprave policije CB P</span><span>.</span><span>, oduzeto od lica R</span><span>.</span><span> N</span><span>.</span><span>,  a isto biciklo je vraćeno oštećenom K</span><span>.</span><span> B</span><span>.</span><span> dana 28.05.2018. godine, što proizilazi iz potvrde o vraćanju privremeno oduzetih predmeta Ku.br. 411/18 od istog dana.</span>
</p>
<p>&nbsp;</p>
<p>
<span>Iz nalaza i mišljenja vještaka ekonomsko-finansijske struke D</span><span>.</span><span> N</span><span>.</span><span> Kt.br. 938/18 od 17.07.2018. godine, proizilazi da je predmet vještačenja vrijednost električnog bicikla "E-totem", model "City bike", starosti četiri godine na dan izvršenja krivičnog djela, da u Crnoj Gori u ponudi bicikala nema marke "E-totem", model "City bike", pa je cijene istog potražio na tržištima u regionu. Tržišna vrijednost novog bicikla marke ''E-totem'' model ''City Bike'' na dan izvršenja krivičnog djela iznosi 990,00 eura. Na osnovu nabavne cijene novog bicikla tipa ''E-totem'' model ''City bike'' i pravilnika o razvrstavanju osnovnih sredstava po grupama i metodama za utvrdjivanje amortizacije (''Službeni list RCG'' br. 28/2002) određena je vrijednost predmetnog bicikla, uzimajući u obzir starost istog koja na dan 28.05.2018. godine iznosi  4 godine. Stopa godišnje amortizacije iznosi 20%, pa vrijednost polovnog bicikla na dan 27.05.2018. godine, vlasništvo oštećenog K</span><span>.</span><span> B</span><span>.</span><span> iznosi 401,41 euro.</span>
</p>
<p>&nbsp;</p>
<p>
<span>Iz izvoda iz KE izdatog od Ministarstva pravde Crne Gore proizilazi da je okrivljeni osudjivan, kako je to navedeno u izreci presude.</span>
</p>
<p>&nbsp;</p>
<p>
<span>Okrivljeni tokom cijelog postupka priznaje izvršenje krivičnog djela koje mu je stavljeno na teret, te jasno i nedvosmisleno opisuje način izvršenja krivičnog djela, navodeći da je dana 27.05.2018. godine, u večernjim časovima, u </span><span>... </span><span>, u ul. </span><span>...</span><span>, otuđio biciklo bijele boje, koje nije bilo vezano niti zaključano, na način što je sjeo na isto i odvezao se njime. Priznanje okrivljenog sud je prihvatio, pa budući da je ono u skladu sa svim provedenim dokazima, nije imao razloga da u isto posumnja. </span>
</p>
<p>&nbsp;</p>
<p>
<span>Da je okrivljeni izvršio krivično djelo stavljeno mu na teret, sud je utvrdio i iz potvrde o privremeno oduzetim predmetima od Uprave policije CB P</span><span>.</span><span> Ku.br. 411/18 od 28.05.2018. godine, koju je cijenio kao vjerodostojnu, a iz koje je utvrdio da je predmetno biciklo marke "E-totem" oduzeto od okrivljenog, a u sklopu ocjene iste cijenio je i fotodokokumentaciju UP PJ P</span><span>.</span><span> od 28.05.2018. godine, iz koje je sud utvrdio da vizuelni izgled bicikla korespondira sa opisom istog navedenog u odbrani okrivljenog i iskazu oštećenog. Nadalje, iz iskaza oštećenog K</span><span>.</span><span> B</span><span>.</span><span>, sud je utvrdio da je isti dana 27.05.2018. godine, negdje oko 21:30 časova, vidio nepoznato lice kako uzima njegovo biciklo marke "E-totem" bijele boje i odvozi se istim, te da su mu službenici Uprave policije isto vratili sjutradan, koji iskaz je u skladu sa priznanjem okrivljenog, kao i potvrdom o vraćanju privremeno oduzetih stvari od 28.05.2018. godine. </span>
</p>
<p>&nbsp;</p>
<p>
<span>Radi utvrđivanja vrijednosti predmetnog bicikla, sud je pročitao nalaz i mišljenje vještaka ekonomsko-finansijske struke D</span><span>.</span><span> N</span><span>.</span><span> od 17.07.2018. godine i iz istog utvrdio da kada se uzme u obzir starost bicikla od četiri godine, odnosno amortizacija istog, njegova vrijednost na dan izvršenja krivičnog djela iznosi 401,41 euro, a koja činjenica je od značaja radi kvalifikacije predmetnog djela, pa je jasno da je otuđujući ovu pokretnu stvar, okrivljeni htio sebi pribaviti protivpravnu imovinsku korist koja je veća od 150,00 eura.</span>
</p>
<p>&nbsp;</p>
<p>
<span>Cijeneći subjektivni odnos okrivljenog prema izvršenom krivičnom djelu, sud je našao da je okrivljeni R</span><span>.</span><span> N</span><span>.</span><span> bio bio svjestan svog djela i da je htio njegovo izvršenje, te da je oduzevši tuđu pokretnu stvar, u namjeri da sebi pribavi protivpravnu imovinsku korist veću od 150,00 eura, postupao sa direktim umišljajem, pa je na taj način ostvario subjetivni element bića krivičnog djela krađa iz člana 239 stav 1 KZ CG.</span>
</p>
<p>&nbsp;</p>
<p>
<span>Za ukazati je da je sud, budući da nije vezan pravnom ocjenom djela koju je dao tužilac u optužnom aktu shodno čl. 369 st. 2 ZKP-a, istu bliže odredio na način što je umjesto kvalifikacije tužioca koga slovi na krivično djelo krađa iz čl. 239 KZ CG,  dodao „stav 1“, odnosno kvalifikujući da je okrivljeni izvršio krivično djelo krađa iz čl. 239 stav 1 KZ CG, u uvjerenju da na ovaj način nije prekoračio objektivni identitet presude i optužbe, u smislu čl. 369 st. 1 ZKP-a.</span>
</p>
<p>&nbsp;</p>
<p>
<span>Prilikom odmjeravanja kazne koju će izreći okrivljenom, sud je cijenio sve okolnosti iz čl. 42 st. 1 Krivičnog zakonika Crne Gore, pa je, kao olakšavajuće okolnosti na strani okrivljenog cijenio da je otac malodobnog djeteta i njegovo loše imovno stanje, dok je kao otežavajuću okolnost cijenio njegovu raniju osuđivanost, budući da je iz izvoda iz kaznene evidencije Ministarstva pravde Crne Gore broj 05/2-72-10179/18 od 17.09.2018. godine utvrđeno da je okrivljeni </span><span>osuđivan presudom Višeg suda u Podgorici K. br. 268/10, pravosnažnom 11.11.2010. godine, zbog krivičnog djela iz čl. 300 st. 1 KZ CG, na kaznu zatvora u trajanju od 11 (jedanaest) mjeseci.</span><span> Imajući u vidu navedeno, te činjenicu da je okrivljeni pristao na izricanje kazne rada u javnom </span><span>interesu, sud primjenom čl.41 st. 1 KZ CG istom izrekao kaznu rad u javnom interesu u trajanju od 80 (osamdeset) časova, a koji se ima izvršiti za vrijeme od 6 (šest) mjeseci, s tim što kazna ne može biti duža od 60 (šezdeset) časova u toku jednog mjeseca, nalazeći da će se na ovaj način ostvariti svrha kažnjavanja iz čl. 32 st. 2 KZ CG i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 KZ CG.</span>
</p>
<p>&nbsp;</p>
<p>
<span>Ukoliko okrivljeni ne bude vršio rad u javnom interesu na osnovu čl. 41 st.6 KZ CG ova kazna će se zamijeniti kaznom zatvora, na način što će se svakih započetih 60 (šezdeset) časova rada u javnom interesu zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span>Sud je na osnovu čl.229 st.1 ZKP-a obavezao okrivljenog da na ime troškova krivičnog postupka uplati iznos od 60,50 eura, koji iznos se odnosi na troškove nastale povodom vještačenja po vještaku ekonomsko-finansijske struke i obavezao okrivljenog da na ime sudskog paušala, u skladu sa čl. 226 ZKP-a, uplati iznos od 30,00 eura, koji iznos je odmjeren shodno dužini trajanja postupka složenosti predmeta i imovinskim prilikama okrivljenog, koje iznose je dužan platiti u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span>Na osnovu izloženog, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 15.11.2018. godine</span>
</p>
<p>&nbsp;</p>
<p style="text-align:right">
<span>SUDIJA</span>
</p>
<p style="text-align:right">
<span>Đuković Goran,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku od 8 dana od dana prijema iste, Višem sudu u Podgorici, preko ovog suda. </span>
</p>
<p>&nbsp;</p>
<p style="text-align:center;">
<span>Z.T.O. Radević Sanja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>D.N.-a:</span>
</p>
<p>
<span>- ODT-u Podgorica</span>
</p>
<p>
<span>- okrivljenom R</span><span>.</span><span> N</span><span>.</span>
</p>
<p>
<span>- a/a</span>
</p>
<p>&nbsp;</p>
<p>
<span>Postupljeno dana:____________</span>
</p>
<p>
<span>Namještenik suda:____________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
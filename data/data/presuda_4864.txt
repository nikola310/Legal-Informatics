<strong>OSNOVNI SUD U BERANAMA</strong><br>
<strong>K.br. 129</strong><strong>/11</strong><br>
&nbsp;<br>
&nbsp;<br>
&nbsp;<br>
&nbsp;
<div style="text-align: center; ">
	<strong>U IME NARODA</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	Osnovni sud u Beranama, kao prvostepeni krivični, po sudiji pojedincu Ani Kenjić-Djukić, uz sudjelovanje zapisničara Danojle Milošević, u krivičnom predmetu protiv okrivljenog <strong>Š. K.,</strong> iz B.,&nbsp; zbog krivičnog djela uvreda iz čl. 195 st 1 KZ, po privatnoj tužbi privatnog tužioca S. K., iz B., K.br. 129/11 od 22.11.2010. godine, nakon održanog glavnog i javnog pretresa, u prisustvu privatnog tužioca, okrivljenog i njegovog branioca adv. G. P., donio je i javno objavio dana 16.05.2011. godine,<br>
	&nbsp;</div>
&nbsp;<br>
&nbsp;
<div style="text-align: center; ">
	<strong>P R E S U D U</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	Okrivljeni <strong>Š. K.&nbsp; </strong>jmbg …, od oca S. i majke E., rodjene A., rodjen … godine, u selu J., opština B., gdje je i stalno nastanjen u naselju H., državljanin CG, po zanimanju pogonski električar u penziji, oženjen, otac dvoje djece , pismen, završio SSS, vojsku služio u Š. 1974 /5, vodi se pri VO Berane, srednjeg imovnog stanja, osudjivan presudom Opštinskog suda Ivangrad, K. … od 29.05.1987 godine po čl. 190/4 KZ CG na 60 dana zatvora, uslovno za jednu godinu<br>
	&nbsp;<br>
	&nbsp;</div>
<div style="text-align: center; ">
	<strong>OSLOBADJA SE OD OPTUŽBE</strong></div>
&nbsp;<br>
Da je :
<div style="text-align: justify; ">
	&nbsp;<br>
	Dana 05.11.2010. godine, oko 10,00 časova, ispred porodične kuće privatnog tužioca K. S., u ul. … br…, a u prisustvu Komunalnih inspektora iz B., uputio privatnom tužiocu sledeće riječi : " Djubre jedno nevaspitano, stid te bilo, stoko jedna", a zatim ga pljunuo na udaljenosti od 2 do 3 m,<br>
	&nbsp;<br>
	- čime bi izvršio krivično djelo uvreda iz čl.195 st.1 Krivičnog zakonika.<br>
	&nbsp;<br>
	POŠTO nije dokazano da je izvršio krivično djelo, koje mu je privatnom tužbom stavljeno na teret na osnovu čl. 363 tač. 3 ZKP.<br>
	&nbsp;<br>
	Privatni tužilac se obavezuje na osnovu čl. 203 st.3 ZKP-a, da plati okrivljenom troškove krivičnog postupka u iznosu od 150,00 /stotinupedeset/ eura, u roku od 15 dana po pravosnažnosti presude, pod prijetnom prinudnog izvršenja.<br>
	&nbsp;<br>
	Privatni tužilac S. K., iz Berana se radi ostvarivanja imovinsko pravnog zahtjeva za naknadu štete, na osnovu čl. 212 st. 3 ZKP-a, upućuje se na parnicu.<br>
	&nbsp;<br>
	&nbsp;<br>
	&nbsp;</div>
<div style="text-align: center; ">
	<strong>O b r a z l o ž e n je</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	Privatnom tužbom K.br. 129/11 od 22.11.2010. godine, privatnog tužioca <strong>S. K.</strong>, stavljeno je na teret okrivljenom Š. K., da je izvršio krivično djelo uvreda iz čl. 195 st. 1 KZ. Na glavnom pretresu od 16. 05. 2011. godine, privatni tužilac je u završnoj riječi u svemu ostao pri privatnoj tužbi i dodao da je njega okrivljeni uvrijedio i da on to nosi u srcu, da ne bi došao na sud i angažovao advokata da to nije tačno, da smatra da je na svjedoke izvršen veliki uticaj i da iz tog razloga nijesu ispričali ono što se stvarno dogodilo. Tražio je da se okrivljeni oglasi krivim i da mu se dosude troškovi postupka.<br>
	&nbsp;<br>
	Okrivljeni <strong>Š. K.</strong>, u svojoj odbrani datoj tokom postupka, negirao je izvršenje krivičnog djela i istakao da je predmetnog dana pošao kod komšije i na kapiji sreo F. R., V. L. i E. R., koje je do tada znao samo iz vidjenja. K. je kazao L., pokazujući u njegovom pravcu, "kaži mu šta imaš", te je on prišao do njih, a tada je došao i privatni tužilac S. K.. Kazali su mu da su došli iz inspekcije po prijavi privatnog tužioca zbog ograde, a on im je odgovorio da je ista napravljena prije 25 godina, što je privatni tužilac negirao. Dodao je da ga privatni tužilac često prijavljuje i da su bili i u Upravi policije i molio je da ga ostavi na miru. Nije mu uputio riječi navedene u privatnoj tužbi, niti ga je pljunuo i nije imao ni verbalni, ni bilo kakav kontakt sa privatnim tužiocem. Kod porodice I. je išao iz razloga što je privatni tužilac svugdje po naselju pokazivao presudu, pa je išao kod ove porodice da im lično pokaže o kakvoj se presudi radi. U završnoj riječi je prihvatio završnu riječ svoga branioca.<br>
	&nbsp;<br>
	<strong>Branilac okrivljenog adv. G. P. u završnoj riječi je istakao, </strong>da u radnjama okrivljenog nema elemenata krivičnog djela uvrede. Okrivljeni je toga dana u prisustvu službenih lica saopštio privatnom tužiocu da ne govori istinu da prikazuje neobjektivno činjenično stanje između njegove imovine i imovine privatnog tužioca, to što je njemu saopštio sram te bilo ne govoriš istinu, svaka&nbsp; ti istina bila kao takva, ne može se smatrati da je izvršio krivično djelo uvreda iz čl. 195 st.1 KZ, predložio je sudu da se okrivljeni oslobodi od optužbe i da se obaveže privatni tužilac da okrivljenom plati troškove krivičnog postupka u iznosu od 150,00 eura.<br>
	&nbsp;<br>
	Radi pravilnog i zakonitog presudjenja ove krivično pravne stvari, sud je na glavnom pretresu u dokaznom postupku izveo sledeće dokaze:<br>
	&nbsp;<br>
	Saslušao privatnog tužioca, svjedoke F. K., E. R., V. L. i E. I., izvršio suočenje svjedoka F. K., E. R. i V. L. i pročitao izvod iz KE za okrivljenog.<br>
	&nbsp;<br>
	Nakon sprovedenog dokaznog postupka, cijeneći navode privatne tužbe, odbranu okrivljenog, te izvedene dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, sud je stao na stanovište, da činjenice iz činjeničnog opisa izreke presude, nijesu dokazane, pa je okrivljenog&nbsp; Š. K., za krivično djelo uvreda iz čl. 195 st.1 KZ, oslobodio od optužbe, usled nedostatka dokaza, na osnovu čl. 363 tač. 3 ZKP-a. Pri tome sud je prihvatio odbranu okrivljenog, obzirom da je ista potkrijepljena iskazima svjedoka F. K., E. R. i V. L., koji su i saglasno izjavili da okrivljeni nije oštećenom uputio riječi uvrede.<br>
	&nbsp;<br>
	Na osnovu iskaza<strong> svjedoka F. K. </strong>utvrđeno je da je predmetnog dana oko 08,30 časova, obaviješten od kolege L., da je potrebno da izadju na lice mjesta, u ulicu J. u H., po usmenoj prijavi S. K.. Pošao je sa kolegama L. i R. i privatni tužilac im je pokazao put i spornu ogradu. Nakon obavljenog nadzora izašli su na ulicu J., kada je iz kuće izašao okrivljeni i prišao do njih. Objasnio im je da su još od ranije zavadjeni oko ograde, jer privatnom tužiocu smeta ta ograda i da su u medjusobnoj svadji. Tada je okrivljeni uputio privatnom tužiocu riječi: "svaka ti istina bila kao ova, sram te bilo", misleći na to što je doveo inspekciju. Druge riječi nije uputio. Nakon toga su se okrenuli ušli u auto i pošli do svoje kancelarije. Nije vidio da je okrivljeni pljunuo privatnog tužioca, odnosno tako nešto se u njegovom prisustvu nije desilo. Svjedok I. E. je bio nekih 15 do 20 m&nbsp; udaljen od njih i kopao je kanal u dvorištu privatnog tužioca. Toga jutra je padala kiša&nbsp; on&nbsp; i njegove kolege kada se desio događaj su bile pri ulazu u vozilo.<br>
	&nbsp;<br>
	Na osnovu iskaza <strong>svjedoka V. L.</strong>, utvrđeno je da je predmetnog dana sa kolegama kao službeno lice, komunalni inspektor, izašao na lice mjesta po prijavi privatnog tužioca, koji im je tamo pojasnio zbog čega je podnio prijavu. Ubrzo je došao i okrivljeni koji je negirao navode privatnog tužioca i čuo je kada je istom kazao "sram te bilo, to nije tačno, sva ti istina takva, donesi ugovor izmedju naših očeva". Nije čuo da je privatnom tužiocu kazao riječi"djubre jedno nevaspitano, stoko jedna" i nije vidio da je okrivljeni pljunuo privatnog tužioca. Pojasno je da je ranije kazao da bilo prisutno više ljudi odnosilo se na ostale svjedoke koji su saslušani u ovom predmetu, a radi se o njegovim kolegama, a u blizini se nalazio i E. I., koji je kopao neki kanal.<br>
	&nbsp;<br>
	Na osnovu iskaza<strong> svjedok E. R.</strong> utvređeno je da je sa kolegama predmetnog dana službeno izašao po usmenoj prijavi S. K. u ulicu J., jer je privatni tužilac prijavio uzurpaciju puta, postavljanjem ograde. Kada su izašli na lice mjesta, bio je prisutan okrivljeni i on se pojavio kada su bili pri odlasku. Okrivljeni je čuvši navode privatnog tužioca govorio da to nije istina. Nije čuo da je privatnom tužiocu kazao riječi "djubre jedno nevaspitano, stoko jedna". Čuo je da mu je kazao "stid te bilo, govoriš neistine", a nije vidio da je pljunuo privatnog tužioca. Toga dana na licu mjesta bili su prisitni privatni tužilac i okrivljeni, kao i on sa njegovim kolegama F. K. i V. L.. Svjedok E. I. je bio na udaljenosti od njih 20-tak metara i nešto je radio u dvorištu privatnog tužioca, a sa mjesta gdje su se nalazili mogli su vidjet I..<br>
	&nbsp;<br>
	Sud je prihvatio iskaze prednjih svjedoka na osnovu kojih je utvrđeno da okrivljeni nije uputio privatnom tužiocu riječi&nbsp; “đubre jedno nevaspitano, stoko jedna” i da nijesu videli da je okrivljeni pljunuo privatnog tužioca.<br>
	&nbsp;<br>
	<strong>Na osnovu suočenja svjedoka F. K., V. L. i E. R.</strong> utvrđeno je da je okrivljeni privatnom tužiocu uputio riječi “svaka ti istina bila kao ova, sram te bilo”, a da okrivljeni nije uputio privatnom tužiocu riječi “ đubre jedno nevaspitano, stoko jedna” i da nijesu videli da je okrivljeni pljunuo privatnog tužioca.<br>
	&nbsp;<br>
	<strong>Svjedok E. I. </strong>u svojoj izjavi je naveo, da je toga dana bio udaljen od lica mjesta nekih 20 do 30 metara, kopao je kanal i čuo je kada je došlo do konflikta i kada je okrivljeni izgovorio riječi "sram te bilo, djubre jedno". Druge riječi nije čuo, niti je vidio da je okrivljeni pljunuo privatnog tužioca, a šta se dalje dešavalo nije mu poznato. Privatnog tužioca ne poznaje dugo vremena i toga dana je radio kanal za džamiju u njegovom dvorištu, sa njim se ne posjećuje, niti su im porodice u prijateljskim odnosima. Riječi koje je čuo, čuo je sa udaljenosti od dvadesetak metara mahinalno i nije mogao čuti sve što se govorilo. Kada je čuo da se priča povišenim glasom okrenuo je glavu i pogledao u tom pravcu odakle su dolazili glasovi i tada je vidio okrivljenog koji je izgovorio riječi “sram te bilo đubre jedno”. Da li si unspektori komunalne policije tad bili prisutni njemu nije poznato, jer se nakon što je pogledao okrenuo i nastavio da radi svoj posao.Toga dana je kopao kanal i inspektori komunalne policije su došli kod njega i upozorili ga da to ne radi, o čemu je obavijestio svoje nadležne i pošao da kopa drugu dionocu kanala. Istakao je da se ne sjeća da li su komunalni inspektori bili prisutni kod okrivljenog i privatnog tužioca.<br>
	&nbsp;<br>
	Sud nije prihvatio iskaz ovog svjedoka obzirom da je i sam istakao da riječi koje je čuo, čuo je sa udaljenosti od dvadesetak metara mahinalno i nije mogao čuti sve što se govorilo.<br>
	&nbsp;<br>
	<strong>Privatni tužilac S. K.</strong>, u svojoj izjavi datoj tokom postupka naveo je da živi u naselju H. i da mu je prvi komšija okrivljeni koji je prije četiri godine postavio ogradu od 4 struka bodljikave žice izmedju njihovih kuća, ali sa spoljašnje strane, na koju se troje djece posjeklo, pa je molio okrivljenog da je ukloni. Išao je redovnim putem i obratio se komunalnoj inspekciji 04.11.2010 godine, koja je sjutradan izašla na lice mjesta i inspektori su mu kazali da to nije njihova nadležnost. Nakon toga okrivljeni mu je uputio riječi uvrede: "djubre jedno nevaspitano, stid te bilo stoko jedna", a zatim ga je pljunuo, više puta ga je vrijedjao, kao i njegove mrtve roditelje. Zatražio je od suda da mu pruži zaštitu, ne u fizičkom smislu nego u sudskom, obzirom da je okrivljeni konfliktna ličnost i osuđivan je 1987. godine, kažnjen u radnoj organizaciji discplinski i zatražio da ga više ne vrijeđa.<br>
	&nbsp;<br>
	Sud je nije prihvatio iskaz privatnog tužioca, obzirom da je svjedoci F. K., E. R. i V. L., koji su na licu mjesta bili kao službena lica, negirali njegove navode.<br>
	&nbsp;<br>
	Na osnovu ovakvog utvrđenog činjeničnog stanja, sud nije mogao izvesti zaključak, da je okrivljeni Š. K., izvršio krivično djelo uvreda iz čl. 195 st.1 KZ, koje mu je stavljeno na teret privatnom tužbom, obzirom da sudu nije pružen ni jedan dokaz u prilogu tih navoda. Na ime na osnovu iskaza svjedoka F. K., V. L. i E. R. i njihovog suočenja na glavnom pretresu, utvrđeno je da je okrivljeni privatnom tužiocu uputio riječi “svaka ti istina bila kao ova, sram te bilo”, a da okrivljeni nije uputio privatnom tužiocu riječi “ đubre jedno nevaspitano, stoko jedna” i da nijesu videli da je okrivljeni pljunuo privatnog tužioca. Time je dovedene u sumnju tvrdnja privatnog tužioca da mu je okrivljeni predmetnog dana uputio riječi uvrede "Djubre jedno nevaspitano, stid te bilo, stoko jedna", te da ga je zatim pljunuo. Svjedok E. I., u svojoj izjavi je naveo da je čuo kada je došlo do konflikta i kada je okrivljeni izgovorio riječi "sram te bilo, djubre jedno", međutim, isti je od lica mjesta bio udaljen oko 20 m, a izgovorene riječi nijesu čuli prednje navedeni svjedoci, koji su se nalazili na licu mjesta, takođe je svjedok naveo da je to čuo mahinalno i da nije obraćao pažnju, te iz tog razloga sud nije mogao prihvatiti njegov iskaz. Stoga sud nije mogao prihvatiti tezu optužbe, obzirom da ista nije potkrijepljena dokazima. Takođe je okrivljeni, odlučno negirao da je izvršio krivično djelo i pojasnio da ga privatni tužilac vrlo često prijavljuje&nbsp; i da su često bili u Upavi poicije.<br>
	&nbsp;<br>
	Kako izvedeni dokazi, nijesu potvrdili navode optužbe i nijesu mogli sa sigurnošću ubijediti sud, da je okrivljeni Š. K., izvršio krivično djelo uvreda iz čl. 195 st.1 KZ, to je sud okrivljenog, na osnovu čl. 363 tač.3 ZKP-a, oslobodio od optužbe.<br>
	&nbsp;<br>
	Privatni tužilac se obavezuje da plati okrivljenom troškove krivičnog postupka u iznosu od 150,00 /stotinupedeset/ eura, na ime angažovanja branioca adv. G. P., za pristup na jedan pretres i razgledanje i kopiranje spisa, na osnovu tar. br. 1 i 13 AT, u roku od 15 dana po pravosnažnosti presude, pod prijetnom prinudnog izvrđenja.<br>
	&nbsp;<br>
	Privatni tužilac S. K., iz Berana se radi ostvarivanja imovinsko pravnog zahtjeva za naknadu štete, na osnovu čl. 212 st. 3 ZKP-a, upućuje se na parnicu.<br>
	&nbsp;<br>
	Sa izloženog odlučeno je kao u izreci presude.<br>
	&nbsp;<br>
	&nbsp;</div>
<div style="text-align: center; ">
	<strong>OSNOVNI SUD U BERANAMA</strong><br>
	<strong>Dana 16.05. 2011. godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,</strong><br>
<strong>Danojla Milošević&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Ana&nbsp; Kenjić - Đukić</strong><br>
&nbsp;<br>
&nbsp;<br>
<strong><u>PRAVNA POUKA</u></strong><br>
Protiv ove presude, dozvoljena je žalba, u roku<br>
od 8 (osam) dana, od dana prijema iste, Višem<br>
sudu u B.Polju, a preko ovog suda.&nbsp;<br>
&nbsp;<br>
&nbsp;<br>
&nbsp;<br>

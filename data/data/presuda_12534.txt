<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.7875in;}
.p1{text-align:center;hyphenate:auto;font-family:Arial;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:end;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.s1{font-weight:bold;}
.s2{font-weight:bold;font-style:italic;}
</style>
<meta content="ivana.durkovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>                              </span>
</p>
<p class="p2"></p>
<p class="p3">
<span class="s1">K.br. 126/2012</span>
</p>
<p class="p3"></p>
<p class="p2">
<span class="s1">U IME CRNE GORE</span>
</p>
<p class="p4"></p>
<p class="p4">
<span class="s2">VIŠI SUD U PODGORICI</span><span>, kao prvostepeni krivični, u vijeću sastavljenom od sudije Vesne Pean, kao predsjednika vijeća, sudija Vesne Jočić i Branke Bošković, kao članova vijeća, uz učešće Borke Jelenković kao zapisničara, u krivičnom predmetu protiv optuženog S.J., koga u postupku  brani  Z. B., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 2 Krivičnog zakonika, postupajući po optužnici Višeg državnog tužioca u Podgorici Kt.br.85/12  od 25.09.2012. godine, koju je na glavnom pretresu zastupala  Sanja Jovićević, zamjenik VDT-a u Podgorici, nakon održanog glavnog i javnog pretresa dana 29.11.2012. godine, a nakon tajnog vijećanja i glasanja donio je i javno objavio, u prisustvu stranaka,  dana  30.11.2012.godine, </span>
</p>
<p class="p4"></p>
<p class="p2">
<span class="s2">P R E S U D U</span>
</p>
<p class="p4">
<span class="s2">Optuženi:</span>
</p>
<p class="p4">
<span class="s2">S.J.,</span><span> zvani "M."od oca Š. i majke H., rođene P.,rođen ....godine u mjestu ..., Republika A., sa prebivalištem u Republici A., ..., državljanin Republike A., neoženjen, bez djece, pismen, sa završenom osnovnom školom, lošeg imovnog stanja, neosuđivan, u pritvoru od 01.09.2012.godine pa nadalje. </span>
</p>
<p class="p4"></p>
<p class="p2">
<span class="s2">K R I V  J E</span>
</p>
<p class="p4">
<span class="s2">Što je:</span>
</p>
<p class="p4">
<span>Dana 01.09.2012.godine, neovlašćeno radi dalje prodaje prenosio i unio u Crnu Goru opojnu drogu - marihuanu "Skank"- supstancu proglašenu za opojnu drogu Rješenjem o utvrđivanju opojnih droga ( Sl.list SRJ br.44/02), iako je bio svjestan da postupa neovlašćeno i protivpravno pa je to i htio, na način što je označenog dana na graničnom prelazu Božaj iz Republike Albanije unio u Crnu Goru opojnu drogu marihuanu "skank", tako što je sa svojim putničkim vozilom marke "Mercedes" A-40, reg. oznaka ...., kojim je upavljao, označenu opojnu drogu koja je bila zapakovana u 46 pojedninačnih pakovanja oblijepljenih braon selotejp trakom ukupne mase 22.845 grama, sakrio u blatobranima i udubljenju od patosa na vozilu i istu, za novčani iznos od 1.000 eura, za račun nepoznatog lica prenosio, a zatim i unio na teritoriji Crne Gore, kada je na graničnom prelazu Božaj, od strane ovlašćenih službenika Uprave Granične policije i službenika carinske ispostave Božaj, predmetna opojna droga pronađena pretresom vozila i oduzeta od okrivljenog, a kod okrivljenog i novac u iznosu od 650 eura i 5.400,00 albanskih leka, koji potiče od izvršenja krivičnog djela, dok je pronađena opojna droga bila namijenjena daljoj neovlašćenoj prodaji</span>
</p>
<p class="p4"></p>
<p class="p4">
<span class="s1">- čime je izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 2 u vezi stava 1 Krivičnog zakonika. </span>
</p>
<p class="p4"></p>
<p class="p4">
<span>Pa ga sud, na osnovu naprijed navedene krivičnoprane odredbe, te članova 2, 4, 5, 15, 32, 33, 36, 42 i 51 Krivičnog zakonika, te člana 374 ZKP-a.</span>
</p>
<p class="p4"></p>
<p class="p2">
<span class="s2">O S U Đ U J E</span>
</p>
<p class="p4"></p>
<p class="p4">
<span class="s2">NA KAZNU ZATVORA U TRAJANJU OD 2 (DVIJE) GODINE, u koju se ima uračunati vrijeme provedeno u pritvoru počev od 01.9.2012.godine, koji je produžen do pravnosnažnosti presude, s tim što ne može biti duži od izrečene kazne zatvora. </span>
</p>
<p class="p4"></p>
<p class="p4">
<span>Na osnovu člana 75 u vezi člana 300 stav 7 Krivičnog zakonika, prema optuženom se izriče:</span>
</p>
<p class="p2">
<span class="s2">MJERA BEZBJEDNOSTI ODUZIMANJA PREDMETA</span>
</p>
<p class="p4"></p>
<p class="p4">
<span>Od optuženog se oduzima opojna droga- marihuana "Skank",  u ukupnoj količini od 22.845 grama, koja se ima uništiti, po pravnosnažnosti presude.</span>
</p>
<p class="p4"></p>
<p class="p4">
<span>Od optuženog se oduzima novac u iznosu od 650,00 eura i 5.400,00 albanskih leka, koji potiče od izvršenja krivičnog djela. </span>
</p>
<p class="p4"></p>
<p class="p4">
<span>Dužan je optuženi po osnovu sudskog paušala platiti ovom sudu novčani iznos od 100,00  eura, u roku od 15 dana, po pravnosnažnosti presude pod prijetnjom prinudnog izvršenja. </span>
</p>
<p class="p2">
<span class="s2">O b r a z l o ž e nj e </span>
</p>
<p class="p2"></p>
<p class="p4">
<span>Optužnicom VDT-a u Podgorici Kt.br.85/12 od 25.09.2012 godine, stavljeno je na teret optuženom S.J., da je izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 2 Krivičnog zakonika, činjenično opisanom kao u izreci presude. Zastupnik optužbe je u završnoj riječi izjavio da je provedenim dokazima u cjelosti potvđena osnovanost optužbe, pa je predložio da sud optuženog oglasi krivim i osudi po zakonu.</span>
</p>
<p class="p4"></p>
<p class="p4">
<span>Optuženi je u odbrani priznao izvršenje krivičnog djela i krivicu za isto, te je objasnio, da je tačno da je predmetnu drogu dana 01.09.2012.godine, svojim vozilom prenio preko graničnog prelaza Božaj. Inače, preko jednog prijatelja sa njim je kontaktirao čovjek kojeg od ranije nije poznavao, i koji mu je predložio da iz Albanije do Tuzi prebaci neku drogu, ali tada nije znao o kojoj vrsti droge se radi. Naveo je, da ima italijanska dokumenta jer je 12. godina radio u Italiji, međutim, ostao je bez posla i već godinu dana ništa nije radio. Čovjek za kojeg je trebao prebaciti drogu mu je za to dao 1.000 eura, i on je prihvatio da to učini iz razloga što su mu roditelji lošeg zdravstvenog stanja, porodica je  i lošeg materijalnog stanja. Nakon ovoga, što je učinio shvatio je da je napravio veliku grešku, koju sigurno ne bi ponovio. Potvrdio je da mu je bilo poznato da je marihuana opojna droga, mada kritične prilike nije tačno znao koju drogu prenosi, već je to saznao od policije kada je uhvaćen. </span>
</p>
<p class="p4"></p>
<p class="p4">
<span>U završnoj riječi branilac optuženog je izjavio da je njegov branjenik nesporno priznao izvršenje krivičnog djela, da su i nepobitni dokazi za to, ali da je optuženi očigledno iskorišćen, odnosno zloupotrijebljen zbog lošeg materijalnog stanja, da je shvatio učinjeno i da se kaje, pa je tražio da se sud opredijeli za adekvatnu kaznu. Optuženi je posebno dodao da se kaje i da mu se ovako nešto više nikada neće ponoviti. </span>
</p>
<p class="p4"></p>
<p class="p4">
<span>Sud je u  dokaznom postupku pročitao pismene dokaze i to: Zapisnik Uprave policije- Ispostave granične policije Podgorica Ku.br.686 od 01.09.2012. godine, potvrdu o privremeno oduzetim predmetima Uprave policije - Granične policije Božaj broj 33/12 od 01.09.2012.godine, službenu zabilješku Uprave policije- Ispostave granične policije Božaj broj 697/12 od 01.09.2012.godine, Izvještaj Forenzičkog centra Danilovgrad o vještačenju opojne droge broj 3689/12, izvršio uvid u fotodokumentaciju Uprave policije - PJ Podgorica broj 20-28-244-1289/2061 od 1.9.2012.godine, izvršio uvid u fotodokumentaciju koja čini sastavni dio izvještaja o vještačenju opojne droge broj 3689.</span>
</p>
<p class="p4"></p>
<p class="p4">
<span>Iz sadržine Službene zabilješke UP Ispostava GP Božaj br. 697/12 od 01.09.2012 godine, proizilazi da je dana 01.09.2012 godine u 09,25 časova na navedenom graničnom prelazu na ulazu u Crnu Goru  pristupilo vozilo marke ,,Mercedes“ albanskih registarskih oznaka …, kojim je upravljao optuženi, gdje je prilikom pregleda od strane službenika Carinske ispostave Božaj i policije utvrđeno da se ispod vozila, u prednjem i zadnjem dijelu (blatobranima i u udubljenju u patosu), nalaze posebno napravljeni bunkeri   u kojima su pronađena 46 pakovanja biljne materije zelene boje, za koju su pretpostavili da se radi o opojnoj drogi "skank", koja je bila presovana i spakovana u PVC foliji braon boje.       </span>
</p>
<p class="p4"></p>
<p class="p4">
<span>Iz Zapisnika  Uprave policije, Ispostava granične policije Podgorica o pretresanju prevoznog sredstva, putnika, prtljaga i drugih pokretnih stvari od 01.09.2012 godine, proizilazi da su ovlašćeni policijski službenici Uprave policije, Ekspozitura granične policije Tuzi dana 01.09.2012 godine u 11,00 časova izvršili pretres kombi vozila kojim je upravljao optuženi S.P. i tom prilikom pronašli u posebno napravljenim bunkerima koji su se nalazili ispod prednjeg i zadnjeg dijela (blatobranima i u udubljenju u patosu) vozila 46 pakovanja  u kojima se nalazila biljna materija zelena materija za koju su predpostavili da se radi o opojnoj drogi "skank", a što je i prikazano u fotodokumentaciji u koju je sud izvršio uvid na glavnom pretresu. </span>
</p>
<p class="p4"></p>
<p class="p4">
<span>Iz sadržine potvrde o privremeno oduzetim predmetima UP GP Božaj 33/12 od 01.09.2012 godine, proizilazi da je od optuženog izmedju ostalog privremeno oduzeto 46 pakovanja biljne materije zelene boje, koja je bila presovana i spakovana u PVC foliji braon boje, za koju  se pretpostavljalo da je opojna droga skank, i 650 eura i 5.400 leka, a koju potvrdu je optuženi uredno potpisao.</span>
</p>
<p class="p4"></p>
<p class="p4">
<span>Iz sadržine izvještaja o vještačenju Forenzičkog centra u Danilovgradu br.3689/12 utvrđuje se da su tom Centru na vještačenje dostavljena 46 ručno pravljenih pakovanja od plastične kese oblijepljenih braon selotejp trakom i sa sadržajem biljne materije tamno zelene boje, karakterističnog opojnog M.  ukupne mase 22.845 grama. Detaljnim makroskopskim i mikroskopskim pregledom biljne materije konstatovano je prisustvo elemenata koji potiču od biljke Canabis Sativa L.iz familije Canabaceae, poznatija kao konoplja. Hemijskom analizom dostavljenih uzoraka utvrđeno je da isti sadrže psihoaktivnu komponentu tetrahidrokanabinol (THC) u koncentraciji iznad 0,3%, koja utiče na centralni nervni sistem, izaziva stanje zavisnosti i nalazi se na listi opojnih droga (Sl.list SRJ br. 44/2002).</span>
</p>
<p class="p4"></p>
<p class="p4">
<span>Ocjenom navoda optužbe, odbrane optuženog i provedenih dokaza, sud je utvrdio da je optuženi S.J.  izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.2 Krivičnog zakonika, kako je to činjenično i pravno predstavljeno u izreci ove presude.</span>
</p>
<p class="p4"></p>
<p class="p4">
<span>Provedeni pismeni dokazi, zapisnik o pretresanju vozila optuženog, potvrda o oduzetim predmetima, te nalaz i mišljenje vještaka hemijske struke su međusobno saglasni u pogledu činjenice da je u vozilu kojim je upravljao optuženi pronađena predmetna droga marihuana-skank, u količini od 22.845 grama, i od istog oduzeta, koje činjenice ne spori ni optuženi. </span>
</p>
<p class="p4"></p>
<p class="p4">
<span>Naime, iz zapisnika Uprave policije PJ Podgorica od 01.09.2012. godine i potvrde Uprave policije PJ Podgorica od istog datuma, na koje dokaze nije bilo primjedbi, utvrđeno je da je dana 01.09.2012. godine kod optuženog prilikom pretresa vozila kojim je upravljao pronađeno, a kasnije i oduzeto 22.845 grama supstance za koju se pretpostavljalo da je opojna droga marihuana-skank. </span>
</p>
<p class="p4"></p>
<p class="p4">
<span>Ovu činjenicu nije sporio optuženi, koji je na glavnom pretresu jasno i nedvosmisleno potvrdio, i pojasnio da je znao da kritične prilike prenosi svojim vozilom i da unosi preko graničnog prelaza Božaj, iz Albanije u Crnu Goru, neku drogu, ali tada nije znao o kojoj vrsti droge se radi, što ga u svakom slučaju ne izuzima od krivice, a za koju "uslugu" nepoznatom licu, je od njega dobio 1000,00 eura. Njegovo priznanje  je potkrijepljeno provedenim pismenim dokazima odnosno zapisnikom, službenom zabilješkom i potvrdom sačinjenih od strane policije, a vještačenjem je nesporno utvrdjeno da je kritične prilike pronadjena i oduzeta opojna droga-marihuana. </span>
</p>
<p class="p4"></p>
<p class="p4">
<span>Navedene dokaze je sud prihvatio kao uvjerljive, međusobno saglasne, a nalaz i mišljenje vještaka hemijske struke kao stručan, jasan, precizan i u skladu sa pravilima struke i nauke. </span>
</p>
<p class="p4"></p>
<p class="p4">
<span>Radnja krivičnog djela neovlašćena proizvodnja, držanje i stavljanje u promet opojnih droga iz člana 300 stav 2 KZ predstavlja neovlašćeno prenošenje i unošenje u Crnu Goru supstance ili preparata koji su proglašeni za opojne droge. Naime, u postupku je nesumnjivo utvrđeno da je optuženi S.J. dana 01.09.2012.godine  iz  Republike Albanije unio u Crnu Goru radi dalje prodaje opojnu drogu marihuanu, na što ukazuje i količina opojne droge (ukupne mase 22.845 grama),   koja je bila zapakovana u pojedinačne zamotuljke oblijepljene PVC kesom,  koju je neovlašćeno prenosio u svom vozilu marke Mercedes, albanskih registarskih oznaka i to sakrivenu u posebnim bunkerima i unio je  preko graničnog  prelaza Božaj, pa je ovim preduzetim radnjama izvršio predmetno krivično djelo.</span>
</p>
<p class="p4"></p>
<p class="p4">
<span>Kao subjektivni elemenat sud je u navedenom postupanju optuženog utvrdio da je ovo djelo učinio potpuno svjestan istog i da je htio njegovo izvršenje. Naime, znao je da se radi o opojnoj drogi, da je promet iste zabranjen, pa je i pored toga prenosio i preko graničnog prelaza Božaj, iz Albanije u Crnu Goru, istu unio. Dakle, u pogledu vinosti postupao je sa direktnim umišljajem.</span>
</p>
<p class="p4"></p>
<p class="p4">
<span>Krivično djelo za koje je optuženi S.J. oglašen krivim je krivično djelo sa blanketnom dispozicijom, pa je kod ovih krivičnih djela pored navođenja činjenica i okolnosti koje čine obilježje krivičnog djela, a o kojima se sud izjasnio, bilo nužno navesti i materijalnopravni propis od kojeg zavisi postojanje ovog djela. Naime, marihuana je supstanca koja je proglašena za opojnu drogu Rješenjem o utvrđivanju opojnih droga ("Sl.list SRJ" br. 44/02) pod botaničkim Cannabis sativa L iz familije Canabaceae. Prema tome, optuženi je postupajući na način bliže opisan u izreci presude, postupao suprotno odredbama Zakona o proizvodnji i prometu opojnih droga ("Sl.list SRJ" br. 46/96 i 37/02). </span>
</p>
<p class="p4"></p>
<p class="p4">
<span>Odlučujući o visini kazne, sud je cijenio sve okolnosti koje utiču da kazna bude veća ili manja shodno članu 42 KZ, pa je od olakšavajućih okolnosti na strani optuženog našao da se isti korektno ponašao pred sudom, da je u potpunosti priznao izvršenje  predmetnog krivičnog djela, izrazio kajanje zbog učinjenog, da je motiv za izvršenje djela loše materijalno stanje, pa mu je izrečena minimalno propisana kazna u trajanju od dvije godine, sa uvjerenjem suda da će se sa ovom kaznom u okviru opšte svrhe izricanja krivičnih sankcija po čl.4 KZ postići svrha kažnjavanja, odnosno da okrivljeni ubuduće neće vršiti ovakva ili slična krivična djela.</span>
</p>
<p class="p4"></p>
<p class="p4">
<span>Shodno članu 51 KZ optuženom se u izrečenu kaznu zatvora uračunalo vrijeme koje je proveo u pritvoru počev od 01.09.2012.godine, koji je produžen do pravosnažnosti presude s tim što ne može biti duži od izrečene kazne zatvora.</span>
</p>
<p class="p4"></p>
<p class="p4">
<span>Shodno članu 300 stav 7 i 75  Krivičnog zakonika, Sud je optuženom izrekao mjeru bezbijednosti trajnog oduzimanja opojne droge marihuane u ukupnoj količini od 22.845 grama, kao predmeta izvršenja krivičnog djela, koja se ima uništiti nakon pravosnažne presude i za koje predmete zakon predviđa obavezno oduzimanje. Takodje je od optuženog oduzet novac u iznosu od 650,00 eura i 5.400,00 albanskih leka, koji potiče od izvršenja ovog krivičnog djela. </span>
</p>
<p class="p4"></p>
<p class="p4">
<span>Kako je optuženi oglašen krivim, to ga je sud shodno članu 226 i članu 229 Zakonika o krivičnom postupku, obavezao na plaćanje sudskog paušala u iznosu od 100 eura, koji iznos je određen shodno složenosti krivičnog postupka i  dužini njegovog trajanja, kao i imovinskim prilikama optuženog.</span>
</p>
<p class="p4"></p>
<p class="p4">
<span>Na osnovu izloženog, a shodno čl.374 ZKP-a, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p2">
<span>VIŠI SUD U PODGORICI</span>
</p>
<p class="p2">
<span>Dana 30.11.2012. godine</span>
</p>
<p class="p4"></p>
<p class="p4">
<span>ZAPISNIČAR                                                  PREDSJEDNIK VIJEĆA-SUDIJA</span>
</p>
<p class="p4">
<span>Borka Jelenković,s.r.                                                           Vesna  Pean,s.r.</span>
</p>
<p class="p4"></p>
<p class="p4"></p>
<p class="p4">
<span class="s2">PRAVNA POUKA</span><span>:</span>
</p>
<p class="p4">
<span>Protiv ove presude dozvoljena je žalba Apelacionom sudu Crne Gore, u roku od 15. dana, od dana prijema pismenog otpravka presude, a preko Višeg suda u Podgorici.</span>
</p>
<p class="p4"></p>
<p class="p2">
<span>Tačnost otpravka, tvrdi i</span>
</p>
<p class="p2">
<span>o v j e r a v a ;</span>
</p>
<p class="p2">
<span>Namještenik suda,</span>
</p>
<p class="p2">
<span>Borka Jelenković</span>
</p>
<p class="p2"></p>
<p class="p2"></p>
<p class="p4"></p>
<p class="p4"></p>
<p class="p4"></p>


</body>
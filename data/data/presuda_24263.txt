<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vesna.cavic" name="author">
</head>
<body class="b1 b2">
<p class="p1"></p>
<p class="p1">
<span>K.br. 48/11</span>
</p>
<p class="p1"></p>
<p class="p2"></p>
<p class="p3">
<!--Image link to '0.png' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p2">
<span>OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Slobodanke Bojanić, kao zapisničara, u krivičnom predmetu protiv okrivljenog P. M. iz P., zbog krivičnog djela napad na vojno lice u vršenju službe u Vojsci iz čl.460 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1578/10 od 24.03.2011.godine, koji je na glavnom pretresu zastupala Romina Vlahović, zamjenik ODT-a iz Podgorice, nakon održanog glavnog i javnog pretresa dana 04.10.2012.godine, u prisustvu zastupnika optužbe i okrivljenog, donio je dana 05.10.2012.godine i istog dana javno objavio </span>
</p>
<p class="p4"></p>
<p class="p3">
<span>PRESUDU</span>
</p>
<p class="p2"></p>
<p class="p2">
<span>Okrivljeni P.M., od oca M. i majke S., rodjene Č., rodjen 01.03.1987.godine u P., sa mjestom prebivališta u P. - ul.N. bb, državljanin Crne Gore, neoženjen, bez djece, pismen, završio srednju saobraćajnu školu,  nezaposlen,  lošeg imovnog stanja, kome je rješenjem Osnovnog suda u Pljevljima Km.br.20/03 od 24.12.2003.godine zbog krivičnog djela iz čl.144 st.1 KZ RCG izrečena vaspitna mjera pojačanog nadzora od strane roditelja.</span>
</p>
<p class="p3">
<span>Kriv je</span>
</p>
<p class="p2"></p>
<p class="p2">
<span>Što je: </span>
</p>
<p class="p2"></p>
<p class="p2">
<span>Dana 04.novembra 2010.godine, oko 21,00 časova, u Danilovgradu, u kasarni "Milovan Šaranović", napao vojno lice koje vrši službu u Vojsci-oštećenog B. M., starijeg vodnika, koji je kao vođa smjene vršio smjenu čuvarske službe-straže na čuvarskim mjestima 1,2 i 3, na način što je, nakon upozorenja oštećenog da ne smije napuštati stražarsko mjesto, uhvatio ga rukama za potiljak i revere uniforme i pokušao da ga obori na zemlju, u čemu nije uspio, da bi ga u daljem napadu spriječili prisutni vojnici,</span>
</p>
<p class="p2"></p>
<p class="p2">
<span>- čime je počinio krivično djelo napad na vojno lice u vršenju službe u Vojsci iz čl.460 st.1 KZ.</span>
</p>
<p class="p2"></p>
<p class="p2">
<span>Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p2">
<span>Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. </span>
</p>
<p class="p4"></p>
<p class="p2">
<span>Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku od 15 dana po pravosnažnosti presude.</span>
</p>
<p class="p2"></p>
<p class="p2">
<span>Na osnovu čl.239 st.2 ZKP-a, oštećeni B. M. se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p3"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>Optužnim predlogom Osnovnog državnog tužilaštva iz Podgorice Kt.br.1578/10 od 24.03.2011.godine, okrivljenom P.M. stavljeno je na teret izvršenje krivičnog djela napad na vojno lice u vršenju službe u Vojsci iz čl.460 st.1 KZ. Zastupnik optužnog predloga je na glavnom pretresu u završnoj riječi precizirao činjenični opis krivičnog djela iz optužnog predloga, na način kako je to činjenično predstavljeno u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi po zakonu.   </span>
</p>
<p class="p2"></p>
<p class="p2">
<span>Okrivljeni P.M. u odbrani datoj u istražnom postupku u bitnom je naveo da je kritičnog dana bio rasporedjen na čuvarskom mjestu br.3 u kasarni u Danilovgradu u vremenu od 15,00 do 21,00 čas. Čitavo vrijeme nalazio se na svom čuvarskom mjestu. Smjena straže je trebala da bude u 21,00 čas. Tek u 21,30 časova smjena straže je došla i tada su se sa njim na stražarskom mjestu nalazili i čuvari M. D. i B., koji nijesu bili na svojim stražarskim mjestima. U 21,30 časova razvodnik straže B. M. je sa stražom došao do njegovog čuvarskog mjesta, kada je napao M. i B. zbog toga što nijesu na svojim čuvarskim mjestima. Sjeća se da su B. i M. objašnjavali B. da se primopredaja straže uvijek vršila na stražarskom mjestu broj 3 i to iz razloga kako bi se skratilo vrijeme smjene straže. On se tada obratio B. M., govoreći mu da straža kasni, zbog čega i čuvari kasne na prevoz do Podgorice, na šta mu je B. rekao da je komadant kasarne u teretani. Zatim je B. kazao da čuvare ne smjenjuje komadant kasarne već on. Tvrdi da mu je potom B. rekao "Ćuti budalo jedna". Osim M. D. i B., tu se nalazio i B.N., koji je rekao "Ajmo ljudi da završimo primopredaju smjene i da idemo kući", što su i uradili i pošli kući. Istakao je da nikakvog kontakta izmedju njega i B. M. nije bilo i da je sa njim bio u izvanrednim odnosima.</span>
</p>
<p class="p2">
<span>  </span>
</p>
<p class="p2">
<span>Okrivljeni P.M. u odbrani datoj na glavnom pretresu u bitnom je naveo da je u vrijeme predmetnog dogadjaja bio profesionalno vojno lice i desetar, te da je bio rasporedjen na čuvarskom mjestu br.3 u kasarni "Milovan Šaranović" u Danilovgradu. Na straži se nalazio u periodu od 15,00 do 21,00 čas, a smjena straže je trebala da dođe u 20,45 časova. Negdje oko 21,00 čas kod njega su došli M. D. i vojnik B., koji su bili raspoređeni na drugim stražarskim mjestima, kako bi se na njegovom stražarskom mjestu izvršila ukupna smjena straže. Nešto poslije 21,00 čas do stražarskog mjesta br.3 došao je, zajedno sa B. N. i još jednim vojnikom, B. M., stariji vodnik, koji je te noći vršio dužnost vodje smjene čuvarske službe - straže na čuvarskim mjestima br.1, 2 i 3. B. M. je kazao M. D. i B. "Zašto nijeste na stražarskim mjestima". Zatim je on B. M. prigovorio da straža kasni, jer stražari treba da stignu na prevoz do Podgorice, na šta je B. M. rekao da je komadant kasarne u teretani. Tvrdi da je potom kazao B. M. "Neće nas komadant smjenjivati, nego ti, požuri zbog prevoza", te da mu je B. M. više puta rekao "Ćuti". On i B. su se nalazili na udaljenosti od 0,50 metara, kada su krenuli jedan prema drugom i sudarili se grudima. Nakon toga je pošao za B. M. na liniju pražnjenja oružja. Upoznat na različitosti u odnosu na odbranu datu u istražnom postupku, okrivljeni P.M. je naveo da je tačno da mu je B. M. više puta rekao "Ćuti budalo jedna", a da je na glavnom pretresu kazao da mu je B. M. rekao samo "Ćuti", iz poštovanja. Takodje, objasnio je da on pod fizičkim kontaktom podrazumijeva udarac rukom ili nogom, pa je iz tog razloga u istražnom postupku kazao da izmedju njega i B. M. nije bilo kontakta. </span>
</p>
<p class="p2"></p>
<p class="p2">
<span>Sud je na glavnom pretresu u dokaznom postupku pročitao iskaz svjedoka-oštećenog B. M. iz istražnog postupka sa zapisnika o saslušanju svjedoka Kri.br.10/1589 od 21.02.2011.godine i sa glavnog pretresa od 02.02.2012.godine, pročitao iskaz svjedoka B. N. iz istražnog postupka sa zapisnika o saslušanju svjedoka Kri.br.10/1589 od 23.02.2011.godine i sa glavnog pretresa od 02.02.2012.godine, pročitao naredbu Ministarstva odbrane-Vojske Crne Gore br.2846 od 03.12.2009. godine, pročitao naredbu Ministarstva odbrane-Vojske Crne Gore br.2846-6/09 od 15.01.2010. godine, pročitao izvještaj o prijemu dužnosti na ime B. M. od 01.04.2009. godine, pročitao rješenje Ministarstva odbrane-Generalštab Vojske Crne Gore br.07/862-2 od 17.03.2009. godine, pročitao naredbu Ministarstva odbrane-Vojske Crne Gore br.231-1 od 26.01.2010. godine, pročitao akt Ministarstva odbrane-Vojske Crne Gore-Posebne dužnosti organa čuvarske službe, pročitao izvještaj o prijemu dužnosti na ime P.M. od 15.01.2010. godine, pročitao rješenje Ministarstva odbrane br.80501-168/10 od 13.01.2010. godine, pročitao ugovor o službi u Vojsci Crne Gore br.05-12204/08-6 od 16.06.2009. godine, zaključen između Ministarstva odbrane Crne Gore i P.M.a, pročitao ugovor o službi u Vojsci Crne Gore br.05-12204/08 od 15.08.2008. godine, zaključen između Ministarstva odbrane Crne Gore i P.M. i pročitao izvod iz kaznene evidencije Uprave policije PJ Pljevlja od 16.05.2011.godine, izdat na ime okrivljenog P.M.  </span>
</p>
<p class="p2"></p>
<p class="p2">
<span>Svjedok-oštećeni B. M. u iskazu datom u istražnom postupku i na glavnom pretresu u bitnom je naveo da je kritične večeri kao vojno lice-stariji vodnik u Vojsci Crne Gore, vršio dužnost vodje smjene pri smjeni čuvarske službe-straže. Naime, dana 04.11.2010.godine, u vremenu od 20,50 časova do 21,20 časova, vršio je smjenu straže na čuvarskim mjestima br. 1, 2 i 3 u Kasarni u Danilovgradu. U toku razvodjenja smjene trojicu čuvara nije našao na čuvarskim mjestima, već na putu kod bilborda, kada ih je upozorio da ne smiju da napuštaju svoja čuvarska mjesta i naložio im da se vrate na svoja mjesta radi predaje dužnosti. Tom prilikom vojnik po ugovoru P.M. mu je rekao da može ako mu se digne kurac da smjenu preda i potpukovniku D., a ne njemu, kada ga je on upozorio da ne može tako da se ponaša. Zatim ga je P. zgrabio sa obje ruke za revere uniforme i pokušao da ga obori na zemlju, u čemu nije uspio, jer su ga spriječili M. D. i B. N. Nakon završetka smjene i odlaganja opreme u oružani, o ovom dogadjaju obavijestio je dežurnog kasarne. Naveo je i to da se P. i ranije ponašao drsko i nevojnički. Pridružio se krivičnom gonjenju protiv okrivljenog i postavio je imovinsko-pravni zahtjev u iznosu od 400,00 Eura. </span>
</p>
<p class="p2"></p>
<p class="p2">
<span>Svjedok B. N. u iskazu datom u istražnom postupku i na glavnom pretresu u bitnom je naveo da je dana 04.11.2010.godine, u periodu od 12,00 časova do 08,00 časova bio rasporedjen na stražarskom mjestu br.3 u kasarni u Danilovgradu VP 4010. Istog dana oko 20,50 časova došao je, zajedno sa vodjom smjene B. M., do čuvarskog mjesta br.3, gdje su zatekli vojnike po ugovoru P.M., M. D. i B. Tada se B. M. obratio M. i B. riječima "Zašto nijeste na svojim pozicijama", na šta su se oni nasmijali. Zatim je P. rekao B. "Zašto smjena kasni", na šta mu je B. odgovorio "Nemoj tako da se obraćaš". Nakon toga P. je kazao B. "Ako mi se digne kurac, ja ću smjenu direktno predavati potpukovniku D.", da bi B. potom P. rekao da samo budala može tako da uradi.  Tvrdi da je zatim P.M. krenuo nekoliko koraka prema B. i uhvatio ga rukama za potiljak, povlačeći ga prema zemlji, držeći ga tako par sekundi, kada su pritrčali on i M. D. i spriječili P., uhvativši ga za po jednu ruku. On je ostao na stražarskom mjestu br.3, dok su se B., P. i M. uputili prema liniji punjenja-pražnjenja. Istakao je da je moguće da je P. B. kritičnom prilikom, osim za potiljak, uhvatio i za kragnu od uniforme, kada ga je povukao ka zemlji.   </span>
</p>
<p class="p2"></p>
<p class="p2">
<span>Naredbom Ministarstva odbrane-Vojske Crne Gore br.2846 od 03.12.2009.godine i  naredbom Ministarstva odbrane-Vojske Crne Gore br.2846-6/09 od 15.01.2010.godine, formiran je vod-odjeljenje između ostalog i za obezbjedjenje kasarne "M. Šaranović".</span>
</p>
<p class="p2"></p>
<p class="p2">
<span>Iz izvještaja o prijemu dužnosti na ime B. M. od 01.04.2009.godine utvrdjuje se da je isti primljen na vojnu dužnost, kao stariji vodnik, a po rješenju načelnika Generalštaba Vojske Crne Gore, broj 07/862-2 od 17.03.2009.godine.</span>
</p>
<p class="p2"></p>
<p class="p2">
<span>Iz rješenja Ministarstva odbrane-Generalštab Vojske Crne Gore br.07/862-2 od 17.03.2009.godine, utvrdjuje se da je B. M., stariji vodnik, postavljen na vojnu dužnost, sa mjestom službovanja u Danilovgradu.</span>
</p>
<p class="p2"></p>
<p class="p2">
<span>U naredbi Ministarstva odbrane-Vojske Crne Gore br.231-1 od 26.01.2010.godine, navedeno je da je B. M. upućen u komandnu četu, u vod za obezbjedjenje, kao privremeni sastav. </span>
</p>
<p class="p2"></p>
<p class="p2">
<span>Iz akta Ministarstva odbrane-Vojske Crne Gore-Posebne dužnosti organa čuvarske službe, utvrdjuje se da je komandir čsi-vodja smjene dužan da se, izmedju ostalog, stara da čuvari budu na vrijeme postavljeni, smijenjeni ili povučeni sa dužnosti. Takodje, on vrši razvodjenje čuvara na čuvarskim mjestima. </span>
</p>
<p class="p2"></p>
<p class="p2">
<span>Iz izvještaja o prijemu dužnosti na ime P.M. od 15.01.2010.godine utvrdjuje se da je isti primljen na vojnu dužnost, kao desetar, a po rješenju Ministarstva odbrane br.80501-168/10 od 13.01.2010.godine.</span>
</p>
<p class="p2"></p>
<p class="p2">
<span>Iz rješenja Ministarstva odbrane br.80501-168/10 od 13.01.2010.godine utvrdjuje se da je P.M., kao desetar po ugovoru, postavljen na vojnu dužnost, sa mjestom službovanja u Danilovgradu.</span>
</p>
<p class="p2"></p>
<p class="p2">
<span>Iz ugovora o službi u Vojsci Crne Gore br.05-12204/08-6 od 16.06.2009.godine, zaključenog između Ministarstva odbrane Crne Gore i P.M. i ugovora o službi u Vojsci Crne Gore br.05-12204/08 od 15.08.2008.godine, zaključenog između Ministarstva odbrane Crne Gore i P.M., utvrdjuje se da je P.M. primljen na službu u Vojsku Crne Gore po ugovoru na odredjeno vrijeme u svojstvu vojnika po ugovoru, a zatim desetara, na period od 15.08.2009.godine do 14.08.2011.godine, sa mjestom službovanja u Danilovgradu.</span>
</p>
<p class="p2"></p>
<p class="p2">
<span>Iz izvoda iz kaznene evidencije Uprave policije PJ Pljevlja od 16.05.2011.godine, izdatog na ime okrivljenog P.M., utvrdjuje se da mu je rješenjem Osnovnog suda u Pljevljima Km.br.20/03 od 24.12.2003.godine zbog krivičnog djela iz čl.144 st.1 KZ RCG izrečena vaspitna mjera pojačanog nadzora od strane roditelja.</span>
</p>
<p class="p2"></p>
<p class="p2">
<span>Sud je cijenio iskaze svjedoka-oštećenog B. M. i svjedoka B. N., koji su međusobno saglasni, pa je našao da su se isti jasno, određeno, logično i istinito izjasnili o činjenicama važnim za ovu krivično-pravnu stvar. </span>
</p>
<p class="p2"></p>
<p class="p2">
<span>Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog P.M. stekla sva obilježja bića krivičnog djela napad na vojno lice u vršenju službe u Vojsci iz čl.460 st.1 KZ. Naime, okrivljeni je dana 04.novembra 2010.godine, oko 21,00 časova, u Danilovgradu, u kasarni "Milovan Šaranović", napao vojno lice koje vrši službu u Vojsci-oštećenog B. M., starijeg vodnika, koji je kao vođa smjene vršio smjenu čuvarske službe-straže na čuvarskim mjestima 1,2 i 3, na način što je, nakon upozorenja oštećenog da ne smije napuštati stražarsko mjesto, uhvatio ga rukama za potiljak i revere uniforme i pokušao da ga obori na zemlju, u čemu nije uspio, da bi ga u daljem napadu spriječili prisutni vojnici.</span>
</p>
<p class="p2"></p>
<p class="p2">
<span>Sve naprijed navedene činjenice utvrdjene su iz iskaza svjedoka-oštećenog B. M. i iskaza svjedoka B. N.</span>
</p>
<p class="p2"></p>
<p class="p2">
<span>Naime, iz iskaza svjedoka-oštećenog B. M. utvrđuje se da je on dana 04.11.2010.godine, u kasarni u Danilovgradu, kao vojno lice-stariji vodnik u Vojsci Crne Gore, vršio dužnost vodje smjene pri smjeni čuvarske službe-straže na stražarskim mjestima 1,2 i 3. Okrivljeni P.M. u odbrani nije poricao da je bio profesionalno vojno lice i desetar, da je kritične noći bio rasporedjen na čuvarskom mjestu br.3 u kasarni "Milovan Šaranović" u Danilovgradu, te da je oštećeni B. M., kao stariji vodnik, te noći vršio dužnost vodje smjene čuvarske službe - straže na čuvarskim mjestima 1, 2 i 3. Dalje se iz iskaza svjedoka-oštećenog B. M. i iskaza svjedoka B. N. utvrđuje da su oko 21,00 časova došli do stražarskog mjesta br.3, kada je nakon upozorenja oštećenog B. M. da se ne smije napuštati stražarsko mjesto, okrivljeni P.M. počeo nevojnički da se ponaša i da se prepire sa oštećenim B. M., koji mu je bio pretpostavljeni, a zatim napao oštećenog B. M. tako što ga je rukama uhvatio za potiljak i revere uniforme i pokušao da ga obori na zemlju. U daljem napadu okrivljenog P.M. su spriječili vojnici B. N. i M. D. što proizilazi iz iskaza svjedoka-oštećenog B. M. i svjedoka B. N.</span>
</p>
<p class="p2"></p>
<p class="p2">
<span>Odbrana okrivljenog P.M. da on nije hvatao rukama za potiljak i revere uniforme oštećenog i pokušao da ga obori na zemlju obesnažena je iskazima svjedoka-oštećenog B. M. i svjedoka B. N. Osim toga okrivljeni P.M. je različito predstavio događaj u istrazi i na glavnom pretresu. U odbrani datoj u istražnom postupku je istakao da kritičnom prilikom nije bilo kontakta izmedju njega i oštećenog B. M., a u odbrani datoj na glavnom pretresu je naveo da su on i oštećeni B. M. krenuli jedan prema drugom i sudarili se grudima, a takvu različitost je pravdao nelogično da pod fizičkim kontaktom podrazumijeva samo udarac rukom ili nogom. Imajući u vidu sve naprijed navedeno sud je utvrdio da je odbrana okrivljenog P.M. neistinita i sračunato data u cilju izbjegavanja krivično-pravne odgovornosti</span>
</p>
<p class="p2"></p>
<p class="p2">
<span>Krivično djelo napad na vojno lice u vršenju službe u Vojsci iz čl.460 st.1 KZ čini onaj ko napadne ili prijeti da će napasti vojno lice koje vrši službu u Vojsci. U konkretnom slučaju, a na način kako je to naprijed činjenično utvrđeno, okrivljeni je napao oštećenog koji bio vojno lice koje je vršilo službu u Vojsci, zbog čega su se u radnjama okrivljenog stekla sva bitna obilježja bića krivičnog djela napad na vojno lice u vršenju službe u Vojsci iz čl.460 st.1 KZ.</span>
</p>
<p class="p2"></p>
<p class="p2">
<span>Cijeneći psihički odnos okrivljenog prema izvršenom krivičnom djelu, sud je našao da je isti postupajući na naprijed opisani način bio svjestan svog djela i htio je njegovo izvršenje, što znači da je krivično djelo izvršio sa direktnim umišljajem. </span>
</p>
<p class="p2"></p>
<p class="p2">
<span>Zastupnik optužbe je na glavnom pretresu od 04.10.2012.godine odustao od izvodjenja dokaza saslušanja svjedoka M. D. </span>
</p>
<p class="p2"></p>
<p class="p2">
<span>Sud je cijenio i druge provedene dokaze pa je našao da su bez uticaja na odluku u ovoj krivičnoj stvari.</span>
</p>
<p class="p2"></p>
<p class="p2">
<span>Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljenog našao da je isti mlad (rođen je 1987.godine), dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 3 (tri) mjeseca i istovremeno odredio rok provjeravanja od 1(jedne) godine, odnosno da se utvrdjena kazna neće izvršiti ako okrivljeni za vrijeme od 1 godine po pravosnažnosti ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe izricanja krivičnih sankcija iz čl.4 st.2 KZ.</span>
</p>
<p class="p2"></p>
<p class="p2">
<span>O  troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, isti je obavezan da plati na ime sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude. </span>
</p>
<p class="p2"></p>
<p class="p2">
<span>Oštećeni B. M. je osnovom čl.239 st.2 ZKP-a, radi ostvarivanja imovinsko-pravnog zahtjeva, upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.</span>
</p>
<p class="p2"></p>
<p class="p2">
<span>Na osnovu izloženog, a shodno čl. 374 ZKP-a, odlučeno je kao u izreci. </span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR, 		          		                                S U D I J A, </span>
</p>
<p class="p2">
<span>Slobodanka Bojanić s.r.			                              Vladimir Novović s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span><span> Protiv ove presude može se izjaviti žalba u roku od 8 dana od dana prijema pismenog otpravka Višem sudu u Podgorici, a preko ovog suda.</span>
</p>
<p class="p1"></p>
<p class="p4"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;font-weight:bold;}
.s2{font-weight:bold;}
.s3{font-weight:bold;font-style:italic;}
.s4{color:red;}
.s5{color:black;}
.s6{color:#ff6600;}
.s7{font-family:Arial;}
.s8{font-size:12pt;}
.p1{text-indent:0.41666666in;margin-left:-0.16666667in;margin-right:-0.052083332in;text-align:end;hyphenate:auto;font-family:Times New Roman;font-size:12pt;}
.p2{margin-right:-0.052083332in;text-align:start;hyphenate:auto;font-family:Arial;font-size:12pt;}
.p3{margin-right:-0.052083332in;text-align:center;hyphenate:auto;font-family:Arial;font-size:12pt;}
.p4{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p5{text-indent:0.375in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p6{margin-right:-0.13541667in;text-align:justify;hyphenate:auto;font-family:Arial;font-size:12pt;}
.p7{margin-right:-0.13541667in;text-align:center;hyphenate:auto;font-family:Arial;font-size:12pt;}
.p8{margin-right:-0.052083332in;text-align:justify;hyphenate:auto;font-family:Times New Roman;font-size:12pt;}
.p9{text-indent:0.5in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p10{margin-right:0.01875in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-left:-0.083333336in;margin-right:0.03125in;text-align:justify;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Arial;font-size:12pt;}
.p13{text-align:center;hyphenate:auto;font-family:Arial;font-size:12pt;}
.p14{text-align:justify;hyphenate:auto;font-family:Arial;font-size:12pt;}
.p15{text-align:end;hyphenate:auto;font-family:Arial;font-size:12pt;}
.p16{text-align:start;hyphenate:auto;font-family:Times New Roman;font-size:12pt;}
.p17{text-align:start;hyphenate:auto;font-family:Arial;font-size:13pt;}
.p18{text-align:center;hyphenate:auto;font-family:Arial;font-size:13pt;}
.p19{text-align:justify;hyphenate:auto;font-family:Arial;font-size:13pt;}
.p20{margin-left:0.5in;text-align:justify;hyphenate:auto;font-family:Arial;font-size:13pt;}
.p21{text-indent:0.5in;text-align:justify;hyphenate:auto;font-family:Arial;font-size:13pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>                                                                                                                                                                                K</title>
<meta content="dragisa.baletic" name="author">
</head>
<body class="b1 b2">
<p class="p1">
<img src="http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/520px-Coat_of_arms_of_Montenegro.svg.png" height="100" <="" p="">
</p><p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span class="s2">	</span><span>OSNOVNI SUD U PODGORICI,</span><span class="s2"> </span><span>kao prvostepeni, krivični, po sudiji Jovović Željki,  uz učešće Rajković Danijele kao zapisničara, u krivičnom predmetu protiv okrivljene K. K. M. iz Nikšića, zbog krivičnog zloupotrba položaja u privrednom poslovanju iz čl.272 st.1 Krivičnog zakonika, rješavajući po optužnom predlogu ODT Podgorica Kt.br. 143/12 od 14.06.2012. godine, nakon održanog glavnog i javnog pretresa u prisustvu zamjenika ODT Podgorica A. R., okrivljene i njenog branioca adv. Ž. M. po zamjeničkom punomoćju adv. Đ. D., dana 19.03.2013. godine donio je i stog dana javno objavio</span>
</p>
<p class="p3"></p>
<p class="p3">
<span>P R E S U D U</span>
</p>
<p class="p5"></p>
<p class="p4">
<span class="s3">	</span><span class="s2">   </span>
</p>
<p class="p6">
<span class="s2">	</span><span>Okrivljena  </span>
</p>
<p class="p6">
<span>	K. K. M.,  JMB 0501984265025, od oca D. i majke S., rođene G., rođena xx.xx. 1984. godine u Nikšiću, sa prebivalištem u Nikšiću VI C. xxx ili u Podgorici T. š. bb, završila višu školu, po zanimanju ekonomista, zaposlena, udata, majka dvoje mldb. djece, lošeg imovnog stanja, neosuđivana</span>
</p>
<p class="p6"></p>
<p class="p7">
<span>Kriva je</span>
</p>
<p class="p6">
<span>	Što je:</span>
</p>
<p class="p6">
<span>	Tokom maja 2007. godine u Podgorici, kao odgovorno lice u privrednom društvu-izvršni direktor i ovlašćeni zastupnik DOO "M." iz Podgorice, svjesna svog djela čije je izvršenje htjela, znajući da je njeno djelo zabranjeno, zloupotrebom svog položaja u pogledu raspolaganja tuđom imovinom i prekoračenjem granica svog ovlašćenja prouzrokovala imovinsku štetu oštećenom DOO "M.", čiji je osnivač R. Z., na način što je, bez saglasnosti i odluke oštećenog privrednog društva, niti njegovog osnivača, a suprotno njenim ovlašćenjima propisanim Satutom društva, kao sredstvo obezbjeđenja plaćanja kredita u iznosu od 10.000,00 € po ugovoru o kreditu br. 702-88-11148 od 25. 05. 2007. godine, koji je u svoje ime i za svoj račun zaključila sa C. K. B., u ime oštećenog DOO "M." izdala mjenično ovlašćenje od 18. 05. 2007. godine sa mjenicom serije AA 0234813, kao i ovlašćenje od 18. 05. 2007. godine, koje isprave je ovjerila pečatom oštećenog društva i svojim potpisom, čime je u iznosu od 6.362,12 eura, kao iznosu koji je u postupku prinudne naplate kredita, upotrebom sredstava obezbjeđenja, naplaćen sa računa oštećenog privrednog društva,</span><span class="s4"> </span><span>oštećenom prouzrokovala imovinsku štetu,</span>
</p>
<p class="p6">
<span>	- čime je izvršila krivično djelo zloupotreba položaja u privrednom poslovanju  iz čl. 272 st.1 Krivičnog zakonika.</span>
</p>
<p class="p6"></p>
<p class="p6">
<span>	Pa joj Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229, 239 i 374 Zakonika o krivičnom postupku, izriče </span>
</p>
<p class="p6"></p>
<p class="p7">
<span>USLOVNU OSUDU</span>
</p>
<p class="p7"></p>
<p class="p6">
<span>	Kojom joj predhodno utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti, ako okrivljena u roku od 2 (dvije) godine po pravosnažnosti presude ne izvrši novo krivično djelo i ukoliko u roku od 6 (šest) </span><span class="s5">mjeseci po pravosnažnosti presude, oštećenom preduzeću DOO "M.", ne isplati na ime imovinskopravnog zahtjeva iznos</span><span class="s6"> </span><span>6.362,12 eura.</span>
</p>
<p class="p6"></p>
<p class="p6">
<span>	Obavezuje se okrivljena da plati na ime troškova krivičnog postupka iznos od </span><span class="s5">30,00</span><span> €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4">
<span>	</span>
</p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4">
<span>	Optužnim predlogom ODT Podgorica Kt.br. 143/12 od 14.06.2012. godine stavljeno je na teret okrivljenoj K. K. M. izvršenje krivičnog djela zloupotreba položaja u privrednom poslovanju iz čl.272 st.1 Krivičnog zakonika. Zastupnik optužbe je u završnoj riječi izmijenio činjenični opis dispozitiva optužnog predloga na način označen u izreci presude, ne mijenjajući pri tom pravnu kvalifikaciju djela i pri tako preciziranom optužnom predlogu ostao do kraja glavnog pretresa pa je nalazeći da je provedenim dokazima na glavnom pretresu na nesumnjiv način utvrđeno da je okrivljena izvršila krivično djelo stavljeno joj na teret, predložio da sud okrivljenu oglasi krivom i osudi kaznom zatvora u zakonom propisanim granicama. </span>
</p>
<p class="p4">
<span>	Punomoćnik ovlašćenog predsatavnika oštećenog DOO "M.", adv. D. S. je prihvatio završnu riječ zastupnika optužbe, pridružio se krivičnom gonjenju i postavio imovinskopravni zahtjev u iznosu od  6.362,12 €.</span>
</p>
<p class="p4">
<span>	Okrivljena je u svojoj odbrani u bitnom navela da je bila zaposlena u DOO "M." i to kao trgovac negdje 2003 ili 2004 godine a da je 2006 godine imenovana za izvršnog direktora i ovlašćenog zastupnika navedene firme. Kako je imala potrebu za određenim novčanim sredstvima, zbog čega je namjeravala da podigne kredit u iznosu od 10.000 €, o tome je usmeno upoznala osnivača firme u kojoj je radila R. Z. i od istog dobila saglasnost, te je kao sredstvo obezbeđenja tog kredita u svojstvu izvršnog direktora izdala mjenicu i mjenično ovlašćenje i iste ovjerila pečatom DOO "M." i svojim potpisom, nakon čega je kod CKB podigla iznos od 10.000 €. Dalje je navela, da je u početku vraćala rate ovog kredita a kasnije nije imala novčanih sredstava i zbog toga nije otplatila veći dio kredita. Poznato joj je da je firmi DOO "M." na ime ovog kredita odbijeno 1.657,14 € , a saznala je i to da je ovoj firmi kasnije odbijen cjelokupni dug. Spremna je da ovoj firmi, po dogovoru, isplati cjelokupni dug. Pojasnila je da se u poslu sa  osnivačem ove firme usmeno dogovarala ali da nikada osim predmetnog slučaja nije opteretila sredstva firme tj. nikada nije izdala neku mjenicu, mjenično ovlašćenje ili zaključila neki posao kojim bi otuđila sredstva. U završnoj riječi je prihvatila završnu riječ svog branioca.</span>
</p>
<p class="p4">
<span>	Branilac okrivljene K. K. M., adv. Ž. M. je u završnoj riječi navela da se iz dokaza provedenih u ovom postupku ne može pravilno i potpuno utvrditi činjenično stanje, jer je bilo neophodno saslušati u svojstvu svjedoka Z. R.. Zbog navedenog, smatra da provedeni dokazi ukazuju da njena branjenica nije počinila krivično djelo koje joj je stavljeno na teret i predložila je da je sud oslobodi od optužbe. Međutim, ukoliko sud nađe da je okrivljena izvršila krivično djelo stavljeno joj na teret, predlaže da joj se izrekne uslovna osuda nalazeći da bi se istom u potpunosti postigla svrha kažnjavanja, a ovo imajući u vidu da se radi o neosuđivanom licu, o ženi koja je majka dvoje mldb. Djece, od kojih jedno ima dva mjeseca i o osobi lošeg imovnog stanja, zbog čega bi njen odlazak na izdržavanje zatvorske kazne imao nesagledive posledice na njenu porodicu. </span>
</p>
<p class="p8">
<span>	</span><span class="s7">Sud je u dokaznom postupku saslušao  u svojstvu svjedoka  S. V. kao predstavnika oštećenog preduzeća DOO "M.", punomoćnika ovlašćenog predstavnika oštećenog, adv.D. S., pročitao izvod iz CRPS-a za DOO "M." od 1.02.2007.godine i od 07.08.2007.godine, dopis CKB br.4231 od 16.02.2012.godine  sa dokumentacijom forniranom po ugovoru o kreditu br.702-88-11148 od 28.05.2007.godine, ugovor o radu od 29.01.2007.godine zaključen između DOO "M." i K. M., odluku o prestanku radnog odnosa DOO "M." od 07.11.2008.godine, statut DOO "M." od januara 2007.godine i Izvod iz kaznene evidencije UP PJ Podgorica na ime okrivljene K. K. M. br.1005 od 23.04.2012.godine.</span>
</p>
<p class="p4">
<span>	Svjedok S. V. je u svom iskazu u predhodnom postupku  u bitnom navela da je u preduzeću DOO "M." u Podgorici u radnom odnosu od decembra 2008 godine. K. M. radila je u njihovoj firmi po osnovu ugovora o radu, koji je sa njom zaključen 29.01.2007.godine, na mjestu izvršnog direktora na neodređeno vrijeme, na kojoj poziciji je bila do 07.11.2008.godine, kada joj je odlukom  navedenog preduzeća prestao radni odnos. Dana 11.07. 2011.godine, od CKB-a je u firmu stigao izvod br.155 iz kojeg se vidi da je ta banka sa njihovog računa tog dana odbila iznos od 587,78 €, gje je kao svrha plaćanja navedena naplata za kredit K. M.. Ona je o svemu obavijestila svoje pretpostavljene, nakon čega je ista banka ponovo i to dana 17.01.2012.godine, njihovoj firmi poslala izvod br.11 iz kojeg su utvrdili da je tog dana sa njihovog žiro-računa pono odbijen novčani iznos od 1.069,36 € na ime naplate kredita K. K. M., nakon čega su protiv M. podnijeli krivičnu prijavu. Na glavnom pretresu je dodala da je u međuvremenu sa njihovog računa skinut cijeli kredit, te je pored prethodno navedenog iznosa skinut i iznos od 4.704,98 € je ona prva u firmi otkrila da se na ime kredita K. K. M. odbijaju rate sa žiro-računa DOO "M.", o čemu je obavijestila sadašnjeg direktora P. D.,  koji je obavijestio nekadašnjg direktora Z. R. i on mu je rekao da ništa ne zna o predmetnom kreditu, da nije davao ovlašćenje za podizanje kredita, niti je znao da se kredit odbija. Nakon toga je obaviještena i uprava ove firme u Subotici pa je M., preko uprave, više puta pozivana radi dogovora oko izmirenja kredita, a nakon toga su joj slata i pisma, u kojima je bio poziv da se javi firmi radi dogovora, koja pisma joj nisu uručena jer je promijenila adresu.</span>
</p>
<p class="p4">
<span>	Iz izvoda CRPS-a za DOO "M." od 01.02.2007.godine i od 07.08.2007.godine, Ugovora o radu br.07/2007 od 29.01.2007.godine, te Odluke o prestanku radnog odnosa "M." DOO, utvrđuje se da je u navedenom privrednom društvu  M. K. bila u radnom odnosu  na mjestu izvršnog direktora i ovlašćenog zastupnika ove firme, da joj je  prestao radni odnos zbog razrješenja dužnosti izvršnog direktora prije isteka mandata u navedenom privrednom društvu i to dana 07.11.2008. godine .</span>
</p>
<p class="p4">
<span>	Iz Statuta DOO " M." od januara 2007. godine proizilazi da je osnivač ovog društva za izvršnog direktora imenovao M. K. pri čemu su članom 16 i članom 17 ovog Statuta decidno navedeni djelokrug rada i obaveze izvršnog direktora a izmedju ostalog to su obaveze da zastupa Društvo, da se stara o zakonitosti rada Društva i da odgovara za zakonitost rada Društva, da se stara i odgovara za održavanje likvidnosti Društva, obavlja i druge poslove koje mu stavi u zadatak organ upravljanja,  kao i poslove utvrdjene Zakonom, osnivačkim aktom i Statutom. Nadalje, čl. 15 tač.12 pomenutog Statuta  predviđeno je da je osnivač društva nadležan da donosi odluku o uzimanju i davanju kredita, avala  garancija stvaranja drugih obaveza za Društvo, za čije donošenje je ovlašćen aktima poslovne politike društva.</span>
</p>
<p class="p4">
<span>	Iz kreditne dokumentacije, formirane po Ugovoru o kreditu br.702-88-11148 od 28.05.2007.godine zaključen izmedju CKB AD Podgorica  kao davaoca kredita i K. M. kao korisnika kredita (mjenično ovlašćenje za naplatu sa računa "M." DOO, mjenica AA0234813 "M." DOO, te debitni nalog od 17.01.2012. godine i od 11.07.2011. godine.), proizilazi da je K. M. 28.05.2007. godine zaključila Ugovor o kreditu sa navedenom bankom na iznos od 10.000 eur, pri čemu je kako sredstvo obezbjedjenja plaćaja navedenog kredita izdato mjenično ovlašćenje od 18.05.2007. godine sa mjenicom serije AA0234813 u ime DOO"M.", koje isprave su ovjerene pečatom navedenog preduzeća i potpisane od strane K. M. kao izvršnog direktora ovog preduzeća. Nadalje, iz debitnog naloga od 11.07.2011.godine proizilazi da je sa računa "M." DOO odbijen iznos od 587,78 eur, pri čemu je kao svrha transfera navedeno ime K. M. naplata po kreditu 732-88-11148, dok se na mjestu naziva inicijatora kao korisnika nalazi CKB, a iz debitnog naloga od 17.01.2012. godine proizilazi da je sa računa "M." DOO odbijen iznos od 1.069,36  eur, pri čemu je kao svrha transfera navedeno ime K. M. naplata po kreditu 732-88-11148, dok se na mjestu naziva inicijatora kao korisnika nalazi CKB.</span>
</p>
<p class="p4">
<span>	Ocjenom svih provedenih dokaza pojedinačno i u njihovoj međusobnoj vezi i dovodeći ih u vezu sa odbranom okrivljene, sud je na nesumljiv način utvrdio, da je okrivljena K. K. M. izvršila krivično djelo stavljeno joj na teret, na način, u vrijeme i na mjestu kako je to predstavljeno izrekom presude, pa  je sud oglasio krivom  i izrekao joj sankciju kao u izreci presude.</span>
</p>
<p class="p6">
<span>	Naime, cijeneći odbranu okrivljene koja ne spori da je bila zaposlena u DOO "M", gdje je 2006. godine, imenovana za izvršnog direktora i ovlašćenog zastupnika navedene firme, da je imala potrebu za odredjenim novčanim sredstvima zbog čega je namjeravala da podigne kredit u iznosu od 10.000 €, pa je kao sredstvo obezbedjenja tog kredita u svojstvu izvršnog direktora izdala mjenicu i mjenično ovlašćenje i iste ovjerila pečatom navedene firme i svojim potpisom, nakon čega je kod CKB AD Podgorica podigla kredit, da joj je poznato da je firmi DOO "M" na ime ovog kredita odbijeno 1.657,14 €, a saznala je i to da je ovoj firmi kasnije odbijen cjelokupni dug, i dovodeći je u vezu sa iskazom svjedoka S. V. koja je izmedju ostalog objasnila da je u radnom odnosu kod oštećene firme, da je dana 11.07.2011. godine stigao izvod iz CKB AD Podgorica, iz kojeg se vidi da je banka sa njihovog računa tog dana odbila iznos od 587,78 eur, gdje je kao svrha plaćanja navedena naplata za kredit K. M., nakon čega je ista banka ponovo i to dana 17.01.2012. godine, ovoj firmi poslala izvod iz kojeg su utvrdili da je tog dana sa njihovog žiro računa odbijen novčani iznos od 1.069,36 eur, takodje, na ime naplate kredita na ime K. M. a kasnije i iznos od 4.704,98 eura, da je ona o svemu obavijestila sadašnjeg direktora P. D. koji je obavjestio nekadašnjeg direktora Z. R., a koji mu je rekao da ništa ne zna o predmetnom kreditu, da nije davao ovlašćenje za podizanje tog kredita, niti je znao da se isti odbija od firme, te provedenim materijalnim dokazima na glavnom pretresu, izvodom iz CRPS-a, Ugovorom o radu,  kreditnom dokumentacijom, Statutom DOO"" sud je na nesumnjiv način utvrdio da je okrivljena tokom maja 2007.godine u Podgorici  kao odgovorno lice u privrednom društvu - izvršni direktor i ovlašćeni zastupnik DOO "M." iz Podgorice, zloupotrebom svog položaja u pogledu raspolaganja tuđom imovinom i prekoračenjem granica svog ovlašćenja prouzrokovala imovinsku štetu oštećenom DOO "M.", čiji je osnivač R. Z., na način što je, bez saglasnosti i odluke oštećenog privrednog društva, niti njegovog osnivača, a suprotno njenim ovlašćenjima propisanim Statutom društva kao sredstvo obezbjeđenja plaćanja kredita u iznosu od 10.000,00 €  po ugovoru o kreditu br. 702-88-11148 od 25. 05. 2007. godine koji je u svoje ime i za svoj račun zaključila sa C. K. B., u ime oštećenog DOO "M." izdala mjenično ovlašćenje od 18. 05. 2007. godine sa mjenicom serije AA 0234813, kao i ovlašćenje od 18. 05. 2007. godine, koje isprave je ovjerila pečatom oštećenog društva i svojim potpisom, čime je u iznosu od 6.362,12 eura, kao iznosu koji u postupku prinudne naplate kredita, upotrebom sredstava obezbjeđenja, naplaćen sa računa oštećenog privrednog društva, prouzrokovala imovinsku štetu oštećenom, kojim radnjama je ostvarila sve bitne elemente bića krivičnog djela zlupotreba položaja u privrednom poslovanju iz čl.272 st.1 Krivičnog zakonika. </span>
</p>
<p class="p6">
<span>	Po nalaženju suda, okrivljena je bila svjesna da kao odgovorno lice - izvršni direktor, preduzetim radnjama zloupotrebljava svoj položaj u pogledu raspolaganja tuđom imovinom i prekoračuje granice svog ovlašćenja,  što je i  htjela, a što je za posledicu imalo imovinsku štetu oštećenom DOO „M.“, u čemu se ogleda njena subjektivna veza sa bićem krivičnog djela manifestovana u direktnom umišljaju.</span>
</p>
<p class="p4">
<span>	Sud je cijenio odbranu okrivljene datu na glavnom pretresu u kojoj navodi da je  o namjeri da podigne kredit i da kao sredstvo obezbjedjenja za naplatu tog kredita izda mjenično ovlašćenje i mjenicu, usmeno obavijestila osnivača firme R. Z. koji joj je navodno dao saglasnost za preduzimanje naprijed navedenih radnji, a inače, da se u  redovnom poslu  sa istim usmeno dogovarala ali da nikada osim predmetnog slučaja nije opteretila sredstva firme, pa sud nije prihvatio  ovakve navode odbrane, ocijenivši ih kao nelogične i sračunato date rado izbjegavanja krivice. Naime, okrivljena je postupala suprotno odredbi čl.15 Statuta Društva,  u kojoj je izmedju ostalog odredjeno da osnivač Društva odlučuje tj. donosi odluku o uzimanju i davanju kredita kao i avala garancija stvaranja drugih obaveza za društvo a za čije donošenje je ovlašćen aktima poslovne politike društva, što znači da je u konkretnom slučaju okrivljena bez odluke saglasnosti oštećenog privrednog društva DOO "M.", niti njenog osnivača, izdala predmetno mjenično ovlašćenje i mjenicu u svojstvu izvršnog direktora ovog preduzeća, a radi objezjeđenja naplate kredita koji je podigla u svoje ime i za svoj račun, čime je zloupotrijebila svoj položaj za ostvarivanje ciljeva koji su u njenom  interesu a nalazili su se van njenog ovlašćenja, koje je propisano čl. 16 i 17 Statuta. Prednje je potvrđeno i iskazom svjedoka S. V., koja je izmedju ostalog navela da je o predmetnom slučaju obavijestila sadašnjeg direktora P. D., koji je obavijestio nekadašnjeg direktora Z. R., a koji mu je rekao da mu ništa nije poznato o predmetnom kreditu i da nije davao ovlašćenje za podizanje istog niti je znao da se taj kredit odbija firmi, zbog čega je i iniciran krivični postupak protiv okrivljene. Kod navedenog, nelogično je da bi osnivač Društva, suprotno Statutu u kome je u odredbi čl. 15 jasno propisano da je osnivač Društva nadležan da donosi odluku o uzimanju i davanju kredita, avala garancija stvaranja drugih obaveza za Društvo, izvršnom direktoru dao usmenu saglasnost da izda mjenicu i mjenično ovlašćenje, te iste i ovjeri svojim potpisom, već bi bilo logično ukoliko je bio saglasan da izda sredstvo objezbjeđenja plaćanja kredita okrivljene, saglasno Statutu, predhodno navedena dokumenta sam potpiše, a ovo i kod odbrane okrivljene u kojoj navodi da nikada osim predmetnog slučaja nije opteretila sredstva firme.</span>
</p>
<p class="p9">
<span>Branilac okrivljene je u dopuni dokaznog postupka predložila saslušanje u svojstvu svjedoka R. Z. pa je sud, imajući u vidu utvrđeno činjenično stanje, te činjenicu da sud nije imao procesnih mogućnosti da obezbijedi prisustvo R. Z. na glavnom pretresu, jer nije poznato njegovo mjesto boravišta, a punomoćnik oštećenog je sud obavijestio da isti nije više zaposlen u DOO “M.”, donio rješenje da se R. Z. ne saslušava u svojstvu svjedoka, nalazeći da je ova krivično pravna stvar u dovoljnoj mjeri razjašnjena, pa bi saslušanje navedenog svjedoka vodilo samo nepotrebnom odugovlačenju postupka.</span>
</p>
<p class="p10">
<span>	Prilikom izricanja krivične sankcije za izvršeno krivično djelo, sud je u smislu čl. 42. st. 1 Krivičnog zakonika, a imajući u vidu svrhu kažnjavanja, cijenio sve okolnosti koje utiču na odmjeravanje kazne, pa je okrivljenoj kao olakšavajuće okolnosti cijenio porodične i materijalne prilike u kojima živi - majka dvoje malodobne djece od kojih jedno ima dva mjeseca života, lošeg imovnog stanja, ranije dobro ponašanje i s tim u vezi neosuđivanost, što je sud utvrdio iz izvoda iz kaznene evidencije na ime okrivljene, ispoljeno kajanje uz spremnost da obešteti oštećeno privredno društvo, pa je u odsustvu otežavajućih okolnosti okrivljenoj predhodno utvrdio kaznu zatvora u trajanju od  4 (četiri) mjeseca, nalazeći da je ista adekvatna težini izvršenog krivičnog djela i okrivljene kao izvršioca, pri čemu je sud mišljenja da, radi krivičnopravne zaštite nije neophodno da okrivljena ovu kaznu izdržava, jer se radi o licu na koje se i blažom sankcijom može uticati da ubuduće ne vrši krivična djela, pa je istoj, primjenom čl. 53 i 54 Krivičnog zakonika izrekao uslovnu osudu kao u izreci presude i istovremeno je obavezao da u roku od 6 (šest) mjeseci od pravosnažnosti presude oštećenom preduzeću DOO "Montenegrosport" na ime imovinskopravnog zahtjeva isplati iznos od 6.362,12 €, vjerujući da će se i prijetnjom izvršenja utvrđene kazne zatvora uz obavezu da izmiri navedenu obavezu, koja obaveza ukoliko se ne ispuni predstavlja osnov za opozivanje uslovne osude, te provjerom ponašanja okrivljene u periodu od dvije godine, na  istu u dovoljnoj mjeri uticati da ubuduće ne čini nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika  u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.     </span>
</p>
<p class="p10">
<span>	Kako je okrivljena oglašena krivom, sud je obavezao da na ime troškova krivičnog postupka plati iznos od 30 €, u roku od 15 dana po pravosnažnosti presude, pod prijetnjom prinudne naplate, a ovo shodno čl. 226 i 229 Zakonika o krivičnom postupku.</span>
</p>
<p class="p11">
<span>Sa svega izloženog, a primjenom čl. 374 Zakonika o krivičnom postupku, odlučeno je kao u izreci.</span>
</p>
<p class="p2">
<span>	</span>
</p>
<p class="p2">
<span>	OSNOVNI SUD U PODGORICI, dana 19.03.2013. godine</span>
</p>
<p class="p12">
<span>                                                                                         </span>
</p>
<table class="t1">
<tbody>
<tr class="r1">
<td class="td1">
<p class="p12">
<span>             ZAPISNIČAR:</span>
</p>
</td><td class="td2">
<p class="p13">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p13">
<span>Rajković Danijela,s.r.</span>
</p>
<p class="p12"></p>
</td><td class="td2">
<p class="p13">
<span>   Jovović Željka,s.r.</span>
</p>
<p class="p12"></p>
</td>
</tr>
</tbody>
</table>
<p class="p14"></p>
<table class="t1">
<tbody>
<tr class="r1">
<td class="td3">
<p class="p15">
<span>PRAVNA POUKA:</span>
</p>
</td><td class="td4">
<p class="p12">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p13"></p>
</td>
</tr>
</tbody>
</table>
<p class="p13">
<span>ZTO Danijela Rajković</span>
</p>
<p class="p16">
<span>                                          </span>
</p>
<table class="t1">
<tbody>
<tr class="r1">
<td class="td1">
<p class="p17">
<span>             ZAPISNIČAR:</span>
</p>
</td><td class="td2">
<p class="p18">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p18">
<span>Rajković Danijela</span>
</p>
<p class="p17"></p>
</td><td class="td2">
<p class="p18">
<span>Jovović Željka</span>
</p>
<p class="p17"></p>
</td>
</tr>
</tbody>
</table>
<p class="p19">
<span>           DN-a: Po primjerak presude dostaviti:</span>
</p>
<p class="p20">
<span>- ODT Podgorica,</span>
</p>
<p class="p20">
<span>- Okrivljenoj,  </span>
</p>
<p class="p20">
<span>- Oštećenoj po pravosnažnosti,</span>
</p>
<p class="p20">
<span>- A/a.</span>
</p>
<p class="p21">
<span>Postupljeno dana</span><span class="s8"> ______________</span>
</p>
<p class="p21">
<span>Radnik suda</span><span class="s8"> __________________</span>
</p>
<p class="p21"></p>
<p class="p21"></p>
<p class="p21"></p>
<p class="p16"></p>
<p class="p16"></p>
<p class="p16"></p>


</body>
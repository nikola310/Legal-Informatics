<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{text-align:start;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:justify;hyphenate:auto;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;keep-with-next.within-page:always;font-family:Verdana;font-size:11pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">	K. br. 506/09</span>
</p>
<p class="p1"></p>
<p class="p1"></p>
<p class="p2">
<span class="s1">U IME  NARODA</span>
</p>
<p class="p1"></p>
<p class="p1"></p>
<p class="p3">
<span>	Osnovni sud u Bijelom Polju, kao krivični prvostepeni sud u vijeću sastavljenom od sudije Dragana Mrdaka, predsjednika vijeća i sudija porotnika Međedović Nijaza i Knežević Momira, članova vijeća uz učešće namještenika suda Sonjom Marković, zapisničara, postupajući po optužnici Osnovnog državnog tužioca iz Bijelog Polja, KT. br. 942/08 od 15.05.2009. godine, protiv okrivljenog R.Ž.a iz Bijelog Polja,  zbog produženog krivičnog djela prevare iz čl. 244. st. 3 u vezi st. 1 Krivičnog zakonika, nakon održanog usmenog, glavnog i javnog pretresa u prisustvu zamjenika u ODT-u u Bijelom Polju  Ljubinke Madžgalj, branioca po službenoj dužnosti okrivljenog R.Ž.a, A.L.B.i oštećenog Š.G.a, dana 19.02.2010. godine, donio je i javno objavio</span>
</p>
<p class="p3"></p>
<p class="p3"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni </span><span class="s1">R.Ž.O, </span><span>JMBG ..., od oca G., majke Lj., rodjene D., rodjen ... godine u Bijelom Polju, sa mjestom boravišta u mjestu rodjenja – Lješnica, sa prebivalištem u B.a, kafe bar ''C.'', pismen, završio srednju školu, oženjen, otac jednog djeteta, državljanin  Crne Gore, Crnogorac, vojsku služio 1985. godine u Beogradu, srednjeg imovnog stanja, osudjivan presudom Osnovnog suda u Herceg Novom K. br. 55/04 od 21.03.2006. godine zbog krivičnog djela iz čl. 244 st. 1 KZ RCG na šest mjeseci zatvora – kaznu izdržao, presudom Osnovnog suda u Herceg Novom K. br. 320/05 od 06.03.2008. godine zbog krivičnog djela iz čl. 244 st. 1 KZ CG na sedam mjeseci zatvora, uslovno na tri godine.</span>
</p>
<p class="p3">
<span>	</span>
</p>
<p class="p3"></p>
<p class="p2">
<span class="s1">K r i v     j e</span>
</p>
<p class="p3"></p>
<p class="p3">
<span>	Što je:</span>
</p>
<p class="p3"></p>
<p class="p4">
<span>- dana, 13.03.2007. i 31.05.2007. godine u Bijelom Polju, u namjeri da sebi pribavi protivpravnu imovinsku korist lažno prikazao činjenice oštećenom Š.G.u iz Bijelog Polja, da će u martu mjesecu 2007. godine, da podigne kredit u iznosu od 1.000,00 €, a krajem maja mjeseca 2007. godine u iznosu od 1.000,00 €, i tako ga doveo u zabludu da na štetu svoje imovine potpiše blanko formulare – izjave da je saglasan da bude žirant korisniku kredita i blanko formulare – administrativne zabrane O. B., koje su ovjerene i zavedene u Zavod za izvršenje krivičnih sankcija Podgorica, sa unaprijed stvorenom namjerom da u iste upiše veće novčane iznose kredita, pa je u izjavi i administrativnoj zabrani zavedena pod brojem 0501-1209 od 13.03.2007. godine upisao iznos kredita od 10.000,00 €, a u izjavi i administrativnoj zabrani zavedena pod brojem 0501-2619 od 31.05.2007. godine upisao iznos kredita od 7.000,00 €, a nosioca kredita R.D.a, na osnovu koje dokumentacije je kod O. B. u Bijelom Polju podigao kredit u ukupnom iznosu od 17.000,00 €, a isti ne otplaćuje, u kojem iznosu je sebi pribavio protivpravnu imovinsku korist, </span>
</p>
<p class="p3"></p>
<p class="p4">
<span>- čime je izvršio produženo krivično djelo prevara iz čl. 244 st. 3 u vezi st. 1 Krivičnog zakonika, a u vezi čl. 49 st. 1 Krivičnog zakonika,</span>
</p>
<p class="p3"></p>
<p class="p4">
<span>- pa ga sud primjenom citiranih zakonskih propisa te čl. 2, 4, 5, 13, 15, 32, 36, 42, 49  Krivičnog zakonika, i čl. 199, 202, 212  i 364, Zakonika o krivičnom postupku </span>
</p>
<p class="p2"></p>
<p class="p2"></p>
<p class="p2">
<span class="s1">O S U DJ U J E </span>
</p>
<p class="p3"></p>
<p class="p3"></p>
<p class="p3">
<span class="s1">	</span><span>Na kaznu zatvora</span><span class="s1"> od 1 (jedne ) godine</span><span>. </span>
</p>
<p class="p3"></p>
<p class="p3">
<span> </span>
</p>
<p class="p3">
<span>	Okrivljeni se obavezuje da ovom sudu na ime paušala plati iznos od 50,00 € i da na ime troškova krivičnog postupka plati iznos od 400,00 € koje iznose će uplatiti na žiro račun broj 530-4149-79- Depozita novčanih kazni, troškova postupka i paušala u roku od  15 dana od dana pravosnažnosti presude.</span>
</p>
<p class="p3"></p>
<p class="p3">
<span>	Oštećeni Š.G. se radi ostvarivanja imovinsko pravnog zahtjeva upućuje  na parnični postupak.</span>
</p>
<p class="p3"></p>
<p class="p3"></p>
<p class="p2">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>	Optužnicom ODT u Bijelom Polju Kt. br. 942/08 od 15.05.2009.  godine optužen je R.Ž.o iz Bijelog Polja da je izvršio produženo krivično djelo prevare iz čl. 244 st. 3 u vezi st. 1 Krivičnog zakonika a u  vezi čl. 49 st. 1 Krivičnog zakonika.</span>
</p>
<p class="p3"></p>
<p class="p3">
<span>	Rješenjem ovog suda Kv. br. 12/2010 od 18.01.2010. godine usvojen je predlog ODT-a iz B. Polja i odredjeno da se okrivljenom R.Ž.u sudi u odsustvu.</span>
</p>
<p class="p3"></p>
<p class="p3">
<span>	Rješenjem K. br. 506/09 od 18.01.2010. godine okrivljenom R.Ž.u za branioca po službenoj dužnosti postavljen je A.L.B.iz B. Polja. </span>
</p>
<p class="p3"></p>
<p class="p3">
<span>	Glavni pretres je održan i zaključen u pristustvu zamjenika u ODT-u,  u Bijelom Polju Ljubinke Mažgalj, branioca po službenoj dužnosti okrivljenog R.Ž.a A.L.B.i oštećenog Š.G.a.</span>
</p>
<p class="p3">
<span> </span>
</p>
<p class="p3">
<span>	U završnoj riječi zastupnik javne optužbe je izjavila da ostaje u svemu pri podnijetoj optužnici, jer je izvedenim dokazima na glavnom pretresu nesumnjivo utvrdjeno da je okrivljeni izvršio produženo krivično djelo prevara iz čl. 244 st. 3 u vezi st. 1 Krivičnog zakonika, a u vezi čl. 49 Krivičnog zakonika CG na način opisan u dispozitivu optužnice, tražila je da ga sud oglasi krivim i osudi na kaznu po zakonu.</span>
</p>
<p class="p3"></p>
<p class="p3">
<span>	U završnoj riječi oštećeni Š.G. se pridružio krivičnom gonjenju protiv okrivljenog i istakao imovinsko pravni zahtjev. </span>
</p>
<p class="p3">
<span>	</span>
</p>
<p class="p3">
<span>	U svojoj odbrani u toku istražnog postupka okrivljeni R.Ž.o se branio ćutanjem.</span>
</p>
<p class="p3"></p>
<p class="p3">
<span>	U završnoj riječi branilac po službenoj dužnosti okrivljenog R.Ž.a A.L.B.je istakao da s obzirom da je izostala odbrana okrivljenog, ostavlja sudu na ocjenu kako u pogledu krivice, tako i u pogledu odluke o kazni, s tim da za slučaj da sud nadje da je kriv, da cijeni sve olakšavajuće okolnosti na njegovoj strani i da ga što blaže kazni. </span>
</p>
<p class="p3"></p>
<p class="p3">
<span>	Radi utvrđivanja odlučnih činjenica i donošenja pravilne i zakonite odluke  sud je u dokaznom postupku na glavnom pretresu izveo sledeće dokaze: saslušao oštećenog Š.G.a, svjedoka R.D.a, izvršio uvid u administrativnu zabranu O. B. od 13.03.2007. godine, izvršio uvid u izjavu za širanta Š.G.a datu 19.03.2007. godine za O. banku, izvršio uvid u administrativnu zabranu O. bank broj 0501-2619 od 31.05.2007. godine izdatu na ime Š.G.a, a za korisnika kredita R.D.a, izvršio uvid u izjavu žiranta Š.G.a datu O. bank dana 31.05.2007. godine na ime korisnika kredita R.D.a, izvršio uvid u izvod iz kaznene evidencije za okrivljenog. Drugih predloga za dopunu dokaznog postupka nije bilo. </span>
</p>
<p class="p3"></p>
<p class="p4">
<span>Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o Krivičnom postupku, sud je utvrdio činjenično stanje, i na osnovu istog zaključio da je okrivljeni izvršio produženo krivično djelo prevara iz čl. 244 st. 3 u vezi st. 1 Krivičnog zakonika a u vezi čl. 49 st. 1 Krivičnog zakonika, za koje je kriv i krivično pravno odgovoran. </span>
</p>
<p class="p4"></p>
<p class="p4">
<span>Okrivljeni R.Ž.o u svojoj odbrani u toku istražnog postupka branio se ćutanjem, ne negirajući izvršenje predmetnog krivičnog djela, pa je sud činjenično stanje utvrdio iz iskaza svjedoka Š.G.a i R.D.a, kao i iz sadržine pisanih dokaza. Naime, iz iskaza oštećenog Š.G.a datog u toku istrage proizilazi da je on radnik u ZIKS-u B. Polje, R.Ž.a je poznavao, a to poznanstvo datira iz vremena kada je bio živ R.ev otac G. koga je dobro poznavao, a kada to kaže misli da je stekao uvjerenje da je G. pošten čovjek kako on tako i njegov brat M. i kompletna porodica. Negdje tokom marta mjeseca 2007. godine kod njega je došao R.Ž.o  i tom prilikom mu predočio da ima neke finansijke probleme i da iste može prevazići podizanjem kredita kod B. i od njega je tražio je da mu bude žirant  u za iznos od  2.000,00 €. On je na to R. rekao da može da mu žirira na iznos od 1.000,00  € i na vrijeme od godinu dana, s obzirom na svoje finansijske potrebe vezane za porodicu. Nedugo zatim on je došao kod njega, donio neke obrazce i predočio mu da mu je sve te obrazce dao S.M.službenik ''O.'' B. u B.Polju koji je naznačio mjesta na koja treba da se potpiše a obrazci su bili bjanko bez sadržaja, pa je on ne sumnjajući u poštene namjere R.a, potpisao donijete obrazce na mjestima koja je označio M.. Posle izvjesnog vremena R. ga je pozvao i rekao da nešto oko podizanja kredita nije u redu te da isti neće ni podizati, objasnivši mu da po osnovu tog kredina nema nikakvih obaveza. Prilikom potpisivanja kreditne dokumentacija vidio je da nema mjenice, i pitao je R.a zašto nema mjenice, a on je odgovorio da mjenica nije potrebna tim prije što je on odustao od podizanja kredita. On je bio u uvjerenju da je priča Ž.a R.a istinita i da on kredit nije podigao sve dok mu nijesu počeli odbijati od plate u njegovoj računovodstvenoj sužbi iznos od 200,00 € koji odgovara jednoj trećini njegovih primanja. Tada se on interesovao kod računovodstva u ZIKSU i oni su mu dali obavještenje da su dva lica R.D. koga nikad u životu nije vidio ni sreo  i R.Ž.o podigli kredite kod O. B. i to jedan kredin na iznos od 10.000,00 € a drugi kredit na iznos od 7.000,00 € pa je s obzirom da oni ne vraćaju rate kako je odredjeno ugovorom o kreditu, aktivirano jemstvo pa se njemu oduzima 200,00 € do 2012. godine. Dodao je da su R.Ž.o i to drugo lice prvu godinu nakon podizanja kredita isti vraćali te on nije znao da je taj kredit realizovan, niti je mogao znati sve dok mu nijesu počeli odbijati rate. Istakao je da R.D.u nikad nije bio žirant niti je bilo kakav dokument potpisao koji ima kreditni karakter vezano za njega. R.Ž.o je potpisao izjavu vezanu za kredit na iznos od 1.000,00 € kako mu je on predočio. Naknadno kada su mu počeli odbijati rate u banci uvidom u dio kreditne dokumentacije utvrdio da je neko neovlašćeno u blanketu koji je on potpisao unosio podatke i to drugim rukopisom i drugom olovkom vezano za iznos kredita koji on garantuje, a ta činjenica nije bila unijeta kada je on taj bjanko dokument potpisao. Posebno je napomenuo da je sve to uradjeno uz dogovor ili krajnju nepažnju sa M. S. službenikom B., s tim što je R. iskoristio njegovo povjerenje stečeno od ranije, kroz odnos sa njegovim ocem, sričevima i ostalom braćom. R. ga izbjegava od vremena kada je počeo da vraća kredit, ne javlja mu se, tako da i ta činjenica govori u prilog tvrdnji da je on od prvog momenta postupao sa prevarnom namjerom, radi sticanja imovinske koristi. Dodao je da je saznao da je R. varao i druga lica i da je zbog toga osudjivan. Pojasnio je da se u aprilu mjesecu 2007. godine čuo sa R.Ž.om, koji ga je pozvao i tražio od njega da mu pozajmi 2.000,00 €, iz razloga što navodno nije došao do sredstava podizanjem kredita, on je tada saopštio R. da mu ne može pozajmiti 2.000,00 €, ali da mu može pozajmiti 1.000,00 € uz uslov da mu pozajmljeni novac vrati do kraja septembra 2007. godine. Novac je R. poslao preko pošte dana 17.03.2007. godine, koji novac mu R.  nije vratio ni do današnjeg dana i ako je isti potraživao više puta. Krajem maja mjeseca 2007. godine R.Ž.o je dolazio u Bijelo Polje i tom prilikom mu je rekao da mu je S.M.iz O. B. obećao da sada može podići kredit u iznosu od 1.000,00 €, na osnovu dokumentacije koju je u maju mjesecu pripremao za kredit tražeći od njega da izjavu koju je tada potpisao ovjeri pod novim datumom u ZIKS-u. R.a je poslao kod I.K.u ZIKS Podgorica i rekao da pristaje da dokumentaciju koju je pripremao za predhodni kredit, tj. administrativnu zabranu koju je potpisao u martu mjesecu 2007. godine može sada ovjeriti pod novim datumom. Dodao je da nije potpisivao nikakve nove administrativne zabrane ili formulare, a R. ga je iz Podgorice telefonskim putem nazvao i rekao mu da ni ovog puta nije mogao da završi kredit tj. da u ZIKS-u Podgorica nije mogao da ovjeri dokumentaciju te da iz tog  razloga odustaje od kredita. Pojasnio je da je I.K., R.Ž.a kada mu se isti najavio u Podgorici uputio kod ovlašćenih službenika u službi računovodstva. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, a potvrdjen i sadržinom pisanih dokaza - administrativnimm zabranama i izjavama za žirante.</span>
</p>
<p class="p4"></p>
<p class="p4">
<span>Iz iskaza svjedoka R.D.a se utvrdjuje da ga je u prvoj polovini 2007. godine u maju ili junu mjesecu, njegov rodjak R.Ž.o zamolio da mu učini uslugu i da za njegove potrebe podigne kredit kod O. B. u Bijelom Polju. Nije siguran, da li je u pitanju iznos od šest ili sedam hiljada iz razloga što je on već imao kredit koji je podigao na svoje ime i što nije uspio da podigne kredit na ime svoje tašte, jer ona nije posjedovala crnogorsku ličnu kartu. Pristao je da R.Ž.u podigne kredit na svoje ime ukoliko on ima žirante za kredit i tom prilikom mu je dao svoju ličnu kartu. Nije preduzeo više ni jednu radnju vezanu za podizanje kredita, tj. nije pripremao dokumentaciju, niti je istu nosio u banku. Ništa lično nije potpisivao, sve do momenta kada ga je Ž. pozvao i rekao mu da je odobren kredit i da je potrebno da odu u O. banku Bijelo Polje, kako bi on lično preuzeo novac, jer je isti  bio nosilac kredita. Otišao je zajedno sa Ž.m u banku i podigao novac, koji je odmah predao Ž., a nije siguran o kom iznosu se tačno radilo da li o šest ili sedam hiljada. Nije bio u stalnom radnom odnosu ni u vrijeme kada je pristao da bude nosilac kredita za R.Ž.a, niti je sada u stalnom radnom odnosu. Poznato mu je da je Ž. do početka 2009. godine izmirivao obaveze vezano za kredit koji je podigao na njegovo ime, medjutim, tada je zapao u finansiske probleme i vjerovatno je to razlog zbog čega ne otplaćuje kredit. Dodao je da je R.Ž.o na njegovo ime podigao samo jedan kredit. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, a potvrdjen sadržinom pisanog dokaza - administrativnom zabranom broj 0501-2619 od 31.05.2007. godine, te izjavom iste B. od 31.05.2007. godine.</span>
</p>
<p class="p4"></p>
<p class="p4">
<span> Iz sadržine pisanih dokaza - administrativne zabrane broj 0901-1209 od 13.03.2007. godine utvrdjuje se da je korisniku kredita R.Ž.u na iznos od 10.000,00 € kao žirant naveden Š.G.. U izjavi od  iste B. od 19.03.2007. godine sadržano je da je Š.G. saglasan da bude žirant na iznos kredita od 10.000,00 €. </span>
</p>
<p class="p4"></p>
<p class="p4">
<span>Iz administrativne zabrane O. B. broj 0501-2619 od 31.05.2007. godine utvrdjuje se da je korisnik kredita od 7.000,00 € R.D. kome je kao žirant označen Š.G.. U izjavi O. B. od 31.05.2007. godine sadržano je da je Š.G. saglasan da bude žirant korisniku kredita R.D.u na iznos od 7.000,00 €. </span>
</p>
<p class="p4"></p>
<p class="p4">
<span>Iz izvedenih dokaza u toku postupka sud je utvrdio činjenično stanje da je okrivljeni R.Ž.o dana: 13.03.2007. i 31.05.2007. godine u Bijelom Polju, u namjeri da sebi pribavi protivpravnu imovinsku korist lažno prikazao činjenice oštećenom Š.G.u iz Bijelog Polja, da će u martu mjesecu 2007. godine, da podigne kredit u iznosu od 1.000,00 €, a krajem maja mjeseca 2007. godine u iznosu od 1.000,00 €, i tako ga doveo u zabludu da na štetu svoje imovine potpiše blanko formulare – izjave da je saglasan da bude žirant korisniku kredita i blanko formulare – administrativne zabrane O. B., koje su ovjerene i zavedene u Zavod za izvršenje krivičnih sankcija Podgorica, sa unaprijed stvorenom namjerom da u iste upiše veće novčane iznose kredita, pa je u izjavi i administrativnoj zabrani zavedena pod brojem 0501-1209 od 13.03.2007. godine upisao iznos kredita od 10.000,00 €, a u izjavi i administrativnoj zabrani zavedena pod brojem 0501-2619 od 31.05.2007. godine upisao iznos kredita od 7.000,00 €, a nosioca kredita R.D.a, na osnovu koje dokumentacije je kod O. B. u Bijelom Polju podigao kredit u ukupnom iznosu od 17.000,00 €, a isti ne otplaćuje, u kojem iznosu je sebi pribavio protivpravnu imovinsku korist, </span>
</p>
<p class="p4"></p>
<p class="p4">
<span>Dakle, okrivljeni R.Ž.o je doveo i održavao u zabludi poznanika Š.G.a da mu na štetu svoje imovine bude žirant, lažno mu prikazujući činjenicu da on želi da podigne kredit u iznosu od 1.000,00 € na svoje ime  u martu 2007. godine, odnosno da on nije podigao ovaj kredit, a u maju mjesecu 2007. godine, takodje mu prikazujući lažno činjenicu da će da podigne kredit u iznosu od 1.000,00 € i da mu zbog toga treba produženje obrazaca za kredit s unaprijed stvorenom prevarnom namjerom da podigne dva kredita u iznosima od po 10.000,00 € i 7.000,00 € tako što je od istog tražio da mu potpiše bjanko formulare očekujući da on kao njegov poznanik neće provjeravati ove njegove navode, već da će na to pristati, pa je potom iskoristivši njegovu zabludu i povjerenje po osnovu ovih potpisanih bjanko obrazaca za žiranta dana 13.03.2007. godine podigao kredit u iznosu od 10.000,00 €, a nakon ovoga  održavajući poznanika Š.a i dalje u zabludi da nije podigao predhodni kredit i da mu za novi kredit od 1.000,00 € treba produženje obrazaca za žiranta od predhodnog kredita, te je ovo produženje obrazaca oštećeni koji je i dalje bio u zabludi prihvatio i dao saglasnost da se obrasci produže, a okrivljeni po osnovu ovih produženih obrazaca podigao drugi kredit u iznosu od 7.000,00 € nakon toga i dalje održavajući u zabludi oštećenog da ni po osnovu produženih obrazaca nije uopšte podigao kredit. </span>
</p>
<p class="p4"></p>
<p class="p4">
<span>Okrivljeni R.Ž.o je ovakvim svojim ponašanjem ostvario obilježja produženog krivičnog djela prevara iz čl. 244 st. 3 u vezi st. 1 Krivičnog zakonika  u vezi čl. 49 st. 1 Krivičnog zakonika, jer je okrivljeni R.Ž.o u vremenskoj povezanosti od tri  mjeseca - dva puta, prema istom oštećenom Š.G.u izvršio dva istovrsna  krivična djela prevara iz čl. 244 st. 3 u vezi st. 1 Krivičnog zakonika koja prestavljaju cjelinu, zbog istovjetnosti oštećenog, istovrsnosti predmeta djela, korišćenja iste situacije, jedinstva mjesta i prostora izvršenja djela i jedinstvenog umišljaja učinioca, pri čemu je okrivljeni bio svjestan da je oštećenog Š.G.a doveo  i održavao u zabludi da je on njemu žirant za kredit u iznosu  od 1.000,00 €, odnosno da isti kredit nije uspio ni da podigne, te je krivično djelo izvršio sa direktnim umišljajem.</span>
</p>
<p class="p3"></p>
<p class="p3">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog kao olakšavajuće okolnosti našao da se radi o oženjenom čovjeku, ocu jednog djeteta u obavezi izdržavanja istog,  a na strani otežavajućih okolnosti sud je cijenio činjenicu da je je isti dva puta osudjivan za istorodna krivična djela, pa cijeneći sve otežavajuće i olakšavajuće okolnosti sud je okrivljenog osudio na kaznu zatvora od jedne  godine, smatrajući da će se istom dovoljno uticati na okrivljenog da ubuduće ne vrši ova i slična krivična djela i da će se na taj način ostvariti svrha kažnjavanja iz čl. 32 Krivičnog zakonika. </span>
</p>
<p class="p3"></p>
<p class="p3">
<span>	U smislu čl. 199 st. 2 Zakonika o krivičnom postupku, odlučeno je u pogledu paušala u iznosu od 50,00 €, pri čemu je sud cijenio složenost i trajanje krivičnog postupka, kao i imovinske prilike okrivljenog.</span>
</p>
<p class="p3"></p>
<p class="p3">
<span>	Sud je okrivljenog shodno čl. 202 Zakonika o krivičnom postupku obavezao da plati troškove krivičnog postupka u iznosu od 400,00 € koji troškovi se odnose na troškove branioca po službenoj dužnosti A.B.L.i to na ime razgledanja i kopiranja spisa iznos od 200,00 € i na ime pristupa na održani glavni pretres od 19.02.2010. godine iznos od 200,00 €.  </span>
</p>
<p class="p3"></p>
<p class="p3">
<span>	Oštećeni Š.G. je radi ostvarivanja imovinsko pravnog zahtjeva, shodno čl. 212 Zakonika o krivičnom postupku upućen na parnični postupak. </span>
</p>
<p class="p3"></p>
<p class="p3">
<span>	Iz iznijetih razloga odlučeno je kao u izreci presude, a shodno čl. 364 Zakonika o krivičnom postupku.</span>
</p>
<p class="p2"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana  19.02.2010. godine</span>
</p>
<p class="p5"></p>
<p class="p6">
<span class="s1">Zapisničar			  		 	 Predsjednik vijeća - sudija</span>
</p>
<p class="p6">
<span class="s1">Sonja Marković						          Dragan Mrdak</span>
</p>
<p class="p6"></p>
<p class="p5"></p>
<p class="p5"></p>
<p class="p5"></p>


</body>
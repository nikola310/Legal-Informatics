<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p5{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:14pt;}
.p8{text-indent:0.5in;text-align:start;hyphenate:auto;font-family:Times New Roman;font-size:14pt;}
.p9{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;text-decoration:underline;}
</style>
<meta content="AleksandarCulafic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p2">
<span class="s1">K.br. 195/12</span>
</p>
<p class="p2"></p>
<p class="p1"></p>
<p class="p1">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p3">
<span class="s1">	OSNOVNI SUD U B.</span><span>, po sudiji pojedincu Aleksandru Ćulafiću, uz učešće namještenika suda Milice Milanović, kao zapisničara, u krivičnom predmetu protiv okrivljenog </span><span class="s1">B. M.A</span><span>, iz B.a, zbog krivičnog djela šumska krađa iz čl. 324 st. 1 Krivičnog zakonika, po optužnom predlogu oštećenog kao tužioca B. M.a od 09.11.2012. godine, nakon održanog glavnog i javnog pretresa, u prisustvu oštećenog kao tužioca B. M.a i optuženog B. M.a, dana 22.04.2013. godine, donio je i javno objavio </span>
</p>
<p class="p1"></p>
<p class="p1"></p>
<p class="p1">
<span class="s1">P R E S U D U</span>
</p>
<p class="p1"></p>
<p class="p3"></p>
<p class="p3">
<span>	Okrivljeni </span><span class="s1">B. M., </span><span>JMB ., od oca M. i majke M., rođene R., rođen 09.11.1961. godine, u B., sa prebivalištem u selu P., opština B., nezaposlen, oženjen, otac 5 djece, državljanin C. G., pismen, sa završenom osnovnom školom, srednjeg imovnog stanja, osuđivan presudom Osnovnog suda u B. K.br. 140/95 od 27.03.1995. godine po čl.136 st. 1 KZ RCG  novčanom kaznom od 100,00 dinara</span>
</p>
<p class="p3"></p>
<p class="p3"></p>
<p class="p1">
<span class="s1">K r i v   j e</span>
</p>
<p class="p3">
<span class="s1">	</span>
</p>
<p class="p1"></p>
<p class="p4">
<span>- Što  je:</span>
</p>
<p class="p3"></p>
<p class="p4">
<span>- Neutvrđenog dana, u oktobru 2011. godine, u šumi zv. K. – G. opština B., svojina M.a B.a, radi krađe oborio tri stabla bukve u količini od 1,33 m3, 	</span>
</p>
<p class="p3"></p>
<p class="p4">
<span>- čime je izvršio krivično djelo šumska krađa iz čl. 324 st. 1 Krivičnog zakonika, </span>
</p>
<p class="p4">
<span>- pa mu sud primjenom citiranog zakonskog propisa i čl. 2, 4, 5, 13, 15, 32, 36, 39 st.1 čl. 42, 52, 53 i 54 Krivičnog zakonika i čl. 226, 239 st. 2 i 374 ZKP-a,       </span><span class="s1">i z r i č e</span>
</p>
<p class="p3"></p>
<p class="p3"></p>
<p class="p5">
<span class="s1">USLOVNU OSUDU</span>
</p>
<p class="p3"></p>
<p class="p3"></p>
<p class="p6">
<span>Kojom mu utvrđuje kaznu zatvora od 30 (trideset dana) i istovremeno određuje da se ista neće izvršiti ukoliko okrivljeni u roku od jedne godine po pravosnažnosti presude ne izvrši neko drugo krivično djelo, kao glavnu kaznu i </span>
</p>
<p class="p6"></p>
<p class="p6">
<span>   </span>
</p>
<p class="p3"></p>
<p class="p5">
<span class="s1">O S U Đ U J E</span>
</p>
<p class="p6"></p>
<p class="p6"></p>
<p class="p6">
<span>Na novčanu kaznu u iznosu od 200,00 € (dvesta eura), kao sporednu kaznu. </span>
</p>
<p class="p6"></p>
<p class="p6">
<span>Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.  </span>
</p>
<p class="p7"></p>
<p class="p8">
<span>Okrivljeni se obavezuje da na ime paušala plati ovom sudu iznos od 50,00 €, na račun br. 907 – 83001 – 19 Državnog trezora C. G. u roku od 15 dana, po pravosnažnosti presude. </span>
</p>
<p class="p8"></p>
<p class="p8">
<span>Oštećeni  B. M. radi ostvarivanja  imovinsko – pravnog zahtjeva, upućuje se na parnični postupak.  </span>
</p>
<p class="p3"></p>
<p class="p3"></p>
<p class="p1">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>	Optužnim predlogom oštećenog kao tužioca B. M.a, iz B.a od 09.11.2012. godine, optužen je B. M., iz sela P., opština B., da je izvršio krivično djelo šumska krađa iz čl. 324 st. 1 Krivičnog zakonika.</span>
</p>
<p class="p3"></p>
<p class="p3">
<span>	Glavni pretres je održan i zaključen u prisustvu oštećenog kao tužioca B. M.a, iz  B.a  i  okrivljenog  B. M.a.</span>
</p>
<p class="p3"></p>
<p class="p3">
<span>	Oštećeni kao tužilac B. M. u završnoj riječi tražio je da se okrivljeni oglasi krivim za izvršeno krivično djelo stavljeno mu na teret, s obzirom da su sva tri stabla koje je okrivljeni posjekao na njegovoj imovini. Predložio je  sudu da okrivljenog oglasi krivim i osudi na kaznu po zakonu i postavio je imovinsko – pravni zahtjev.</span>
</p>
<p class="p3"></p>
<p class="p3">
<span>	Okrivljeni B. M., u svojoj odbrani tokom postupka u bitnom je istakao da u mjestu K. zv. G., ima 7 ari šume kao i livadu od 80 ari. Šuma je ljeskova i ima nešto malo bukovine. Njegova šuma se graniči sa šumom  B. M.a samo sa jedne strane. Prije 60 godina njegov otac je i zemlju i šumu kupio od tetke M.a B.a. Tokom oktobra 2011. godine u svojoj  šumi posjekao je tri bukova stabla, s tim što se jedno od tih stabala nalazilo na međi njegove i M.ove šume, dok su druga stabla bila u njegovoj šumi. Poznato mu da je da je M. B. vodio spor kod ovoga suda protiv njegovog oca, a u vezi sječe koju je izvršio u istoj šumi, ali mu nije poznat ishod tog postupka. </span>
</p>
<p class="p3"></p>
<p class="p3">
<span>	U završnoj riječi istakao je da se ne osjeća krivim, jer nije izvršio djelo stavljeno mu na teret, a tačno je da je posjekao tri bukova stabla od kojih je jedno stablo bilo na međi, kako je to vještak našao, dok druga dva stabla smatra da je posjekao u svojoj imovini.</span>
</p>
<p class="p3"></p>
<p class="p3">
<span>	Provjeravajući navode optužnog akta i odbranu okrivljenog, sud je u dokaznom postupku saslušao u svojstvu svjedoka oštećenog B. M.a, pročitao zapisnik o uviđaju Kt.br. 264/2011 od 25.06.2012. godine, pročitao nalaz i mišljenje vještaka D. Č. od 06.07.2012. godine, pročitao nalaz i mišljenje vještaka P.K. br. 15/12 od 12.09.2012. godine, pročitao rješenje Kt.br. 264/11 od 17.09.2012. godine, izvršio uvid u list nepokretnosti KO P.  br. 276 od 04.10.2011. godine na ime B. M.a, te pribavio i izvršio uvid u izvod iz KE na ime okrivljenog.</span>
</p>
<p class="p3"></p>
<p class="p6">
<span>Cijeneći odbranu okrivljenog i dokaze pojedinačno i u međusobnoj vezi, a shodno čl. 370 st. 2 Zakonika o krivičnom postupku CG, sud je utvrdio činjenično stanje i na osnovu istog zaključio da je okrivljeni izvršio krivično djelo koje mu je stavljeno na teret i za koje je kriv. </span>
</p>
<p class="p6"></p>
<p class="p6">
<span>Naime, ovakvo utvrđeno činjenično stanje sud je utvrdio kroz iskaz  oštećenog saslušanog u svojstvu svjedoka i kroz sadržinu pisanih dokaza izvednih tokom postupka, a dovedeno u vezu sa odbranom okrivljenog. Tako iz iskaza  oštećenog saslušanog u svojstvu svjedoka M.a B.a, sud je utvrdio da u  mjestu K. posjeduje livadu i šumu. U jednom dijelu šuma se graniči sa imovinom okrivljenog M.a B.a. M. je imao u ovom mjestu šumu, koju je davno posjekao i okrčio, tako da ne posjeduje više šumu. Ima ličnih problema sa M. jer vrši sječu drva u njegovoj šumi. Prije desetak godina je ustanovio da su okrivljeni B. M. i njegov otac M. posjekli traktor drva u njegovoj šumi, tj. oko 5 kubika i tada ih je tužio. U krivičnom postupku je okrivljeni bio oslobođen, ali je pokrenuo parnični postupak, pa je sud svojom presudom P.br. 226/99 utvrdio da je to njegova imovina. Okrivljeni M. B. je u njegovoj šumi, tokom oktobra 2011. godine, a koja se nalazi u mjestu K., upisana u posjedovnom listu br. 220 KO P. pod parcelarnim brojem 1253 oborio tri bukova stabla, u količini od 1,85 m, a sva tri stabla su se nalazila na njegovoj imovini, te se nijedno od ovih stabala nije nalazilo na međi. Sud je iskaz oštećenog saslušanog u svojstvu svjedoka prihvatio, cijeneći ga kao objektivan, jasan i ničim doveden u pitanje, osim u dijelu da su se sva tri stabla nalazila na njegovoj parceli i da se nijedno stablo nije nalazilo na međi, jer je iskaz oštećenog u ovome dijelu obezvrijeđen nalazom i mišjenjem vještaka geometra D. Č., u kojem navodi da se jedno stablo nalazilo na međi, a da su se druga dva stabla nalazila na parceli vlasništvo oštećenog. </span>
</p>
<p class="p6"></p>
<p class="p6">
<span>Iz zapisnika o uviđaju Kt.br. 264/2011 od 25.06.2012. godine, sud je utvrdio  da je isti sačinjen u mjestu „K.“ i da je B. M. pokazao mjesto sječe tri bukova stabla u prisustvu geometra D. Č.. </span>
</p>
<p class="p6"></p>
<p class="p6">
<span>Iz nalaza i mišljenja vještaka D. Č. od 06.07.2012. godine, sud je utvrdio da je jedno posječeno stablo sa uklesanim krstom prestavljalo među, dok su druga dva niže posječena stabla u dijelu parcele B. M.a. Sud je u potpunosti prihvatio nalaz i mišljenje istog vještaka cijeneći ga kao jasan,objektivan   i dat po osnovu pravila struke i nauke i ničim doveden u pitanje, a na osnovu katasterske evidencije sa kojom raspolaže Uprava za nekretnine B..</span>
</p>
<p class="p6">
<span> </span>
</p>
<p class="p6">
<span>Iz nalaza i mišljenja vještaka dipl. ing šumarstva K. P., sud je utvrdio da su tri posječena stabla bukve ukupne drvne mase 2,07 m3. Panjevi od posječenih stabala koncentrisani su na jednom mjestu, pri čemu panj br. 1 je prečnika 50 cm bruto drvne mase 1,47 m3, nalazi se na početku šume i predstavlja po nalazu vještaka geodetske struke međugranično mjesto između okrivljenog i oštećenog. U pitanju je bila starija bukva iz koje se javljaju tri nastavka – stabalca, od kojih su dva nastavka ranije posječena, a treći nastavak je predmet spora. Niz teren ka sjeveru - sjeverozapadu od ovog panja br. 1, na udaljenosti od oko 15 metara nalazi se drugi i treći panj od posječenih stabala bukve čiji su prečnici 22 cm, bruto drvne mase 0,15 m3 i 33 cm bruto drvne mase 0,45 m3. Panjevi su na međusobnoj udaljenosti od oko 4 metra. Po nalazu vještaka geodetske struke ova dva panja pripadaju imovini B. M.a. S obzirom da se stablo bukve prečnika na panju 50 cm bruto drvne mase 1,47 m3 nalazi na međi oštećenog i okrivljenog i pripadalo je jednoj i drugoj strani, kad se obračunata drvna masa  umanji  za  polovinu isto iznosi 0,735 m3 pa bi ukupna količina iznosila  0,735 m3 + 0,15m 3 +0, 45 m3 = 1,33 m3, čija bi ukupna vrijednost prema cjenovniku drvnih sortimenata Uprave za šume C. G. br. 1068 od 26.03.2009. godine iznosila 25,25 €. Sud je u potpunosti prihvatio nalaz i mišljenje istog vještaka cijeneći ga kao jasan, objektivan i dat po pravilima struke i nauke i ničim doveden u pitanje.</span>
</p>
<p class="p6">
<span>Iz lista nepokretnosti KO P. I  br. 267, sud je utvrdio da se na ime M.a B. vodi pored ostalog parcela pod br. 1248  zv. G. po kulturi šuma  četvrte klase površine 10714 m2.</span>
</p>
<p class="p6"></p>
<p class="p6">
<span>Iz rješenja Kt.br. 264/2011 od 17.09.2011. godine, sud je utvrdio da je ODT u B. odbacilo krivičnu prijavu M.a B.a podnesenu protiv B. M.a, zbog krivičnog djela šumska krađa iz čl. 324 st. 1 Krivičnog zakonika, a koje rješenje je uručeno oštećenom kao tužiocu dana 11.10.2012. godine.</span>
</p>
<p class="p6"></p>
<p class="p6">
<span>Analizirajući odbranu okrivljenog B. M.a, sud je imao u vidu  da okrivljeni nije negirao da je kritičnom prilikom posjekao tri bukova stabla od kojih je jedno bilo na međi. Citirani navodi odbrane okrivljenog cijenjeni su kao jasni, potpuni, logični i saglasni izvedenim dokazima i to zapisnikom o uviđaju, nalazom i mišljenjem vještaka šumarske struke i geometra.</span>
</p>
<p class="p6"></p>
<p class="p6">
<span>Sud nije prihvatio navode odbrane okrivljenog da je u njegovoj šumi izvršio sječu dva bukova stabla i u tom dijelu je sud odbranu okrivljenog cijenio kao sračunatu na izbjegavanje krivične odgovornosti okrivljenog, s obzirom da su ovakvi navodi opovrgnuti ne samo iskazom oštećenog saslušanog u svojstvu svjedoka B. M.a, nego i nalazom i mišljenjem vještaka geometra D. Č..</span>
</p>
<p class="p6"></p>
<p class="p6">
<span>Dakle, iz izvedenih dokaza i odbrane okrivljenog, kao nesporno je utvrđeno da je isti, neutvrđenog dana oktobra mjeseca 2011. godine, u šumi zv. K. –G., svojina M.a B.a, obrio 3 stabla bukve u količini od 1,33 m3, s tim što je jedno od oborenih stabala bilo na međi, koju drvnu masu sud je utvrdio kroz nalaz i mišljenje vještka Predraga Kastratovića. </span>
</p>
<p class="p6"></p>
<p class="p3">
<span>	Postupajući na opisani način – obarajući stabla u šumi B. M.a, bez prethodnog odobrenja za isto, a u namjeri pribavljanja protivpravne imovinske koristi, dakle, radi krađe, okrivljeni je u svojim radnjama ostvario elemente krivičnog djela šumska krađa iz čl. 324 st. 1. Krivičnog zakonika, s obzirom da se radi o kubnoj masi od preko 1 m3. Krivično djelo okrivljeni je izvršio s direktnim umišljajem, jer mu je poznata činjenica da se radi o tuđoj šumi i da mu je za sječu potrebna saglasnost koju nije imao. Pritom je sud imao u vidu da je jedno stabalo koje je bilo na međi zajednička svojina susjeda, te da susjedi mogu posjeći drvo na međi na osnovu zajedničkog dogovora, a što je propisano čl. 255 i 256 Zakona o osnovama svojinsko – pravnih odnosa. Dakle, zajednički vlasnik je prema ovoj zakonskoj odredbi u raspolaganju zajedničkim stvarima ograničen svojinom ostalih zajedničkih vlasnika (susjeda). Susjedi mogu posjeći drvo po dogovoru – sporazumom, ili na zahtjev jednog od susjeda ako sud nađe da je takav zahtjev opravdan. Međutim, pošto je u konkretnom slučaju drvo na međi zajednička svojina susjeda, to su te stvari za B. M.a tuđe u onom dijelu u kojem pripadaju oštećenom B. M.u, te oduzimanjem iz zajedničkog priteženija i prisvajanjem tuđih stvari (stabla u bruto masi od 0,735 m3) u cjelini od strane jednog od zajedničkih vlasnika, u ovom slučaju B. M.a,  učinjeno je krivično djelo šumske krađe.</span>
</p>
<p class="p3"></p>
<p class="p3">
<span> 	Odlučujući u pogledu vrste krivične sankcije sud je cijenio sve okolnosti iz čl. 42 Krivičnog zakonika, pa je kao olakšavajuće okolnosti na strani okrivljenog cijenio da se radi o licu starije životne dobi, porodičnoj osobi, ocu petoro djece, dok je od otežavajućih okonosti cijenio njegovu raniju osuđivanost za istovrsno krivično djelo, ali je pri tome cijenio da je od tada prošao period od 18 godina u kom okrivljeni nije kažnjavan, pa je mišjenja da će se i sa uslovnom osudom postići svrha kažnjavanja predviđena čl. 32 Krivičnog zakonika i istom utvrdio kaznu zatvora od 30 dana, pritom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da ubuduće ne vrši ova i slična krivična djela, i na taj način se ostvariti svrha kažnjavanja predviđena u čl. 32 Krivičnog zakonika, te je okrivljenom ostavio rok provjeravanja od jedne godine. Sud je okrivljenom uz glavnu kaznu, izrekao i sporednu kaznu – novčanu u iznosu od 200,00 €, s obzirom da su iste, kao kumulativne kazne, zakonom propisane.              </span>
</p>
<p class="p3"></p>
<p class="p3">
<span>	Shodno čl. 226 ZKP-a CG odlučeno je u pogledu paušala, vodeći  računa o dužini i trajanju postupka i imovinskim prilikama okrivljenog.</span>
</p>
<p class="p3"></p>
<p class="p3">
<span>	Shodno čl. 239 st. 2 ZKP-a CG, oštećeni B. M. radi ostvarivanja imovinsko - pravnog zahtjeva, upućen je na parnični postupak.  </span>
</p>
<p class="p3"></p>
<p class="p3">
<span>	Sa iznijetog,  shodno čl. 374 ZKP-a CG, odlučeno je kao u izreci presude. </span>
</p>
<p class="p3"></p>
<p class="p3"></p>
<p class="p1">
<span class="s1">OSNOVNI SUD U B. </span>
</p>
<p class="p1">
<span class="s1">Dana 22.04.2013. godine, </span>
</p>
<p class="p1"></p>
<p class="p1"></p>
<p class="p3">
<span class="s1">Zapisničar      								S U D I J A, </span>
</p>
<p class="p3">
<span class="s1">Milica M.ović                                                                        Aleksandar Ćulafić </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s2">PRAVNA POUKA:</span><span> </span>
</p>
<p class="p3">
<span>Nezadovoljna stranka ima pravo žalbe </span>
</p>
<p class="p3">
<span>u roku od 8 (osam) dana, od dana prijema </span>
</p>
<p class="p3">
<span>presude, putem ovog suda za Viši sud u Bijelom Polju. </span>
</p>
<p class="p3"></p>
<p class="p9"></p>


</body>
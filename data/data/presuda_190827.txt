<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p style="text-align:right">
<span class="span1">Posl.br. K. 99/15/15</span>
</p>
<p>&nbsp;</p>
<p>
<span class="span1">Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog N. M., kojeg brani adv. Ž.J. iz P., zbog dva krivična djela ugrožavanja sigurnosti iz čl. 168 st. 1 Krivičnog zakonika, koji se vodi po optužnom predlogu ODT-a Kotor Kt. broj 93/15 od 16.03.2015. godine i optužnom predlogu Kt.br. . od 04.11.2015. godine, nakon održanog glavnog i javnog pretresa dana .. godine u prisustvu zamjenika ODT-a Kotor T. Č. D., okrivljenog i njegovog branioca</span><span class="span1">, dana .. godine je </span><span class="span1">donio i javno objavio sledeću </span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">OKRIVLjENI N. M., JMBG ., od oca I. i majke V., rođene D., rođen .. godine u K., stalno nastanjen u K., R. bb, državljanin C. G., autoelektričar, neoženjen, bez djece, sa završenom SSS, srednjeg imovnog stanja, ranije neosuđivan, protiv kojeg se ne vodi krivični postupak za neko drugo krivično djelo, koji je bio u pritvoru po rješenju sudije za istragu ovog suda Kri.br. . od 16.10.2015. godine, a koji je produžen rješenjem vijeća ovog suda Kv. . od 11.11.2015. godine, a koji je ukinut rješenjem ovog suda K. . od 03.12.2015. godine i koji je trajao od 14.10.2015.godine od 19:00 časova do 03.12.2015. godine u 14:00 časova.</span>
</p>
<p>&nbsp;</p>
<p style="text-align:center;">
<span class="span1">K r i v     j e</span>
</p>
<p>&nbsp;</p>
<p>
<span class="span1">Što je,</span>
</p>
<p>
<span class="span1">1. Dana .. godine oko . časova u R., opština K., prijetnjom da će napasti na život i tijelo svog oca M. I.ugrozio njegovu sigurnost, na način što je istome rekao da će ga ubiti i da će mu počupati kesu koju nosi na stomaku nakon operacije, a što je izazvalo osjećaj ugroženosti kod oštećenog .l., pri čemu je okrivljeni bio uračunljiv i svjestan svog djela i njegove zabranjenosti, a čije je izvršenje htio,</span>
</p>
<p>&nbsp;</p>
<p>
<span class="span1">2. Dana .. godine oko . časova u . u naselju R., sa umišljajem, uračunljiv, svjestan svog djela, čije je izvršenje htio, znajući da je isto zabranjeno, prijetnjom da će napasti na život i tijelo svoje majke M. V., ugrozio njenu sigurnost, na način što je uzeo aluminijsku šipku dužine oko 1m i sa istom u ruci se zaletio prema oštećenoj – majci M.V., kojom prilikom joj je uputio riječi „Glavu ću ti rascijepati šipkom“, kada ga je M. M. koji je tu bio prisutan, spriječio da je istom udari, što je kod oštećene izazvalo osjećaj ugroženosti za svoju sigurnost,</span>
</p>
<p>&nbsp;</p>
<p>
<span class="span1">- čime je učinio dva krivična djela ugrožavanja sigurnosti iz čl. 168 st. 1 Krivičnog zakonika.</span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivično pravne odredbe i članova 4, 5, 13, 15, 32, 36 i 42 Krivičnog zakonika i čl. 227, 229, 368 i 374 ZKP-a prethodno</span>
</p>
<p>
<span class="span1"> </span>
</p>
<p style="text-align:center;">
<span class="span1">UTVRĐUJE</span>
</p>
<p>&nbsp;</p>
<p>
<span class="span1">1. za prvo krivično djelo ugrožavanje sigurnosti iz čl. 168 st. 1 Krivičnog zakonika kaznu zatvora u trajanju od .(. dana,</span>
</p>
<p>
<span class="span1">2. za drugo krivično djelo ugrožavanje sigurnosti iz čl. 168 st. 1 Krivičnog zakonika kaznu zatvora u trajanju od . (. dana</span>
</p>
<p>&nbsp;</p>
<p>
<span class="span1">Pa ga sud primjenom čl. 48 KZ-a </span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od . (.) dana, u koju će se uračunati vrijeme koje je okrivljeni proveo u pritvoru po rješenju sudije za istragu ovog suda Kri.br. . od 16.10.2015. godine, a koji je produžen rješenjem vijeća ovog suda Kv. . od 11.11.2015. godine i koji je ukinut rješenjem ovog suda K. . od 03.12.2015. godine, a koji je trajao od 14.10.2015.godine od 19:00 časova do 03.12.2015. godine u 14:00 časova, pa je kazna izdržana.</span>
</p>
<p>&nbsp;</p>
<p>
<span class="span1">Dužan je okrivljeni na ime troškova krivičnog postupka uplatiti iznos od .. eura i  na ime sudskog paušala uplatiti iznos od . (.) eura, u roku od 15 dana od dana pravosnažnosti presude, u korist Budžeta Crne Gore na žiro račun br. 832-16-52.</span>
</p>
<p>&nbsp;</p>
<p>
<span class="span1">Na osnovu čl. 66, 67 i 72 KZ-a i čl. 476 ZKP-a okrivljenom M. se izriče</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI OBAVEZNOG LIJEČENjA ALKOHOLIČARA</span>
</p>
<p>&nbsp;</p>
<p>
<span class="span1">Koja mjera će se izvršavati na slobodi i ne može trajati duže od dvije godine i ista se ima izvršavati u </span><span class="span1">Psihijatrijskoj klinici u P., ambulantno.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž </span><span class="span1">e nj</span><span class="span1"> e </span>
</p>
<p>&nbsp;</p>
<p>
<span class="span1">ODT iz Kotora podnio je ovom sudu dva optužna predloga Kt.br. 93/15 od 16.03.2015. godine i Kt.br. 719/15 od 04.11.2015. godine protiv okrivljenog N. M., zbog dva krivična djela ugrožavanje sigurnosti iz čl. 168 st. 1 Krivičnog zakonika. Rješenjem krivičnog vanraspravnog vijeća ovog suda Kv.br. 365/15 od 18.11.2015. godine, predmetni postupci su spojeni, te je određeno da će se voditi jedinstveni postupak pod poslovnim brojem K.br. 99/15/15 i donijeti jedna presuda. </span>
</p>
<p>&nbsp;</p>
<p>
<span class="span1">U svojoj odbrani okrivljeni M. je prilikom saslušanja kod ODT K. a u odnosu na krivično djelo učinjeno na štetu oštećenog M. I., naveo da je njegov otac razvio posao i otvorio privredno društvo koje je dvije godine ranije podijelio njemu i njegovom bratu, tako da je brat vlasnik D..T. koji ima teretne mašine, a on je vlasnik T.e.M., koji se bavi izradom eloksirane bravarije, ali otac uporno neće da izađe iz posla i dolazi u njegovu firmu i pokušava da rukovodi istom, a njegov otac smatra kako on ne vodi posao dobro, pa često zove dobavljače da ih pita je li im nešto dužan i nagovara ih da mu ne daju robu, insistira da kontaktiraju njega, negoduje ako im da na odloženo plaćanje ili spusti cijenu, smatrajući da je to loš način poslovanja, </span><span class="span1">a ustvari neće da prihvati da situacija na tržištu nije ista kao prije desetak godina i da nije vrijeme kao onda kada je on rukovodio privrednim društvom koje je njemu pripalo. Zbog toga se često svađaju jer on dolazi u radionicu, zna da da otkaz njegovim radnicima, ulazi u kancelariju koju je on lično opremio i svaki put kada se njih dvojica posvađaju, a razmirice su uglavnom oko posla i njegovog načina rukovođenja firmom, otac mu govori da će uzeti pištolj i ubiti njega, pa sebe, a koju prijetnju zna i njegov brat D., koji je više puta čuo, a u dosta navrata su to čuli i njihovi radnici. Okrivljeni je takođe naveo da je kritične večeri, kada je došao ispred kuće u čijoj blizini je sjedište njegove firme, konstatovao da je na ulazu u njegovu kancelariju parkiran viljuškar sa paletom eloksir profila, pa je sjeo u viljuškar i pomjerio isti, a paleta je bila oštećena zbog transporta od Nj.. do K., dok on nijedan profil prilikom pomjeranja viljuškara nije oštetio. Objasnio je da je parkirao vozilo na mjestu gdje je bio viljuškar, odnosno ispred kancelarije i u trenutku kada je izlazio iz vozila, vidio je da mu prilaze otac i majka, a majka je odmah počela sa pričom da će ga poslati u S. ili u duševnu, pa je on rekao ocu da sigurno više neće ulaziti u njegovu kancelariju, na šta mu je otac ponovio prijetnju da će ubiti njega, pa sebe, na šta mu je on rekao da će vidjeti ko će koga prvi ubiti ako krene na njega. Oni su onda pozvali policiju, a njihova rasprava je trajala do dolaska službenika Uprave policije, a majka je nastavila da priča i da vrijeđa i nakon njihovog dolaska, ali on nije prijetio ni ocu ni majci, osim što je odgovorio ocu kako je već naveo, a istina je da se svađao sa njima, nakon što su ga isti napali i sve to su zabilježile kamere ispred njihovih objekata, a jedna kamera i zvučno pokriva teren, tako da se može čuti ko je kome šta rekao kritične prilike. Istakao je da su nesuglasice u njegovoj porodici oko njegovog posla i rukovođenja preduzeća, sa kojim rukovođenjem se njegov otac ne slaže i uporno pokušava da ga ometa u tome, a predmetnu svađu je mogao čuti njegov brat D.jer je bio pored njih svo vrijeme, a misli i da je D. supruga K. bila na balkonu objekta i ne zna koliko je ona čula. Dodao je da nije rekao da će angažovati čovjeka da ubije D. dijete, a njegov brat se miješa u njegove poslove, iako ih je otac podijelio i smatra da brat huška oca da uđe u njegovu firmu, a jedne prilike je on razgovarao sa bratom, i to putem telefona koji je uzeo od druga i tada mu je rekao da ga ostavi na miru, da mu se ne miješa u posao i rekao mu je da on ima djecu i porodicu i da uživa sa njima, a da se ne miješa u njegove stvari. Naveo je i da majci nije prijetio, iako je ona njega dosta vrijeđala i psovala, a odgovorio joj je na sve što mu je rekla, i tačno da je da joj je kritične prilike rekao „dabogda se ne vratila iz B.“, a majka mu ide kod ljekara u B.. Istakao je da on ne konzumira alkohol u prekomjernim količinama i koliko se sjeća, zadnjih .dana nije popio ni kapi, ustvari na Kopaoniku je prije . dana popio sa dvije djevojke flašu vina . i nakon toga je druge večeri popio jedno točeno pivo, a on oca nikada nije prijavio za prijetnje koje mu je uputio, te zna da otac ima pištolj za koji ima dozvolu, a ima pušku za koju nema dozvolu i drži je u kući. Objasnio je da je otac prilikom svađe u nekoliko navrata rekao da ide kući za pištolj da ga ubije, a tim prijetnjama su prisustvovali radnici zaposleni kod njega, a svaki put je bio prisutan i njegov brat D.M., koji je uglavnom smirivao oca i trčao za njim da ne pođe za oružje, a on se nije osjetio ugroženim zbog tih prijetnji i nije mislio da će ga otac ubiti, mada ne zna šta je on sve u stanju da uradio u stanju alkoholisanosti. Prilikom saslušanja kod ODT-a K., a u odnosu na krivično djelo počinjeno na štetu oštećene V. M., okrivljeni je izjavio da ne priznaje krivično djelo koje mu se stavlja na teret, te je naveo da kriričnom prilikom nije došlo do fizičkog kontakta između njega i njegove majke, sa kojom ne razgovara. Kritičnog dana oko . časova je bio u svojoj kancelariji koja se nalazi pored kuće, sa rođakom M. M.., kada je u kancelariju ušla njegova majka, V. M. i počela da ga provocira „Ti ćeš u zatvor, ti ćeš u duševnu“, što je njega </span><span class="span1">iznerviralo i iziritiralo, pa je uzeo u ruku aluminijski profil dužine oko 0,80m i rekao joj „Izlazi napolje“, a nakon toga se ona počela ponovo smijati i izašla je iz kancelarije, a potom se vratila sa njegovim ocem Ilijom i počela je ponovo da ga provocira, te mu je rekla „Snimam ti što govoriš“, kada je njegov otac pozvao policiju, koja je ubrzo došla. U trenutku kada je u kancelariju došla njegova majka V. i počela da ga provocira bio je prisutan i M. M., a nije bio prisutan M. Ž., već je on došao kad i njegov otac I., a stajao je u drugom dijelu kuće, koji je vlasništvo njegovog brata D.. Dodao je da je tačno da je majci uputio riječi „Rascijepaću ti glavu ne izađeš li napolje“, iz razloga što je bio isprovociran od strane iste i ustao je sa stolice, ali se nije sa šipkom zalijetao u pravcu majke, a tu je bio prisutan i M. M. koji ne razgovara sa njegovom majkom i ocem i koji je uzeo šipku iz njegove ruke i bacio je. Dodao je i da kritične prilike nije prijetio svom bratu D., niti se sa istim sretao, ali mu je u prethodnom periodu prijetio, a kritičnog dana nije konzumirao alkohol, niti narkotike, a u policiji je tražio da se radi alkotestiranje, što su oni odbili, a kritični događaj nije mogao da čuje niko drugi, osim M.M.. Prilikom saslušanja na glavnom pretresu, okrivljeni je dodao da </span><span class="span1">priznaje djelo  koje mu se stavlja na teret i krivicu za isto, te je dodao da, što se tiče drugog optužnog akta, on je zajedno sa M. M. sjedao u kancelariji kada je došla njegova majka i prijetila mu da će u zatvor i u duševnu, a on je molio da izađe vani, pa kad ona nije izašla, uzeo je jednu šipku aluminijsku i rekao joj “izađi napolje, glavu ću ti otvoriti”, i dodao je da je prije nego što joj je on to rekao, ona se njemu smijala "u facu", ali se on kritične prilike nije zalijetao put majke, već je stajao u mjestu, a u mjestu je stajao i M.. </span>
</p>
<p>&nbsp;</p>
<p>
<span class="span1">U cilju rasvjetljenja činjeničnog stanja i krivice okrivljenog, sud je u dokaznom postupku proveo sledeće dokaze: saslušao je svjedoke D. M. i M. M. i oštećene Iliju M. i V. M., n</span><span class="span1">a saglasnost stranaka je pročitan iskaz svjedoka Ž. M. sa zapisnika od 04.11.2015. godine, na saglasanost stranaka pročitani su nalaz i mišljenje vještaka neuropsihijatrijske struke S. M. od .. godine i nalaz i mišljenje vještaka Ž. G. od .. godine, izvršen je uvid u medicinsku dokumentaciju na ime M. N., pročitan je izvod iz kaznene evidencije za okrivljenog Ministarstva pravde Crne Gore.</span>
</p>
<p>&nbsp;</p>
<p>
<span class="span1">Svjedok D. M. je u svom iskazu naveo da njegov brat N. već duži vremenski period nije u dobrim odnosima sa njihovim ocem Ilijom, odnosno često dođe do sukoba među njima, samo verbalnog, ne i fizičkog, a kritične večerio je on čuo svađu, pa je izašao ispred, obzirom da svi žive jedni blizu drugih, odnosno u istoj kući i vidio je da je okrivljeni blokirao ulaz u kancelariju vozilom i čuo je da se isti raspravlja sa ocem i majkom. Okrivljeni je stavio u pogon viljuškar, a na kojem su bili neki profili za eloksiranu bravariju i govorio je ocu da će ga ubiti, zahtijevao je od njega da izađe iz firme, govorio mu je da će ga zaklati, pritom ga vrijeđajući, a vrijeđao je i majku i sve to je trajalo nekih pola sata, tj. do dolaska službenika Uprave policije i kada je vidio policajce, povukao se u kuću, a policiju je zvao njegov otac. Dodao je da okrivljeni njemu kritične večeri nije prijetio, a nije čuo ni da je njegov otac prijetio okrivljenom, odnosno da mu je rekao “ubiću tebe, pa sebe”, niti zna da li je njegov otac to ikada rekao okrivljenom, odnosno on nije čuo da mu je to rekao. Okrivljeni je kritične večeri majku vrijeđao i psovao, a nije čuo da joj je prijetio i prijetnje je upućivao samo ocu. Prilikom saslušanja na glavnom pretresu je dodao da </span><span class="span1">je okrivljenom potrebno liječenje, da je zatvor loše uticao na njega, a da je znao da će okrivljeni završiti u zatvoru, nikada ne bi ništa prijavio, niti dao bilo kakvu izjavu.</span>
</p>
<p>&nbsp;</p>
<p>
<span class="span1">Svjedok M. M. je u svom iskazu naveo da ga je kritične prilike, tj. .. godine putem telefona pozvao bratanić D. M. i rekao mu da mu je okrivljeni prijetio da će ga ubiti, pa je on, odmah nakon toga, otišao do njihove kuće i ušao je u kancelariju koja se nalazi pored kuće, gdje je sjedio okrivljeni i on ga je upitao šta to radiš, misleći na prijetnje koje je uputio prijetnje bratu D., nakon čega je iza njega ušla njegova majka V. M. i rekla okrivljenom “Sram te bilo, šta radiš od svih nas” i u tom trenutku je okrivljeni uzeo aluminijsku šipku koja se nalazila pored njegove stolice, ustao i sa šipkom i ruci krenuo u pravcu majke da je udari, ali ga je on u tome spriječio, uzeo mu je šipku i sjeo ga je na stolicu, nakon čega je V. M. izašla, a on je ostao da razgovara sa okrivljenim, kako bi smirio cjelokupnu situaciju. Okrivljeni je kritične prilike upućivao prijetnje i psovke majci, ali se nije mogao precizno sjetiti koje i on smatra da je okrivljenom prije svega potrebno liječenje i pomoć, jer takvo ponašanje nije svojstveno normalnom čovjeku, a kritične prilike je tu, u neposrednoj blizini, bio prisutan i M. Ž., koji je, po njegovoj procjeni, mogao da vidi i čuje predmetni događaj. Prilikom saslušanja na glavnom pretresu je dodao da </span><span class="span1">je okrivljeni za liječenje, a ne za zatvor, a da je znao da će isti završiti u zatvoru ne bi dao nikakvu izjavu. Objasnio je okrivljeni kritične prilike u rukama imao aluminijsku šipku, a on je stao između okrivljenog i oštećene, da se ne bi nešto desilo, a oni su se malo svađali, a kada je uzeo šipku u ruku, okrivljeni je stajao u mjestu odnosno ustao je sa stolice i on mu je tu šipku uzeo. Dodao je da je oštećena kritične prilike došla kod okrivljenog, vikala je i govorila "šta nam to radiš", a koliko on zna svađa između okrivljenog i D. je trajala dva dana, pa je on kritične prilike došao da malo popriča sa okrivljenim, da pokuša da pomogne i tada je oštećena ušla u kancelariju.</span>
</p>
<p>&nbsp;</p>
<p>
<span class="span1">Oštećeni I. M. je u svom iskazu naveo da je on osnovao privredno društvo koje je imalo teretne mašine i bavilo se izradom eloksirane bravarije, negdje 90-ih godina, pošto je prethodno imao pržionicu kafe, a kako se prije četiri godine razbolio i operisao, to je zbog lošeg zdravstvenog stanja odlučio da svoje privredno društvo podijeli sinovima, pa je D.u dao teretne mašine i on je ostao pod starim nazivom Deki trade, dok je okrivljenom dao eloksiranu bravariju, odnosno dao mu je mašine za bravariju na uslugu, a iste su ostale u vlasništvu Deki trade i takođe mu je dao vozila na uslugu, a u vrijeme kada mu je prepustio taj dio privrednog društva bilo je vrijednosti robe oko 200.000,00 eura. Objasnio je da okrivljeni jako loše posluje, tako da je sada u dugovima i to, po njegovom proračunu, oko .,00 eura, pa je pokušao uđe u firmu i istu izvuče iz lošeg poslovanja, jer je on bio duže u tom poslu i poznaje ljude koji su mu nekad bili saradnici, a koji se bave istim poslom, međutim okrivljeni mu to ne dozvoljava. Dodao je da okrivljeni inače kocka i konzumira alkohol u prekomjernim količinama, tako da je njegov dio privrednog društva zbog njegovih loših navika u lošem stanju, često se svađa sa njima i prijeti im, zbog čega je u nekoliko navrata kod njih intervenisala policija i završavali su kod sudije za prekršaje. Takođe je dodao da je okrivljeni u lošim odnosima sa svom rodbinom, po njegovom stavu su svi loši, osim njega i često se svađaju. Objasnio je da je kritičnog dana dovezao, odnosno stigao mu je neki materijal i supruga ga je kritične večeri probudila, te mu je rekla da ju je pozvala snaha i obavijestila je da okrivljeni posipa materijal koji je on uvezao, pa su on i njegova supruga otišli do njega i on ga je pitao šta radi, a okrivljeni mu je rekao da će mu iščupati kesu koju nosi nakon operacije, vrijeđao je i njega i njegovu suprugu, prijetio je da će ga ubiti i da sledećeg jutra neće ući u kancelariju, a prijetio je i njegovoj supruzi, govoreći joj “Dabogda se ne vratila iz B.”, nazivao ju je kobilom i kurvom, te rekao da se nada da će proći kao i njena sestra, koja je stradala u saobraćajnoj nezgodi. Istakao je da je na licu mjesta bio </span><span class="span1">prisutan i njegov drugi sin D., a potom i službenici Uprave policije, u čijem prisustvu im je okrivljeni takođe prijetio, a on ne zna da li je lice mjesta pokriveno kamerama i da li postoji video snimak predmetnog događaja, a on već 3-4 godine nije ušao u dio kuće koji je nakon podjele pripao okrivljenom. Oštećeni je dodao da je okrivljeni kritične prilike govorio da će angažovati ljude da ubiju njega i D.ovo dijete, a on zna da je D. jedne prilike zvala neka muška osoba u . časa i da je to lice D.u tražilo novac i rekao mu da će ukoliko ne daju okrivljenom u kancelariju, ubiti D.ovog sina Iliju, zbog čega je dijete pod stresom i ne želi da ide u vrtić ili izlazi iz kuće, a njega je jedne prilike pitao “Đede, hoće li ovaj čovjek (čije ime on ne zna) ubiti?” i “Hoće li me ubiti pištoljem?”. Naveo je da je tačno da je on okrivljenom u nekoliko navrata rekao da će ubiti njega, pa sebe, ali mu to nije rekao kritične prilike, a u ovakvu situaciju je doveden zbog ponašanja okrivljenog, zbog čega ga zovu ljudi kojima je okrivljeni dužan, zove ga i rodbina njegove bivše djevojke, kojoj takođe prijetio i koju je maltretirao, a okrivljeni je stalno pod uticajem alkohola i smatra da taj alkohol prouzrokuje sve njihove probleme. Oštećeni je naveo i da se zbog prijetnji koje su mu rečene kritične prilike osjetio ugroženim i on smatra da bi okrivljeni mogao ubiti i njega i članove njegove porodice, te on misli da je okrivljeni isključivo za liječenje, jer su mu to rekli doktori, i ukoliko se ne bude liječio, on je opasan za okolinu. Nije se pridružio krivičnom gonjenju i nije postavio imovinsko-pravni zahtjev. U odnosu na krivično djelo učinjeno na štetu oštećene V. M., isti je izjavio da on i njegova supruga imaju sa okrivljenim problema dugi niz godina, a dana 14.10.2015. godine je odmarao u kući, kada ga je u jednom trenutku na telefon pozvala supruga da dođe, jer okrivljeni “čuda čini”, tj. da će sve da ih ubije, a govorio je da će da ubije brata D., ako mu ne da auto i pare i da će nju da ubije i rekla mu je da joj je prijetio šipkom, te je tada on došao i rekao mu “Dijete moje, šta radiš?” i tu je bio prisutan i njihov rođak M. M., kao i M.Ž.. Naveo je da on smatra da njegov sin zdravstveno nije dobro, te je priložio dokumentaciju o njegovom liječenju bolesti zavisnosti iz zdravstvene ustanove iz K. i iz klinike u B.. Dodao je da je M. M. njihov rođak i da je sa istim u korektnim odnosima, a okrivljeni stalno konzumira veće količine alkohola i stalno imaju probleme sa njim, te mu je neophodno liječenje. </span>
</p>
<p>&nbsp;</p>
<p>
<span class="span1">Oštećena V. M. je u svom iskazu navela da je dana .. godine oko . časova njen sin N., ovdje okrivljeni, sjedao u kancelariji koja se nalazi pored kuće u R. i ona je čula kako je tog dana stalno, kao i prethodnom periodu, prijetio bratu D.u da će ga ubiti, pa je sišla do njega u kancelariju u istom trenutku kada je došao njihov rođak M. M., koji mu je odmah rekao “Što činiš, jesi li rekao da nećeš više”, misleći na to što prijeti bratu D.u, kada je ona ušla odmah za M. rekla mu “Šta to radiš, dijete moje?” i u tom trenutku je on počeo da viče i uzeo jednu metalnu šipku oko metar dužine i sa istom u ruci se zaletio prema njoj, a u tom trenutku ga je M. rukama uhvatio i spriječio ga da je udari. Dodala je da je ona tada izašla iz kancelarije i pozvala supruga Iliju da zove policiju i da nešto uradi, kako ne bi došlo do neke tragedije, te je dodala da mu ona sve oprašta i da samo želi da se liječi. Dodala je da je kritične prilike okrivljeni sjedao sam u kancelariji i čekao D., a M. M. je došao kasnije kolima, kada su ona i M. zajedno ušli u kancelariju, tj. prvo M., a onda ona za njim, a M. M. je njihov rođak i sa njim su sada u korektnim odnosima i razgovaraju. Pojasnila je da joj je okrivljeni kritične prilike uputio riječi “Glavu ću ti rascijepati šipkom”, dok je M. Ž. došao kasnije i nije vidio predmetni događaj, ali joj je poznato da je okrivljeni telefonom zvao M. i da mu je govorio da će da ubije brata D., a ona jeste osjetila ugroženost za sopstveni život i tijelo, a posebno strah da se njeni sinovi međusobno ne poubijaju. Nije se pridružila krivičnom gonjenju i nije postavila imovinsko-pravni zahtjev, samo je istakla </span><span class="span1">da traži da se njen sin liječi. Prilikom saslušanja na glavnom pretresu je dodala da </span><span class="span1">ona okrivljenog ništa ne tereti, da ona samo kao majka želi da mu pomogne, da je lošeg zdravstvenog stanja i da je tri puta operisana, a što se tiče događaja .. godine, ona se ne sjeća ničega, a i ona i I. žele samo da pomognu okrivljenom. </span>
</p>
<p>&nbsp;</p>
<p>
<span class="span1">S</span><span class="span1">vjedok Ž.M. je u svom iskazu datom na zapisniku od .. godine, naveo da je on zaposlen kao vozač kod D. M., brata okrivljenog, a okrivljeni ga je puno puta, kao i dana 14.10.2015. godine, zvao i govorio mu da prenese D.u da mu u roku od tri minuta da auto “.” i . eura, jer će ga u suprotnom ubiti, o čemu je on uvijek obavještavao D., kako bi se isti zaštitio, te po njegovom mišljenju, okrivljeni treba da se liječi i isti ima zdravstvenih problema. Dodao je da kritične prilike nije bio prisutan kada je došlo do svađe između okrivljenog i njegove majke V. M., već je došao kasnije i o tom događaju ga je obavijestio D. M., a kada je on došao, bili su prisutni I. i V. M., kao i njihov rođak M. M., a ubrzo je došla i policija. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka neuropsihijatrijske struke S. M. od .. godine proizilazi da je okrivljeni osoba prosječnih intelektualnih potencijala, ne boluje od trajnog duševnog oboljenja, niti težeg duševnog poremećaja, a prisutne su karakterološke promjene ličnosti u smislu emocionalno nestabilnog poremećaja sa niskim pragom na frustracije, stanjima disforičnog raspoloženja, pojačane napetosti i razdražljivosti, te je prisutno dugogodišnje konzumiranje alkohola na nivou toksikomanske zavisnosti (psihička i fizička zavisnost). U vrijeme izvršenja krivičnog djela izvršenog na štetu oštećenog M. I., okrivljeni je bio zavisnik o alkoholu, a klinička slika odgovara jednostavnom pijanstvu, bez simptoma za patološku reakciju na alkohol. Vještak je dao mišljenje da su sposobnost shvatanja značaja krivičnog djela, kao i mogućnost upravljanja svojim postupcima za krivično djelo kojim se tereti kod okrivljenog bili bitno smanjeni, a krivično djelo je psihopatološki motivisano akutno alkoholnom intoksikacijom, emocionalno nestabilnim poremećajem ličnosti, te zavisnosti o alkoholu. Okrivljeni je u vrijeme izvršenja krivičnog djela koristio alkohol i krivično djelo je učinio usled zavisnosti alkohola, te kod njega postoji ozbiljna opasnost da će usled te zavisnosti i dalje vršiti krivična djela, pa je vještak dao mišljenje da ima indikacija za primjenu mjere bezbjednosti obaveznog psihijatrijskog liječenja od zavisnosti o alkoholu ambulantnog tipa u Psihijatrijskoj klinici u P., za sada ambulantnog tipa, a napomenuo je da okrivljeni nije prihvatio bolničko liječenje u D., a uspješnost liječenja zavisi od odluke i saglasnosti osobe za liječenje. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka Ž.G. od ... godine proizilazi da je okrivljeni osoba prosječnih intelektualnih potencijala, ne boluje od trajnog duševnog oboljenja, niti težeg duševnog poremećaja, a prisutne su karakterološke promjene ličnosti u smislu emocionalno nestabilnog poremećaja ličnosti sa niskim pragom na frustracije, stanjima disforičnog raspoloženja, pojačane napetosti i razdražljivosti, te je prisutno dugogodišnje konzumiranje alkohola na nivou toksikomanske zavisnosti (psihička i fizička zavisnost). Kod okrivljenog je utvrđeno postojanje poremećaja rada štitne žlijezde sa visokim vrijednostima hormona štitne žlijezde, a radi se o naročito teškom somatskom oboljenju koje iziskuje neophodnost i hitnost u liječenju od strane interniste-endokrinologa, zbog čega je vještak predložio da se okrivljeni po hitnom postupku izmjestio iz ZIKS-a, jer uz sve kompetencije njihove zdravstvene službe, vještak je mišljenja da je dalji boravak ispitanika u ZIKS-u visoko rizičan po opšte somatsko zdravlje, što potvrđuje prethodno liječenje na neurologiji u KC u Podgorici kada je ispitanik pao, kolabirao, kao i liječenje u Beogradu koje upućuje na hitno </span><span class="span1">liječenje od strane endokrinologa, a koje još uvijek nije adekvatno sprovedeno. U vrijeme izvršenja krivičnog djela izvršenog na štetu oštećene M. V., okrivljeni je bio zavisnik o alkoholu, a klinička slika odgovara jednostavnom pijanstvu, bez simptoma za patološku reakciju na alkohol. Vještak je dao mišljenje da su sposobnost shvatanja značaja krivičnog djela, kao i mogućnost upravljanja svojim postupcima za krivično djelo kojim se tereti kod okrivljenog bili bitno smanjeni, a krivično djelo je psihopatološki motivisano akutno alkoholnom intoksikacijom, emocionalno nestabilnim poremećajem ličnosti, te zavisnosti o alkoholu. Okrivljeni je u vrijeme izvršenja krivičnog djela koristio alkohol i krivično djelo je učinio usled zavisnosti alkohola, te kod njega postoji ozbiljna opasnost da će usled te zavisnosti i dalje vršiti krivična djela, pa je vještak dao mišljenje da ima indikacija za primjenu mjere bezbjednosti obaveznog psihijatrijskog liječenja od zavisnosti o alkoholu ambulantnog tipa u Psihijatrijskoj klinici u P., za sada ambulantnog tipa, a napomenuo je da okrivljeni nije prihvatio bolničko liječenje u D., a uspješnost liječenja zavisi od odluke i saglasnosti osobe za liječenje. </span>
</p>
<p>&nbsp;</p>
<p>
<span class="span1">Iz medicinske dokumentacije na ime M. N. proizilazi da je isti liječen, odnosno hospitalizovan zbog alkoholizma i to u Institutu za mentalno zdravlje, kliničko odjeljenje-Klinike za bolesti zavisnosti u B. i Specijalnoj bolnici za psihijatriju u K.. </span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije za okrivljenog Ministarstva pravde Crne Gore utvrđeno je da isti ranije nije osuđivan. </span>
</p>
<p>&nbsp;</p>
<p>
<span class="span1">Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, a u odnosu na odbranu okrivljenog</span><span class="span1">,</span><span class="span1"> sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni učinio dva krivična djela </span><span class="span1">ugrožavanje sigurnosti iz čl. 168 st. 1 Krivičnog zakonika.</span>
</p>
<p>&nbsp;</p>
<p>
<span class="span1">Oštećeni </span><span class="span1">I. M. je u svom iskazu objasnio da je on podijelio privredno društvo koje je sam osnovao i jedan dio je dao svom sinu D.u M., a drugi dio okrivljenom i u vrijeme kada je prepustio okrivljenom njegov dio privrednog društva bilo je vrijednosti robe oko .,00 eura, ali kako okrivljeni jako loše posluje, sada je u dugovima i to, po njegovom proračunu, oko .,00 eura, pa je on zobg toga pokušao uđe u firmu i istu izvuče iz lošeg poslovanja, jer je on bio duže u tom poslu i poznaje ljude koji su mu nekad bili saradnici, a koji se bave istim poslom, međutim okrivljeni mu to ne dozvoljava. Naveo je da mu je kritičnog dana stigao neki materijal i supruga ga je kritične večeri probudila, te mu je rekla da ju je pozvala snaha i obavijestila je da okrivljeni posipa materijal koji je on uvezao, pa su on i njegova supruga otišli do njega i on ga je pitao šta radi, a okrivljeni mu je rekao da će mu iščupati kesu koju nosi nakon operacije, vrijeđao je i njega i njegovu suprugu, prijetio je da će ga ubiti i da sledećeg jutra neće ući u kancelariju. Istakao je da je na licu mjesta bio prisutan i njegov drugi sin D., a potom i službenici Uprave policije, u čijem prisustvu im je okrivljeni takođe prijetio. Dodao je da je okrivljeni stalno pod uticajem alkohola i smatra da taj alkohol prouzrokuje sve njihove probleme, a zbog prijetnji koje su mu rečene kritične prilike se osjetio ugroženim, jer smatra da bi okrivljeni mogao ubiti i njega i članove njegove porodice, te on misli da je okrivljeni isključivo za liječenje, jer su mu to rekli doktori, i ukoliko se ne bude liječio, on je opasan za okolinu. </span>
</p>
<p>&nbsp;</p>
<p>
<span class="span1">Svjedok D. M. je u svom iskazu potvrdio da okrivljeni već duži vremenski period nije u dobrim odnosima sa njihovim ocem Ilijom, odnosno često dođe do sukoba među njima, samo verbalnog, ne i fizičkog, a kritične večeri je on čuo svađu, pa je izašao ispred, obzirom da svi žive jedni blizu drugih, odnosno u istoj kući i vidio je da je okrivljeni blokirao ulaz u kancelariju vozilom i čuo je da se isti raspravlja sa ocem i majkom. Okrivljeni je stavio u pogon viljuškar, a na kojem su bili neku profili za eloksiranu bravariju i govorio je ocu da će ga ubiti, zahtijevao je od njega da izađe iz firme, govorio mu je da će ga zaklati, pritom ga vrijeđajući, a vrijeđao je i majku i sve to je trajalo nekih pola sata, tj. do dolaska službenika Uprave policije i kada je vidio policajce, povukao se u kuću, a policiju je zvao njegov otac, te je dodao da okrivljeni njemu kritične večeri nije prijetio, a ni njegovoj majci, V. M., već samo oštećenom I. M.u, dok je V. M. navela </span><span class="span1">da se ne sjeća ničega vezano za predmetni događaj. </span>
</p>
<p>&nbsp;</p>
<p>
<span class="span1">Takođe, okrivljeni je u svojoj odbrani potvrdio da sa oštećenim ima često razmirice, uglavnom oko posla i njegovog načina rukovođenja firmom, jer njegov otac, ovdje oštećeni, smatra da on ne posluje dobro, a naveo je i da, </span><span class="span1">kritične večeri, kada je došao ispred kuće u čijoj blizini je sjedište njegove firme, konstatovao je da je na ulazu u njegovu kancelariju parkiran viljuškar sa paletom eloksir profila, pa je sjeo u viljuškar i pomjerio isti. Objasnio je da je parkirao vozilo na mjestu gdje je bio viljuškar, odnosno ispred kancelarije i u trenutku kada je izlazio iz vozila, vidio je da mu prilaze otac i majka, a majka je odmah počela sa pričom da će ga poslati u S.ili u duševnu, pa je on rekao ocu da sigurno više neće ulaziti u njegovu kancelariju, a oni su onda pozvali policiju i njihova rasprava je trajala do dolaska službenika Uprave policije, a majka je nastavila da priča i da vrijeđa i nakon njihovog dolaska, ali on nije prijetio ni ocu ni majci. Međutim, ovakvu odbranu okrivljenog, da on nije prijetio ocu, ovdje oštećenom, već su se samo raspravljali, u kojoj raspravi je učestvovala i njegova majka, V. M., sud nije prihvatio jer su takvi navodi paušalni i očigledno smišljeni radi izbjegavanja krivično-pravne odgovornosti za učinjeno krivično djelo, te su isti opovrgnuti iskazima oštećenog I. M. i svjedoka D. M., koje je sud u cjelosti prihvatio kao istinite i potpune, obzirom da su isti u svojim saglasnim izlaganjima bili jasni i dosledni, te kod činjenice da je i sam okrivljeni prilikom saslušanja na glavnom pretresu izjavio da </span><span class="span1">priznaje djelo koje mu se stavlja na teret i krivicu za isto.</span><span class="span1"> </span><span class="span1">Dakle, na osnovu izloženog, za sud je nesporno da je okrivljeni kritične prilike oštećenom prijetio da će ga ubiti i da će mu počupati kesu koju nosi nakon operacije. </span>
</p>
<p>&nbsp;</p>
<p>
<span class="span1">U vezi krivičnog djela izvršenog na štetu oštećene V. M., ista je prilikom saslušanja navela da je dana 14.10.2015. godine oko 14:30 časova njen sin N. M., ovdje okrivljeni, sjedao u kancelariji koja se nalazi pored kuće u R. i ona je čula kako je tog dana, kao i prethodnom periodu, prijetio bratu D.u da će ga ubiti, pa je sišla do njega u kancelariju u istom trenutku kada je došao njihov rođak M. M., koji mu je odmah rekao “Što činiš, jesi li rekao da nećeš više”, misleći na to što prijeti bratu D.u, kada je ona ušla odmah za M. rekla mu “Šta to radiš, dijete moje?” i u tom trenutku je on počeo da viče i uzeo je jednu metalnu šipku oko metar dužine i sa istom u ruci se zaletio prema njoj, a u tom trenutku ga je M. rukama uhvatio i spriječio ga da je udari. Dodala je da je ona tada izašla iz kancelarije i pozvala supruga Iliju da zove policiju i da nešto uradi, kako ne bi došlo do neke tragedije. Pojasnila je da joj je okrivljeni kritične prilike uputio riječi “Glavu ću ti rascijepati šipkom”, dok je M. Ž. došao kasnije i nije vidio predmetni događaj, a ona jeste osjetila ugroženost za sopstveni život i tijelo.</span>
</p>
<p>&nbsp;</p>
<p>
<span class="span1">Ovakav iskaz oštećene sud je u cjelosti prihvatio kao jasan, potpun i istinit, obzirom da je ista u svom izlaganju bila uvjerljiva i dosledna, te kod činjenice da je svjedok M. M. potvrdio navode oštećene, navodeći u svom iskazu da je on kritičnog dana došao kod okrivljenog u njegovu kancelariju, koja se nalazi pored kuće i upitao ga “šta to radiš?”, misleći na prijetnje koje je uputio bratu D.u, nakon čega je ušla majka okrivljenog, ovdje oštećena i rekla istom “Sram te bilo, šta radiš od svih nas” i u tom trenutku je okrivljeni uzeo aluminijsku šipku koja se nalazila pored njegove stolice, ustao i sa šipkom u ruci krenuo u pravcu oštećene da je udari, ali ga je on u tome spriječio, uzeo mu je šipku i sjeo ga je na stolicu, nakon čega je oštećena izašla, a on je ostao da razgovara sa okrivljenim, kako bi smirio cjelokupnu situaciju, a okrivljeni je kritične prilike upućivao prijetnje i psovke majci, ali se nije mogao precizno sjetiti koje, dok je I. M. potvrdio da ga je kritičnog dana oštećena pozvala da dođe, jer okrivljeni “čuda čini” i rekla mu je da joj je prijetio šipkom, nakon čega je i on došao. Međutim, sud nije mogao prihvatiti navode svjedoka M. M. date prilikom saslušanja na glavnom pretresu da se okrivljeni nije zalijetao u pravcu oštećene, već da je samo ustao sa stolice na kojoj je do tada sjedao, jer je našao da su isti očigledno smišljeni i usmjereni na ublažavanje krivično-pravnog položaja okrivljenog, obzirom da je i sam svjedok naveo da ne bi dao izjavu da je znao da će okrivljeni završiti u zatvoru. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da je k</span><span class="span1">ritičnog dana oko 14:20 časova bio u svojoj kancelariji koja se nalazi pored kuće, sa rođakom M. M., kada je u kancelariju ušla njegova majka, V. M. i počela da ga provocira, pa je uzeo u ruku aluminijski profil dužine oko 0,80m i rekao joj „Izlazi napolje“, a nakon toga se ona počela ponovo smijati i izašla je iz kancelarije, a potom se vratila sa njegovim ocem Ilijom i počela je ponovo da ga provocira, te mu je rekla „Snimam ti što govoriš“, kada je njegov otac pozvao policiju, koja je ubrzo došla, te je dodao da je tačno da je majci uputio riječi „Rascijepaću ti glavu ne izađeš li napolje“, iz razloga što je bio isprovociran od strane iste i ustao je sa stolice, ali se nije sa šipkom zalijetao u pravcu majke, već je stajao u mjestu. Dakle, okrivljeni je priznao da je uzeo aluminijsku šipku i da je oštećenoj prijetio da će joj „rascijepati glavu“, međutim navode okrivljenog da se on nije zalijetao u pravcu oštećene, već da je samo stajao u mjestu, sud nije mogao prihvatiti, jer je našao da su isti očigledno smišljeni radi izbjavanja krivično-pravne odgovornosti i isti su opovrgnuti iskazom oštećene, koji je sud u cjelosti prihvatio. </span>
</p>
<p>&nbsp;</p>
<p>
<span class="span1">Sud je cijenio iskaz svjedoka M. Ž.ali je našao da isti nije od bitnog uticaja na drugačiju odluku suda u ovoj krivično-pravnoj stvari, obzirom da je isti u svom iskazu istakao </span><span class="span1">da kritične prilike nije bio prisutan kada je došlo do svađe između okrivljenog i njegove majke V. M., već je došao kasnije i o tom događaju ga je obavijestio D. M., a kada je on došao, bili su prisutni I. i V. M., kao i njihov rođak M. M., a ubrzo je došla i policija, dakle imenovani svjedok nije imao neposrednih saznanja o kritičnom događaju.</span>
</p>
<p>&nbsp;</p>
<p>
<span class="span1">Na osnovu svega gore izloženog, za sud je nesporno da je okrivljeni dana .. godine ugrozio sigurnost oštećenog I. M., na način što je istom prijetio da će ga ubiti i da će mu počupati kesu koju nosi nakon operacije, kao i da je dana .. godine ugrozio sigurnost oštećene V. M., na način što je uzeo aluminijsku šipku dužine oko 1 m i sa istom u ruci se zaletio prema oštećenoj, kojom prilikom joj je uputio riječi „Glavu ću ti rascijepati šipkom“, kada ga je M. M., koji je tu bio prisutan, spriječio da je istom udari</span><span class="span1">, a što je sve kod oštećenih izazvalo osjećaj uznemirenosti.</span><span class="span2"> </span><span class="span1">Riječi koje je </span><span class="span1">okrivljeni uputio oštećenima su nesumnjivo bile podobne da kod istih izazovu osjećaj uznemirenosti i da ugroze njihovu sigurnost, jer su ih isti shvatili ozbiljno, i kako su sami istakli, osjetili su se ugroženim, a po mišljenju suda, </span><span class="span1">navedene riječi predstavljaju prijetnje koje su po svom karakteru i okolnostima pod kojima su bile izražene, bile objektivno podobne da kod oštećenih izazovu strah po tjelesni integritet, imajući u vidu da su sukobi između okrivljenog i oštećenih česti, te da je nesporno da postoje poremećeni porodični odnosi, a u odnosu na oštećenu V. M. imajući u vidu i to da je okrivljeni prilikom izgovaranja prijetnje uzeo metalnu šipku i sa istom se zaletio u njenom pravcu.</span>
</p>
<p>&nbsp;</p>
<p>
<span class="span1">Prema tome za sud je nesporno da je okrivljeni M. ostvario sve bitne elemente bića dva krivična djela ugrožavanja sigurnosti iz čl. 168 st. 1 Krivičnog zakonika, prema oštećenima Iliju M.. i V. M., prijetnjama koje su kod istih izazvale osjećaj uznemirenosti i realan i objektivan strah za svoj tjelesni integritet, a isti je postupao sa umišljajem, jer je bio svjestan da će prijetnjama upućenim oštećenima kod istih izazvati osjećaj ugroženosti i nesigurnosti, pa je ipak prijetio, a što je u konačnom i htio. </span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije </span><span class="span1">koju okrivljenom treba izreći, sud je pošao od toga da je za krivično djelo ugrožavanje sigurnosti iz čl. 168 st. 1 </span><span class="span1">Krivičnog zakonika zaprijećeno novčanom kaznom ili kaznom zatvora do jedne godine. U smislu čl. 42 Krivičnog zakonika, sud je cijenio sve okolnosti koje su od značaja za odmjeravanje kazne, pa je kao olakšavajuće okolnosti na strani okrivljenog cijenio to što isti ranije nije osuđivan, to što se oštećeni nisu pridružili krivičnom gonjenju, njegovo loše zdravstveno stanje, kako to proizilazi iz nalaza i mišljenja vještaka dr Ž. G., kao i to što je isti oba krivična djela počinio u stanju bitno smanjene uračunljivosti, a kako to proizilazi iz nalaza vještaka psihijatara dr S. M. i dr Ž.G., dok otežavajućih okolnosti na strani okrivljenog sud nije našao, pa je sud istom prethodno utvrdio</span><span class="span1"> za prvo krivično djelo ugrožavanje sigurnosti iz čl. 168 st. 1 Krivičnog zakonika kaznu zatvora u trajanju od 30 (trideset) dana i za drugo krivično djelo ugrožavanje sigurnosti iz čl. 168 st. 1 Krivičnog zakonika kaznu zatvora u trajanju od 30 (trideset) dana, te ga je primjenom čl. 48 KZ-a osudio na jedinstvenu kaznu zatvora u trajanju od . (.) dana, u koju će se uračunati vrijeme koje je okrivljeni proveo u pritvoru po rješenju sudije za istragu ovog suda Kri.br. 347/15 od 16.10.2015. godine, a koji je produžen rješenjem vijeća ovog suda Kv. 360/15 od 11.11.2015. godine i koji je ukinut rješenjem ovog suda K. . od 03.12.2015. godine, a koji je trajao od 14.10.2015.godine od 19:00 časova do 03.12.2015. godine u 14:00 časova, pa je kazna izdržana. Sud smatra da će se izrečenom krivičnom sankcijom ostvariti ciljevi specijalne i generalne prevencije i u dovoljnoj mjeri uticati na okrivljenog i na druge eventualne učinioce ovakvih i sličnih krivičnih djela, da ubuduće ne vrše krivična djela</span><span class="span1">, odnosno da će se ostvariti svrha kažnjavanja iz čl. 32 KZ-a, u okviru opšte svrhe krivičnih sankcija iz čl. 4 st. 2 KZ-a.</span>
</p>
<p>&nbsp;</p>
<p>
<span class="span1">Imajući u vidu naprijed navedeno, a na osnovu naprijed navedene krivično pravne odredbe i članova 4, 5, 13, 15, 32, 36, 42 i 48 Krivičnog zakonika i čl. 227, 229, 368 i 374 ZKP-a, riješeno je kao u izreci. </span>
</p>
<p>
<span class="span1"> </span>
</p>
<p>
<span class="span1">Sud je obavezao okrivljenog da na ime troškova krivičnog postupka uplati iznos od 137,50, i to na ime vještačenja po vještaku neuropsihijatru dr S. M., te da na ime sudskog paušala uplati iznos od 55,00 (pedesetpet) eura, u roku od 15 dana od dana </span><span class="span1">pravosnažnosti presude, u korist Budžeta Crne Gore na žiro račun br. 832-16-52, </span><span class="span1">a dokaz o uplati potrebno je da dostavi ovom sudu s pozivom na broj K. 99/15/15.</span>
</p>
<p>&nbsp;</p>
<p>
<span class="span1">Sud je okrivljenom n</span><span class="span1">a osnovu čl. 66, 67 i 72 KZ-a i čl. 476 ZKP-a</span><span class="span1"> izrekao mjeru bezbjednosti obaveznog liječenja alkoholičara, k</span><span class="span1">oja mjera će se izvršavati na slobodi i ne može trajati duže od dvije godine i ista se ima izvršavati u </span><span class="span1">Psihijatrijskoj klinici u Podgorici, obzirom da iz  medicinske dokumentacije na ime okrivljenog proizilazi da je isti liječen, odnosno hospitalizovan zbog alkoholizma i to u Institutu za mentalno zdravlje, kliničko odjeljenje-Klinike za bolesti zavisnosti u B. i Specijalnoj bolnici za psihijatriju u K., a iz saglasnih  nalaza i mišljenja vještaka neuropsihijatara dr S. M. i dr Ž.G., koje nalaze i mišljenja je sud u cjelosti prihvatio kao jasne i objektivne, te date u skladu sa pravilima struke i nauke, posebno kod činjenice da stranke nisu imale prigovora na iste, proizilazi da je okrivljeni osoba prosječnih intelektualnih potencijala, da ne boluje od trajnog duševnog oboljenja, niti težeg duševnog poremećaja, a prisutne su karakterološke promjene ličnosti u smislu emocionalno nestabilnog poremećaja sa niskim pragom na frustracije, stanjima disforičnog raspoloženja, pojačane napetosti i razdražljivosti, te je prisutno dugogodišnje konzumiranje alkohola na nivou toksikomanske zavisnosti (psihička i fizička zavisnost). U vrijeme izvršenja predmetnih krivičnih djela, okrivljeni je bio zavisnik o alkoholu, a klinička slika odgovara jednostavnom pijanstvu, bez simptoma za patološku reakciju na alkohol. Vještaci su dali mišljenje da su sposobnost shvatanja značaja krivičnog djela, kao i mogućnost upravljanja svojim postupcima za krivična djela kojima se tereti kod okrivljenog bili bitno smanjeni, a krivično djelo je psihopatološki motivisano akutno alkoholnom intoksikacijom, emocionalno nestabilnim poremećajem ličnosti, te zavisnosti o alkoholu. Okrivljeni je u vrijeme izvršenja krivičnih djela koristio alkohol i krivična djela je učinio usled zavisnosti alkohola, te kod njega postoji ozbiljna opasnost da će usled te zavisnosti i dalje vršiti krivična djela, pa su vještaci dali mišljenja da ima indikacija za primjenu mjere bezbjednosti obaveznog psihijatrijskog liječenja od zavisnosti o alkoholu ambulantnog tipa u Psihijatrijskoj klinici u P., za sada ambulantnog tipa. </span>
</p>
<p>
<span class="span1">Na osnovu izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 03.12.2015. godine</span>
</p>
<p>&nbsp;</p>
<p>
<span class="span1">     Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">       S U D I J A</span>
</p>
<p>
<span class="span1">Aleksandra Čolan</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Danijela Samardžić</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od dana prijema iste, a preko ovog suda.</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.9847222in 0.82708335in 0.9847222in;}
.p1{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:16pt;}
.p2{margin-top:0.16666667in;margin-bottom:0.041666668in;text-align:justify;hyphenate:auto;keep-with-next.within-page:always;font-family:Arial;font-size:16pt;}
.p3{text-align:start;hyphenate:auto;font-family:Times New Roman;font-size:12pt;}
.p4{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:18pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:16pt;}
.p7{text-indent:0.5in;margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:13pt;}
.p8{text-align:center;hyphenate:auto;font-family:Times New Roman;font-size:16pt;}
.p9{text-indent:0.5in;text-align:center;hyphenate:auto;font-family:Times New Roman;font-size:12pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p11{text-indent:0.5in;text-align:start;hyphenate:auto;font-family:Times New Roman;font-size:12pt;}
.p12{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p13{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:12pt;}
.p14{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:14pt;}
.s1{font-weight:bold;}
.s2{font-family:Times New Roman;}
.s3{font-size:13pt;font-weight:bold;}
.s4{font-weight:bold;font-style:italic;}
</style>
<meta content="ikonija.sibalic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">                                                                            </span><span class="s2">K. br.  13/12</span>
</p>
<p class="p3"></p>
<p class="p4">
<span>U IME CRNE GORE </span>
</p>
<p class="p3"></p>
<p class="p5">
<span>	</span><span class="s3">OSNOVNI SUD U ŽABLJAKU</span><span>, kao prvostepeni krivični  po predsjedniku suda Anđelić Mihailu, uz sudjelovanje zapisničara Šibalić Ikonije, u krivičnom predmetu protiv okrivljenog J.T. iz N. , zbog krivičnog djela  ugrožavanje  javnog saobraćaja iz čl. 339 st. 3 u vezi st. 1  Krivičnog zakonika, po optužnom predlogu ODT iz Pljevalja Kt. br. 77/12 od 02. 04. 2012. godine, nakon  usmenog, javnog i glavnog pretresa održanog  08. 05. 2012. godine  u prisustvu, Zamjenika ODT iz Pljevalja Golubović Sanje,  okrivljenog i oštećene,  donio je  i istog dana   javno objavio </span>
</p>
<p class="p3"></p>
<p class="p6">
<span>P R E S U D U</span>
</p>
<p class="p3"></p>
<p class="p5">
<span>	Okrivljeni  J.T., od oca T. i  majke M.  rođene S.,  rođen .... godine u N., JMB ...,  sa  boravištem u N. , Ul. ...,  državljanin Crne Gore,  pismen sa završenom  SSS-prirodno matematički smjer, oženjen – otac jednog mal. djeteta, mjesečna zarada 400 €,  ranije neosuđivan, ne nalazi se pod istragom za drugo krivično djelo, </span>
</p>
<p class="p3"></p>
<p class="p6">
<span>K r i v     j e</span>
</p>
<p class="p7">
<span>Što je </span>
</p>
<p class="p5">
<span>	Dana  26.11.2011. godine oko 06,45 h , na regionalnom putu Nikšić – Šavnik, u mjestu zvanom Meka dola, opština Šavnik, upravljajući putničkim motornim vozilom marke »Reno Clio«, Reg. br. NK ..., iz pravca Nikšića u pravcu Šavnika, nepridržavajući se saobraćajnih propisa ugrozio saobraćaj i doveo u opasnost život i tijelo ljudi, na način što suprotno odredbi čl. 31 ZOBS-a na putevima brzinu kretanja vozila nije prilagodio okolnostima, karakteristikama i stanju puta iako je bio svjestan da takvom vožnjom  može učiniti djelo, ali je olako držao da do toga neće doći ili da će to moći spriječiti , te je pri takvoj nepropisnoj vožnji vozilom udario u ivičnjak sa desne strane puta, a potom je vozilom prešao iz desne u lijevu kolovoznu traku pa onda prešao vozilom preko ivičnjaka sa lijeve strane puta i sletio u provaliju, kojom prilikom je saputnica u vozilu oštećena J.Z. zadobila lake tjelesne povrede u vidu površne rane na kosmatom dijelu glave, kontuziju zadnje strane grudnog koša i krvni podliv sa spoljašnje strane lijeve šake, </span>
</p>
<p class="p5">
<span>	- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1  Krivičnog zakonika  /KZ/</span>
</p>
<p class="p3"></p>
<p class="p5">
<span>	- pa   mu sud  na osnovu navedenog zakonskog propisa  i  čl.  4,  5, 13, 16, 32,  36, 42, čl. 52, 53 i 54 KZ   i  čl. 226 st. 2 tačka 9 i st. 3 , čl. 229 st. 1 i  čl. 374  Zakonika  o  krivičnom  postupku  / ZKP-a /   i z r i č e    </span>
</p>
<p class="p3"></p>
<p class="p8">
<span>USLOVNU OSUDU</span>
</p>
<p class="p9"></p>
<p class="p9"></p>
<p class="p10">
<span>Sa kojom mu  utvrđuje  kaznu zatvora u trajanju od 30 /trideset / dana  i istovremeno određuje da se ova kazna neće izvršiti ako osuđeni u roku od 1 /jedne/ godine ne učini novo krivično djelo. </span>
</p>
<p class="p10">
<span>Okrivljeni  je dužan  platiti na ime troškova krivičnog postupka  iznos od 225,50 €,  kao i na ime  paušala iznos od 55 €,  a sve u roku od 15 dana po pravosnažnosti presude.</span>
</p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p11"></p>
<p class="p10">
<span>ODT iz Pljevalja optužnim predlogom  Kt. br. 77/12 od 02. 04. 2012. godine, dajući opis radnje izvršenja, pravno je ocijenio, da je okrivljeni  počinio krivično djelo ugrožavanje javnog saobraćaja iz čl. 339 st. 3 u vezi st. 1  KZ,   na način, mjesto i u vrijeme kako je to bliže opisano izrekom presude,  predlažući da se okrivljeni    za počinjeno krivično djelo oglasi krivim i osudi po zakonu pri čemu je ostao i u završnoj riječi. </span>
</p>
<p class="p10">
<span>Oštećena se nije pridružila krivičnom gonjenju okrivljenog.</span>
</p>
<p class="p10">
<span>Okrivljeni   u svojoj odbrani  na glavnom pretresu  nije priznao  ni krivicu a ni  krivično djelo koje mu se stavlja na teret i u bitnom je istakao,  da je  26. 11. 2011. godine, oko 06,45 časova,  upravljao  svojim vozilom marke »Reno klio« reg oznake NK-... iz pravca Nikšića u pravcu Šavnika,  da se sa njim u vozilu nalazio  njegov  tast B.M. koji je  sjedio na mjestu suvozača , dok je  supruga okrivljenog J.Z. sjedjela pozadi iza okrivljenog,  da su prošli tunel »Vojnik« i spuštali se prema Šavnika, da je bilo  malo slane na putu ali nije bilo leda, da se na mjestu gdje se  dogodila nezgoda  u jednoj  lijevoj krivini  iznenadio  kada je naišao na ledenu podlogu, da nije dejstvovao  po kočnici, da je  vozio  dosta oprezno, po njegovoj procjeni oko 40 km/h,  da je pored puta bio saobraćajni znak  koji je tu brzinu predviđao, da je nailazeći na led izgubio  kontrolu nad vozilom, okrenuo se i udario u jedan ivičnjak koji se nalazio sa desne strane puta a potom je izletio sa kolovoza i sletio sa vozilom u provaliju, da kritične prilike on i njegov tast  nijesu  imali  nikakvih povreda a da je lake tjelesne povrede  zadobila njegova  supruga Z..  Posebno smatra,  da zbog gornjeg što se desilo ne snosi krivicu jer  glavni uzročnik nezgode je  stanje puta koji nije bio posut nikakvim materijalom  koji bi eventualno topio ledenu podlogu ili pak  neutralizovao slanu po putu. U završnoj riječi izjavio je  da nije kriv a ocjenu  odgovornosti  prepustio je sudu. </span>
</p>
<p class="p10">
<span>Sud je u dokaznom postupku proveo dokaze:  saslušao svjedoka – oštećenu J.Z., te svjedoke:  M.B. i D.P., na saglasan predlog stranaka pročitao iskaz svjedoka B.D.  od 26. 03.2012. godine dat pred ODT Pljevlja, pročitao:  zapisnik o uviđaju saobraćajne nezgode br. 231/11-959 od 06. 12. 2011.godine, sa skicom lica mjesta, izvještaj KC CG Podgorica Odjeljenje za sudsku medicinu za analizu alkohola u krvi br. 1977/12 od  decembra 2011. godine, izvještaj ljekara specijaliste JZU Opšta bolnica iz Nikšića br.9169 od 26. 11.2011.godine na ime J.Z., nalaz i mišljenje sudskog vještaka iz oblasti hirurgije Prim. dr.  P.M.– od 2. 04. 2012. godine, pročitao nalaz i mišljenje vještaka saobraćajne struke Dr. R.M. iz P., dopunu nalaza i mišljenja od 26. 3.2012.godine i neposredno na glavnom pretresu saslušao navedenog vještaka, te pročitao  izvod  iz KE za okrivljenog br. 913 od 9. 4. 2012.godine Uprava policije Eksp. Nikšić. Sud nije proveo dokaz neposrednog saslušanja vještaka medicinske struke  Dr. M.P. iz P. jer je  ODT  odustao od toga predloga, sa čime se saglasio okrivljeni, obzirom da  nije bilo primjedbi na njegov nalaz i mišljenje.  </span>
</p>
<p class="p5">
<span>	Iz iskaza oštećene-svjedoka J.Z.</span><span class="s1"> </span><span>proizilazi, da se dana 26. 11. 2011. godine u jutarnjim časovima nalazila  u vozilu  kojim je upravljao njen  suprug – okrivljeni,  da su bili pošli iz Nikšića  za Beograd, da se sa njima u vozilu nalazio   i njen otac koji je sjedio na mjestu suvozača ,  da je ona  sjedjela pozadi iza sjedišta supruga – okrivljenog, da je okrivljeni vozio oprezno i polako, da je u jednom momentu nakon što su prošli tunel »Vojnik«,   osjetila  da je izgubljena kontrola nad vozilom, da je ona u jednom momentu  mahinalno rekla  »T., šta to radiš«,  a potom je vozilo udarilo u desni ivičnjak, da su nakon toga izletjeli sa vozilom sa kolovoza u jednu provaliju,  da su se prevrtali sa vozilom, da je kritične prilike zadobila  lakše tjelesne povrede u dijelu glave, grudnog koša i lijeve strane šake  ali da je  sama uspjela  da izađe iz vozila , da ostali u vozilu  nijesu imali nikakvih povreda, te konačno, da je nakon udesa policija  izašla na lice mjesta a ona je medicinski zbrinuta u Domu zdravlja Nikšić.  </span>
</p>
<p class="p10">
<span>Iz iskaza svjedoka</span><span class="s1"> </span><span>M.B.</span><span class="s1"> </span><span>proizilazi , da se  26. 11. 2011. godine u jutarnjim časovima nalazio   u vozilu svog zeta T. na putu iz Nikšića za Beograd, da je T.  vozio oprezno, da u toku vožnje svjedok nije posebno obraćao pažnju na stanje kolovoza, da je u  jednom momentu  izgubljena  kontrola nad vozilom,  da su  udarili u ivičnjak sa desne strane puta a potom  prešli na lijevu kolovoznu traku i izletjeli sa kolovoza u provaliju,  da su se  i prevrnuli sa vozilom, da je kritične prilike  lakše povrede zadobila njegova kćerka Z., te da   kolovozna površina nije bila posuta rizlom. </span>
</p>
<p class="p10">
<span>Iz iskaza svjedoka</span><span class="s1"> </span><span>D.P.</span><span class="s1"> </span><span>proizilazi, da je kao policajac zaposlen u UP – Ispostava Šavnik, da je 26. 11. 2012. godine vršio  uviđaj  zajedno sa svojim kolegom B.D.  u mjestu zv. Meka dola a povodom saobraćajne nezgode u kojoj je učestvovao  J.T. koji je upravljao sa vozilom marke »Reno clio« reg. br. NK –..., da je na mjestu nezgode  na kolovozu bila poledica- zamrznuta slana,da je on prilikom vršenja uviđaja jedva  uspijevao da se održi na kolovozu koji je bio klizav, da se ovaj dio puta  od tunela »Vojnik«  pa do mjesta nezgode nalazi u zalatku, da je bilo poledice – tanki sloj zaleđene slane, da se na ovom dijelu puta često dešavaju saobraćajne nezgode i slijetanje vozila sa puta, da kritičnog dana nije padala kiša niti snijeg ali da je bilo hladno, te da je nakon dva sata od momenta kada  je izvršen uviđaj  put posut solju. Posebno je dodao, da  na 300 do 400 metara prije mjesta gdje je došlo do saobraćajne nezgode  sa desne strane kolovoza gledano iz pravca Nikšića u pravcu Šavnika postoji saobraćajni znak  ograničenja brzine  40 km/h, da ispod tog znaka na istom stubu postoji i saobraćajni znak »klizav kolovoz« a od ovih saobraćajnih znakova na udaljenosti od oko 50m postoji saobraćajni znak »opšte opasnosti«.</span>
</p>
<p class="p10">
<span>Iz iskaza svjedoka</span><span class="s1"> </span><span>B.D.</span><span class="s1"> </span><span>proizilazi, da je 26. 11.2012. godine  oko 6,40 časova došao na lice mjesta  gdje se dogodila saobraćajna nezgoda na regionalnom putu Nikšić –Šavnik  u mjestu zv. »Meka dola«, da je u nezgodi učestvovao J.T. , vozač PMV marke »Reno Clio« Reg. br.  NK ... da je sa svojim kolegom D.P. sačinio zapisnik o uviđaju pomenute saobraćajne nezgode .  Istakao je, da je toga jutra prošao dijelom puta koji je predhodio mjestu nezgode i da na kolovozu puta prije mjesta nezgode  nije bilo poledice već  je bila slana – inje, te da na ovom dijelu puta  od tunela »Vojnik« pa do Šavnika  u skoro svakoj krivini, gdje sunce ne grije ima slane sa početka jeseni  negdje od novembra mjeseca, te da  kritičnog dana so nije bila posuta na kolovozu puta prije mjesta nezgode niti na dijelu kolovoza gdje je došlo do saobraćajne nezgode.</span>
</p>
<p class="p5">
<span>	Sud je u cjelosti prihvatio iskaz svjedoka-oštećene,  kao i iskaze ostalih  svjedoka,  tim prije, jer su oni na jedan veoma jasan, precizan i kontinuiran način predstavili događaj onako kako se desio, tj. na način kako su zapazili uslove i okolnosti pod kojima se isti desio, pri čemu ti iskazi svoju podlogu nalaze i u drugim  provedenim dokazima a posebno zapisniku o uviđaju i skici lica mjesta, pri čemu tim dokazima  stranke nijesu prigovorile. </span>
</p>
<p class="p5">
<span>	Iz nalaza i mišljenja vještaka saobraćajne struke, dopune istog, te neposrednog saslušanja vještaka na glavnom pretresu,  zapisnika o uviđaju lica mjesta i skice lica mjesta sud je utvrdio da se  pomenuta  nezgoda desila na regionalnom putu  Nikšić – Šavnik u mjestu Meka dola 26. 11.2011.godine,  nešto oko 06,45 časova, da je u nezgodi učestvovalo PMV »Reno Clio« Reg. oznake NK ... kojim je upravljao J.T. te da su se u vozilu nalazili saputnici M.B. i J.Z., da  pored puta a neposredno  prije mjesta saobraćajne nezgode postoje saobraćajni znaci i to : znak ograničenja brzine 40 km/h,  znak »klizav kolovoz« i znak »opšta opasnost na putu«,  da je dionica puta prije mjesta nezgode  bila pokrivena slanom i injem a na mjestu nezgode kolovoz puta je bio klizav – zaleđen usled slane i nije bio posut sa soli ili rizlom da je  osnovni uzrok saobraćajne nezgode neposipanje kolovoza soli ili kamenom frakcijom što je bila obaveza subjekta za održavanje dotičnog putnog pravca, te da pored neadekvatnog stanja puta u odnosu na zahtjev bezbjednosti saobraćaja  ima i elemenata greške u postupku vozača a u pravcu njegove pogrešne procjene stanja kolovoza  a koja procjena je uzročno vezana za nastanak nezgode, obzirom da je vozač bio u prilici da čulnom sposobnošću osjeti i prilagodi vožnju  stanju puta, odnosno  amortizuje nepovoljno stanje elemenata saobraćajnog sistema u odnosu na zahtjev bezbjednosti.</span>
</p>
<p class="p5">
<span>	Sud je u cjelosti prihvatio gornje dokaze kao jasne, logične i istinite, tim prije jer je  nalaz i mišljenje  vještaka dat  u skladu sa pravilima saobraćajne nauke i struke ,  a zapisnik I skica  sa lica mjesta  urađeni od strane nadležnog organa  vjerno prikazujući faktičko stanje na koje konstatacije stranke nijesu imale primjedbi, pri čemu se  gornji dokazi  medjusobno prožimaju i dopunjaju, a u njima svoju podlogu nalaze u potpunosti i iskazi saslušanih svjedoka, te konačno  isti nijesu suprotni jedni drugima a stranke im nijesu prigovorile.  </span>
</p>
<p class="p5">
<span>	Iz izvještaja ljekara specijaliste JZU Opšta bolnica iz Nikšića na ime J.Z., nalaza i mišljenje vještaka  Prim. dr.  P.M., hirurga, od 2. 04. 2012. godine,  te izvještaja KC Crne Gore  o analizi alkohola u krvi sud je utvrdio, da je  oštećena  J.Z. zadobila povrede u vidu  površne rane na kosmatom dijelu glave, kontuzija zadnje strane grudnog koša i krvni podliv na spoljašnjoj strani lijeve šake, da su povrede i pojedinačno i zbirno lake i zadobijene u saobraćajnom udesu udarom  glave , zadnje strane grudnog koša i spoljapnje strane lijeve šake od tvrde djelove vozila, a iz izvještaja o procentu alkohola u krvi proizilazi  da je kritične prilike kod okrivljenog nije utvrđeno prisustvo alkohola u krvi.Sud je u cjelosti prihvatio ove dokaze kao jasne i nesumnjive, date u skladu sa pravilima  medicinske struke i nauke a stranke im nijesu prigovorile. </span>
</p>
<p class="p5">
<span>	Iz izvoda iz KE sud je utvrdio da okrivljeni ranije nije osudjivan.</span>
</p>
<p class="p5">
<span>	Sud je posebno cijenio odbranu okrivljenog, pa je zaključio da istu ne može prihvatiti  jer je sračunata na izbjegavanje i ublažavanje odgovornosti a  djelimično je  suprotna  iskazima svjedoka B. i D. u smislu gdje  ukazuju, na bazi neposrednog uvida na licu mjesta, kako je stanje puta bilo, tj. da je tako stanje puta zahtijevalo veoma opreznu vožnju , zbog prisustva slane i inja a djelimično i zaleđenosti, našto su posebno upućivali i saobraćajni znaci pored puta, koje znake okrivljeni osim jednog (o maksimalno dozvoljenoj brzini) nije uočio. Nadalje, njegova odbrana je suprotna posebno  dijelu iskaza svjedoka B., koji ukazuje, da je upravo  toga jutra tim dijelom puta prošao vozilom tj. prije nego što se saobraćajna nezgoda i desila, iz čega jasno proizilazi,  da se sa određenom pažnjom tim  dijelom puta moglo proći vozilom  bez ugrožavanja saobraćaja i bez  mogućih posledica. Konačno, odbrana okrivljenog je suprotna  i nalazu i mišljenju vještaka saobraćajne struke a ovo tim prije,  jer iz istog proizilazi,  da je imajući u vidu okolnosti slučaja te neposredna čulna opažanja od strane okrivljenog a koja su se odnosila na stanje puta, okrivljeni bio u prilici da  napravi pravu procjenu brzine  kretanja sa svojim vozilom po kolovozu prekrivenom  injem, slanom a djelimično i ledom, kako bi izbjegao opasnu situaciju a čime bi jednim dijelom amortizovao već postojeće nepovoljno stanje elemenata saobraćajnog sistema u odnosu na zahtjeve bezbjednosti. </span>
</p>
<p class="p5">
<span>	Na osnovu savjesne i brižljive ocjene provedenih dokaza u smislu čl. 17 i  370 ZKP- a sud je na pouzdan način zaključio da je okrivljeni  počinio krivično djelo, na način mjesto i u vrijeme bliže označeno činjeničnim opisom dispozitiva ove presude, tj. da je dana 26.11.2011. godine oko 06,45 h , na regionalnom putu Nikšić – Šavnik, u mjestu zvanom Meka dola, opština Šavnik, upravljajući putničkim motornim vozilom marke »Reno Clio«, Reg. br. NK – ..., iz pravca Nikšića u pravcu Šavnika, nepridržavajući se saobraćajnih propisa ugrozio saobraćaj i doveo u opasnost život i tijelo ljudi, na način što suprotno odredbi čl. 31 ZOBS-a na putevima brzinu kretanja vozila nije prilagodio okolnostima, karakteristikama i stanju puta iako je bio svjestan da takvom vožnjom  može učiniti djelo, ali je olako držao da do toga neće doći ili da će to moći spriječiti , te je pri takvoj nepropisnoj vožnji vozilom udario u ivičnjak sa desne strane puta, a potom je vozilom prešao iz desne u lijevu kolovoznu traku pa potom  prešao vozilom preko ivičnjaka sa lijeve strane puta i sletio u provaliju, kojom prilikom je saputnica u vozilu oštećena J.Z. zadobila lake tjelesne povrede u vidu površne rane na kosmatom dijelu glave, kontuziju zadnje strane grudnog koša i krvni podliv sa spoljašnje strane lijeve šake. </span>
</p>
<p class="p5">
<span>	Pravnom ocjenom ovako utvrdjenog činjeničnog stanja, sud nalazi da se u radnji okrivljenog stiču svi bitni elementi krivičnog djela Ugrožavanje javnog saobraćaja iz čl. 339 st. 3 u vezi st. 1  KZ,  koje djelo čini svaki onaj » učesnik u saobraćaju na putevima koji se ne pridržava saobraćajnih propisa i time tako ugrozi  saobraćaj da dovede u opasnost život ili tijelo ljudi ili imovinu  čija vrijednost prelazi iznos od 20.000 €, pa usled toga kod drugog nastupi  laka tjelesna povrijeda ili drugom prouzrokuje imovinsku štetu koja prelazi iznos od 3000€ « a djelo učini iz nehata. U konkretnom slučaju radi se o blanketnom krivičnom djelu a ovo jer je okrivljeni  postupio suprotno odredbi čl. 31 ZOBS-a na putevima, prema kojoj »vozač je dužan da brzinu kretanja vozila prilagodi okolnostima, karakteristikama  i stanju puta, vidljivosti, preglednosti, atmosverskim prilikama, stanju vozila i tereta, frekvenciji  saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi«. Okrivljeni  je djelo učinio iz nehata kao predvidjenog oblika vinosti a ovo sa razloga jer brzinu kretanja vozila nije prilagodio  okolnostima, karakteristikama i stanju puta ( kolovoz prekriven slanom, injem a djelimično i tankim slojem leda), a bio je svjestan da takvom vožnjom u postojećim atmosverskim prilikama i stanju kolovoza, uprkos postavljenim znacima pored puta, koji saobraćajni znaci predstavljaju znakove opasnosti, izričitih naredbi i znakove obavještenja, kojih se učesnici u saobraćaju moraju pridržavati, može učiniti djelo  ali je olako držao da do toga neće doći ili da će to moći spriječiti a kojom prilikom  njegova saputnica – oštećena J.Z.  zadobila lake tjelesne povrede bliže opisano izrekom presude. </span>
</p>
<p class="p5">
<span>	Oglašavajući okrivljenog krivim, sud mu je na osnovu čl. 52, 53 i 54 KZ  a u okviru opšte svrhe krivičnih sankcija iz čl. 4 istog, izrekao uslovnu osudu i istovremeno utvrdio kaznu zatvora u trajanju od 30 dana sa odgodom izvršenja na jednu godinu a ovo pri ocjeni da nije nužno radi krivično pravne zaštite izricati efektivnu  kaznu zatvora,  kao propisanu krivičnu sankciju za ovo krivično djelo. Polazeći od stepena krivice okrivljenog kao i drugih okolnosti iz čl. 42 KZ , te ličnosti okrivljenog, njegovog korektnog odnosa prema sudu, ranijeg života i ponašanja poslije izvršenog krivičnog djela, sud je  u odsustvu  otežavajućih okolnosti od olakšavajućih   uzeo da se radi o porodičnom čovjeku, ocu jednog maloljetnog djeteta,   da je u saobraćajnoj nezgodi povrijeđena njegova supruga koja se nije pridružila krivičnom gonjenju,  da je u nezgodi njegovo vozilo značajno oštećeno radi čega je pretrpio štetu, da je osnovni uzročnik ove nezgode bilo  stanje kolovoza zbog neposipanja  sa soli ili rizlom,  da je njegov propust u vožnji i prilagođavanju brzine kretanja svoga vozila bio faktor koji je u manjoj mjeri bio  elemenat koji ulazi u uzrok ove saobraćajne nezgode,   pa je izričući gornju krivičnu sankciju i posebno imajući u vidu  sve okolnosti slučaja,  sud ubjedjenja, da je ista adekvatna učinjenom djelu i da će se sa izrečenom  krivičnom sankcijom  ostvariti svrha kažnjavanja shodno čl.32 KZ . </span>
</p>
<p class="p5">
<span>	Oglašavajući okrivljenog krivim sud ga je obavezao da plati troškove krivičnog postupka u iznosu od 227,50 € koji se odnose na nagradu i troškove vještačenja po vještaku  saobraćajne struke u iznosu od  71,50€ , vještaku medicinske struke u iznosu od 99 € i troškovi Kliničkog centra Podgorica  vezani za utvrdjivanje procenta alkohola u krvi u iznosu od 57,00 € a sve ovo  shodno čl. 229 ZKP-a.</span>
</p>
<p class="p10">
<span>Sud je okrivljenog    obavezao na plaćanje paušala u iznosu od 55,00 € , a ovo shodno čl. 226 st. 2 tačka 9 i  st. 3 ZKP-a a imajući u vidu trajanje, složenost postupka i imovno stanje okrivljenog. </span>
</p>
<p class="p5">
<span>	Sa iznijetog odlučeno je kao u izreci presude.</span>
</p>
<p class="p12">
<span class="s4">OSNOVNI SUD U ŽABLJAKU, dana 08.05.2012. godine</span>
</p>
<p class="p13">
<span class="s4">ZAPISNIČAR	                                                                    PREDSJEDNIK SUDA</span>
</p>
<p class="p13">
<span class="s4">Ikonija Šibalić,s,r.                                                                 Mihailo Andjelić,s.r.</span>
</p>
<p class="p3"></p>
<p class="p3"></p>
<p class="p14">
<span class="s4">PRAVNA POUKA:</span>
</p>
<p class="p5">
<span class="s4">Protiv ove presude dopuštena je žalba u roku</span>
</p>
<p class="p5">
<span class="s4">od 8 dana  po  prijemu  pismenog  otpravka</span>
</p>
<p class="p3">
<span class="s4">iste preko ovog suda Višem sudu Bijelo Polje.</span>
</p>


</body>
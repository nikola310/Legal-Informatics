<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.06388889in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="mitar.mirovic" name="author">
</head>
<body class="b1 b2">
<p class="p1">
<span>K.br.10/14</span>
</p>
<p class="p1"></p>
<p class="p2">
<!--Image link to '0.png' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>      OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Barlović Domenike, kao zapisničara u krivičnom predmetu protiv okrivljenog M.L. zbog krivičnog djela gradjenje objekta bez gradjevinske dozvole iz čl.326 a Krivičnog zakonika, odlučujući po optužnom predlogu Osnovnog državnog tužilavštva u Ulcinju Kt.br.197/163 od 29.01.2014.godine, na glavnom i javnom pretresu održanom dana 08.08.2014.god. u prisustvu zastupnika optužbe savjetnika kod Osnovnog državnog tužilaštva u Ulcinju Faruka Resulbegovića i okrivljenog, donio je i stog dana javno objavio</span>
</p>
<p class="p3"></p>
<p class="p2"></p>
<p class="p2">
<span>P R E S U D U</span>
</p>
<p class="p2"></p>
<p class="p2"></p>
<p class="p3">
<span>      Okrivljeni M.L., JMBG xxxxxxxxxxx, od oca P., i majke D. rodjene M.,  rodjenog xxxxxxx .godine u B., sa prebivalištem u F.-178 “R. du M. L.” xxxx S. M., oženjen, otac dvoje maloljetne djece, po zanimanju turistički tehničar, zaposlen kao šef gradilišta, državljanin Crne Gore, neosudjivan.</span>
</p>
<p class="p3"></p>
<p class="p2">
<span>K r i v  j e</span>
</p>
<p class="p2"></p>
<p class="p3">
<span>      Zato što je neutvrdjenog dana septembra mjeseca 2013.godine na katastarskoj parceli br.4072/1 KO U. u U., u naselju B.,  kao investitor, protivno čl.69 Zakona o uređenju prostora i izgradnji objekata (Sl. list CG 51/2008), započeo i vršio gradjenje stambenog objekta spratnosti P+P1, bez prethodno pribavljene gradjevinske dozvole i tehničke dokumentacije, na način što je izlio temeljnu AB ploču u dimenziji od 100 m2, ozidao spoljašnje i unutrašnje zidove prizemlja i nad istim izlio medjuspratnu ploču  i ozidao spoljašnje i unutrašnje zidove prvog sprata u površini od 56 m2 i nad istim izlio armirno betonsku ploču koja je pokrivena kosim krovom, pri čemu je bio svjestan svoga djela i htio njegovo izvršenje</span>
</p>
<p class="p3"></p>
<p class="p3">
<span>     -čime je izvršio krivično djelo gradjenje objekta bez gradjevinske dozvole iz čl.326a Krivičnog zakonika</span>
</p>
<p class="p3"></p>
<p class="p3">
<span>      Pa mu sud primjenom citiranog zakonskog propisa te čl.4 st. 2, 32, 36, 42, 52, 53 i 54 Krivičnog zakonika te čl. 226, 229 i 374 Zakonika o krivičnom postupku,  i z r i č e</span>
</p>
<p class="p3"></p>
<p class="p2"></p>
<p class="p2"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p3">
<span>     Kojom mu utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni u roku od 2 (dvije) godine po pravosažnosti presude ne učini novo krivično djelo.</span>
</p>
<p class="p3"></p>
<p class="p3">
<span>     Dužan je okrivljeni da na ime troškova krivičnog postupka uplati ovom sudu novčani iznos od 154,00 eura kao i 50,00 eura na ime sudskog paušala, u roku od 15 dana od dana pravosnažnosti pesude.</span>
</p>
<p class="p2"></p>
<p class="p2">
<span>O b r a z l o ž e n j e</span>
</p>
<p class="p2"></p>
<p class="p3">
<span>     Optužnim predlogom Osnovnog državnog tužilaštva u Ulcinju Kt.br. 197/13 od 29.01.2014.godine, okrivljenom M.L. je stavljeno na teret izvršenje krivičnog djela gradjenje objekta bez gradjevinske dozvole iz čl. 326 a Krivičnog zakonika činjenično bliže opisano u izreci presude. Zastupnik optužbe je do završetka glavnog pretresa ostao pri podnijetom optužnom predlogu i u završnoj rječi je predložio sudu da okrivljenog oglasi krivim i osudi po zakonu.</span>
</p>
<p class="p3">
<span> </span>
</p>
<p class="p3">
<span>    Okrivljeni u svojoj odbrani nije sporio da je u septembru mjesecu 2013.godine započeo izgradnju svog stambenog objekta P+P1 a prije nego što je počeo da isti gradi u opštini se raspitivao za izdavanje gradjevinske dozvole za pomenuti objekat ali je  dobio odgovor da u tom dijelu grada nije moguće dobiti dozvolu. Žao mu je zbog izvršenog krivičnog djela i obećava da se slično u buduće neće ponoviti pa je molio sud da ga što blaže kazni.</span>
</p>
<p class="p3"></p>
<p class="p3">
<span>     Sud je u dokaznom postupku na saglasan predlog stranaka pročitao iskaz svjedoka B. N. dat kod ODT-a Kt.br.197/13 od 06.01.2014.godine, zapisnik o inspekcijskom pregledu Uprave za inspekcijske poslove br. 0401/7-180/13 od 25.09.2013.godine, zapisnik br 0401/7-180-1/13 od 26.10.2013.godine, Rješenje Uprave za inspekcijske poslove- Sektor zaštite životne sredine i prostora br. 0401/7-413/13 od 09.10.2013.godine, dopis Sekretarijata za prostorno planiranje i održivi razvoj U. br. 05-8247/1-13 od 23.12.2013.godine, nalaz vještaka geodetske struke S. Lj. od 02.12.2013.godine, nalaz vještaka gradjevinske struke H. S. od januara mjeseca 2014.godine, i izvod iz KE okrivljenog izdat od Uprave policije CB B. br. 71-03-245/13-7914/2 od 19.12.2013.godine.</span>
</p>
<p class="p3"></p>
<p class="p3">
<span>     Iz iskaza svjedoka B. N. proizilazi da je ista zaposlena na poslovima zaštite prostora pri Ministarstvu održivog razvoja i turizma. Postupajući po službenoj dužnosti dana 25.09.2013.godine, izvršen je inspekcijski nadzor u naselju Bratica-Ulcinj, a na započetom objektu koji se gradi ispod lokalnog puta. Tom prilikom konstatovano izlivenje AB temeljne ploče dimenzija cca 250 m2 i izliveno je oko 20 AB stubova, a desetak stubova povezano je giter blokom u visini oko 1,5 m. Kako ista tvrdi, u trenutku kontrole nije zatečeno odgovorno lice a gradjevinski materijal i mašine nalaze se oko objekta. Dalje navodi, da vandrednim inspekcisjkim pregledom od 26.10.2013.godine konstatovala je izvodjenje radova nad prvom spratnom pločom u smislu zidanja spoljašnjih zidova. Na gradilištu je angažovano više radnika na izvodjenju predmetnih radova. Od strane Uprave policije OB Ulcinj ista je obavještena da je investitor M. L. koji se nalazi na privremenom radu u F..</span>
</p>
<p class="p3">
<span>    </span>
</p>
<p class="p3">
<span>     Iz zapisnika o inspekcijskom pregledu Uprave za inspekcijske poslove br. 0401/7-180/13 od 25.09.2013.godine proizilazi, da postupakući po službenoj dužnosti  čiji je osnov Zakon o urdjenju prostora i izgradnji objekata izvršen je inspekcijski nadzor u naselju B. u U., a na započetom objektu, koji se gradi ispod lokalnog puta. Tom prilikom konstatuje se sledeće: na izlivenoj AB temeljnoj ploči, dimenzija cca 250 m2, izliveno je oko 20 AB stubova. Desetak stubova povezano je giterblokom, u visini od 1,5 m. U trenutku kontrole nije zatečeno odgovorno lice, a gradjevinski materijal i mašine, nalaze se oko objekta.Shodno Zakonu o inspekijskom nadzoru, ostavljen je poziv NN licu sa obavezom odazivanja dana 26.9.2013.god, u 10 h. Poziv je ostavljen na vidnom mjestu na objektu, a o svemu jue sačinjen fotoelaborat.</span>
</p>
<p class="p3"></p>
<p class="p3">
<span>    Iz zapisnika o inspekcijskom pregledu Uprave za inspekcijske poslove br.0401/7-180-1/13 od 26.10.2013.god, proizilazi da vandrednim inspekcijskim pregledom izvršenim u cilju kontrole prinudno zapečaćenih objekata konstatuje se sledeće stanje: u naselju B., u toku je izvodjenje radova nad prvospratnom pločom, u smislu zidanja spoljašnjih zidiva. Na gradilištu je angažovano više radnika na izvodjenju predmetnih radova.Rješenjem br.0401/7-413/13 od Uprave za inspekcijske poslove-inspektora zaštite prostora, izvršeno je prinudno pečaćenje objekta u izgradnji na dijelu šalovane, neizlivene  prvespratne ploče. Nastavkom izvodjenja radova i povredom službenog pečata i znaka, NN lice počinilo je novo krivično djelo. Na osnovu iznjetog, donjeće se i posebno riješenje o rušenju objekta u izgradnji, u naselju B. u Ulcinju.</span>
</p>
<p class="p3">
<span>    </span>
</p>
<p class="p3">
<span>    Rješenjem Uprave za inspekcijske poslove-Sektor zaštite životne sredine i prostora br. 0401/7-413/13 od 09.10.2013.godine, naredjuje se NN licu iz U., da poruši započeti objekat-AB temeljnu ploču, dimenzija cca 200m2 m; ozidane zidove prizemlja i ukolni postavljeni šalung prve ploče, a sa dijela kat.parcele, koja se nalazi sa lijeve strane magistralnog puta B.-Ulcinj, u naselju B.. Objekat izveden u grubim gradjevinskim radovima , a bez odobrenja za gradjenje nadležnog organa Opštine Ulcinj.</span>
</p>
<p class="p3">
<span>    </span>
</p>
<p class="p3">
<span>    Iz dopisa Sekretarijata za prostorno planiranje i održivi razvoj U. br.05-8247/1-13 od 23.12.2013.godine proizilazi da nije izdata gradjevinska dozvola za izgradnju stambenog objekta na katastarskoj parceli br.4072/1 KO Ulcinj na ime  M.L..</span>
</p>
<p class="p3"></p>
<p class="p3">
<span>    Iz nalaza vještaka geodetske struke S. Lj. proizilazi da je objekat izgradjen na kat.parc.br.4072/1. Kat.parc.br.4072/1 njiva 1 kl u pov.od 558m2, upisana je u listu nepokretnosti br.6061 KO Ulcinj, na ime M. P.L., i ista prikazana na priloženoj skici kat.parc.u R 1/500. Identifikaciju na licu mjesta isti je izvršio uz prisustvo M. M. brata M.L., bez primjedbi na rad od strane istog.</span>
</p>
<p class="p3"></p>
<p class="p3">
<span>   Iz nalaza vještaka gradjevinske struke H. S. od januara mjeseca 2014.godine, proizilazi da je izlaskom na lice mjesta na kat.parc.br.4072/1 KO U., uz prisustvo geometra Č. P., isti utvrdio da se radi o objektu u izgradnji spratnosti P+1 (prizemlje i I sprat). U momentu obilaska terena na gradilištu nije zatečen izvodjač radova niti vlasnik objekta. Objekat je posmatran spolja. Prizemlje ima veći gaB.it u odnosu na sprat. Prizemlje i sprat su pokriveni kosim drvenim krovom sa pokrivačem. Prizemlje ima gaB.it 10,0 x 10,0 = 100,0 m2, dok sprat ima manji gaB.it sa dimenzijama 7,0 x 8,0 = 56,0 m2.</span>
</p>
<p class="p3"></p>
<p class="p3">
<span>  	 Iz izvoda iz kaznene evidencije za okrivljenog izdatog od Uprave policije CB B. br.71-03-245/13-7914/2 od 19.12.2013.godine, proizilazi da isti nije osudjivan.</span>
</p>
<p class="p3"></p>
<p class="p4">
<span>Ocjenom izvedenih dokaza na nesumnjiv način je utvrđeno da je okrivljeni izvršio krivično djelo činjenično bliže opisano u izreci presude.</span>
</p>
<p class="p3"></p>
<p class="p3">
<span>   	Navedeno činjenično stanje utvrdjeno je prevashodno na osnovu pisanih materijalnih dokaza i to zapisnika o inspekcijskom pregledu Uprave za inspekcijske poslove br.0401/7-180/13 od 25.09.2013.godine i zapisnika br.0401/7-180-1/13 od 26.10.2013.godine, koje je sud u cjelosti prihvatio imajući u vidu da je isti sačinjen od strane službenog lica- inspektora zaštite prostora i da ni stranke na iste nisu imale primjedbi a autentičnost pomenutih zapisnika potvrdila je i inspektorka koja ih je sačinila-svjedok N.B. čiji je iskaz sud cijenio kao objektivan i uvjerljiv. Činjenicu da okrivljeni nije imao gradjevinsku dozvolu sud je pored činjenice da to ni sam nije sporio utvrdio i iz dopisa Sekretarijata za prostorno planiranje i održivi razvoj Opštine Ulcinj.Obim izvedenih radova sud je utvrdio iz nalaza i mišljenja stalnog sudskog vještaka gradjevinske struke H. S. koji je sud cijenio kao detaljan, jasan i stučan. Ni sam okrivljeni u svojoj odbrani nije sporio da je u septembru mjesecu 2013.godine započeo izgradnju svog stambenog objekta P+P1 pravdajući se međutim  da se raspitivao u opštini za izdavanje gradjevinske dozvole te je od istih dobio odgovor da u tom dijelu grada nije moguće dobiti gradjevinsku dozvolu koja činjenica okrivljenog ne oslobadja krivice za predmetno krivično djelo jer isti posebno po saznanju da za izgradnju ne može dobiti dozvolu nikako nije smio započeti gradnju objekta. Međutim i pored činjenice da mu dozvola nije izdata okrivljeni je započeo gradjenje navedenog objekta čime je postupio suprotno odredbi čl 69 Zakona o izgradnji objekta i uređenju prostora, kojim je propisano da se:“Objekat može graditi na osnovu građevinske dozvole i tehničke dokumentacije". </span>
</p>
<p class="p5"></p>
<p class="p5">
<span>Cijeneći subjektivni odnos okrivljenog prema učinjenom krivičnom djelu sud nalazi da je okrivljeni bio svjestan svoga djela i htio njegovo izvršenje,što je sud utvrdio iz izvedenih dokaza pri čemu se njegov psihički odnos prema učinjenom krivičnom djelu manifestuje kao direktni umišljaj. </span>
</p>
<p class="p3"></p>
<p class="p3">
<span>  	 Prilikom izbora vrste i visine krivične sankcije sud je cijenio sve okolnosti iz čl.42 Krivičnog zakonika (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegovu raniju neosudjivanost koju je sud utvrdio iz izvoda kaznene evidencije, njegove porodične prilike jer je oženjen i otac dvoje djece, pa je imajući u vidu navedene olakšavajuće okolnosti, a u odsustvu otežavajućih, sud okrivljenom utvrdio kaznu zatvora u trajanju od 6 (šest) meseci i istovremeno odredio da se ista neće izvršiti, ukoliko okrivljeni u roku od 2 (dvije) godine po pravosnažnosti presude ne učini novo krivično djelo, nalazeći da će se uslovnom osudom kao mjerom upozorenja postići svrha iz čl.52 Krivičnog zakonika i u dovoljnoj mjeri uticati na okrivljenog da ubuduće ne vrši krivična djela, odnosno da će se u sve, ostvariti svrha propisivanja i izricanja krivičnih sankcija iz čl.42 st.2 Krivičnog zakonika.</span>
</p>
<p class="p3"></p>
<p class="p3">
<span>   	Kako je okrivljeni oglašen krivim sud je odluku o troškovima temeljio na odredbi čl.226 i 229 Zakonika o krivičnom postupku, a troškovi postupka se odnose: 93,50 eura na ime vještaka gradjevinske struke H. S.,zatim 60,50 eura na ime troškova za vještačenje po vještaku geodetske struke  kao i 50,00 eura na ime sudskog paušala, a visinu istog sud je odredio na osnovu imovnog stanja dužine trajanja i složenosti krivičnog postupka.</span>
</p>
<p class="p3"></p>
<p class="p3">
<span>  	 Sa iznijetih razloga, a na osnovu čl.374 Zakonika o krivičnom postupku, odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p2">
<span>OSNOVNI SUD ULCINJ</span>
</p>
<p class="p2">
<span>Dana 08.08.2014.godine</span>
</p>
<p class="p2"></p>
<p class="p1"></p>
<p class="p3">
<span>                                                                                                         S U D I J A,</span>
</p>
<p class="p1"></p>
<p class="p1">
<span>Mr Sanja Mirović</span>
</p>
<p class="p3"></p>
<p class="p3"></p>
<p class="p3"></p>
<p class="p2"></p>
<p class="p3">
<span>PRAVNA POUKA: Protiv ove presude može se izjaviti žalba Višem sudu u Podgorici a preko ovog suda, u roku od 8 dana od dana prijema prepisa iste.</span>
</p>
<p class="p3">
<span>  </span>
</p>
<p class="p3"></p>
<p class="p3">
<span>    </span>
</p>
<p class="p3"></p>
<p class="p6"></p>
<p class="p2"></p>
<p class="p2"></p>
<p class="p7"></p>
<p class="p7"></p>


</body>
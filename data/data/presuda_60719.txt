<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7902778in 0.7902778in 0.7902778in 0.7902778in;}
.p1{margin-left:-0.25in;margin-right:-0.15833333in;text-align:end;hyphenate:auto;font-family:Arial;font-size:12pt;}
.p2{margin-left:-0.25in;margin-right:-0.15833333in;text-align:justify;hyphenate:auto;font-family:Arial;font-size:12pt;}
.p3{margin-left:-0.25in;margin-right:-0.15833333in;text-align:justify;hyphenate:auto;font-family:Times New Roman;font-size:10pt;}
.p4{margin-left:-0.25in;margin-right:-0.15833333in;text-align:center;hyphenate:auto;font-family:Arial;font-size:12pt;}
.p5{margin-left:-0.19722222in;margin-top:0.18472221in;text-align:justify;hyphenate:auto;font-family:Arial;font-size:12pt;}
.p6{margin-right:-0.15833333in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{margin-left:-0.19722222in;text-align:justify;hyphenate:auto;font-family:Arial;font-size:12pt;}
.p9{margin-left:-0.25in;text-align:justify;hyphenate:auto;font-family:Arial;font-size:12pt;}
.p10{text-indent:-0.25in;margin-right:-0.15833333in;text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:10pt;}
.s1{display: inline-block; text-indent: 0; min-width: 0.2361111in;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 389/12</span>
</p>
<p class="p2"></p>
<p class="p2"></p>
<p class="p3"></p>
<p class="p2"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p2">
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Nikičić Amirom, u krivičnom predmetu okrivljene Z.S., zbog krivičnog djela – oduzimanje maloljetnog lica iz čl.217. st. 2. Krivičnog zakonika, po optužnom predlogu Osnovnog državnog tužilaštva iz Bara Kt. br. 527/12 od 15.10.2012.godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužioca u Baru Sanje Borozan, okrivljene Z.S. i branioca okrivljene  S. M., advokata iz Bara, dana 20.06.2013. godine donio je, a dana 24.06.2013.godine javno objavio </span>
</p>
<p class="p2"></p>
<p class="p4">
<span>PRESUDU</span>
</p>
<p class="p4"></p>
<p class="p4"></p>
<p class="p2">
<span>Okrivljena </span>
</p>
<p class="p2"></p>
<p class="p2">
<span>Z.S., JMBG ....1, od oca S. i majke Z., rodjene .S. rodjena .... godine u P., stalno nastanjena u B., ul. ..., razvedena, majka dvoje djece, pismena, završila stomatološki fakultet, srednjeg imovnog stanja,</span>
</p>
<p class="p5">
<span>Na osnovu čl. 373. tač.2. ZKP-a</span>
</p>
<p class="p2"></p>
<p class="p6"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p4"></p>
<p class="p2">
<span>Da je:</span>
</p>
<p class="p2"></p>
<p class="p2">
<span>U vremenskom periodu od 09.06.2012. do 10.06.2012.godine, od 15.06. do 17.06.2012.godine, od 22.06. do 24.06.2012.godine, od 29.06. do 01.07.2012.godine, od 06.07.2012. do 08.07.2012.godine, od 13.07. do 15.07.2012.godine, od 20.07. do 22.07.2012.godine, od 27.07. do 29.07.2012.godine i od 03.08. do 05.08.2012.godine, onemogućila izvršenje odluke nadležnog organa - pravosnažne i izvršne presude Osnovnog suda u Baru P br.719/11 od 10.04.2012. godine, u dijelu izreke presude pod stavom III, kojom je odredjen način održavanja ličnih odnosa maloljetnih E. i T. H. sa roditeljem H. A., a prema kojoj je uredjeno održavanje kontakta roditelja -oca sa malodobnom djecom, tako što će djeca boraviti kod oca svaki vikend i to prvi i treći u mjesecu subotom od 14,00 do 20,00 časova, a drugi i četvrti vikend od petka od 17,00 časova do nedelje do 17,00 časova, na način što okrivljena u gore navedenom periodu nije dozvolila vidjanje djece sa ocem;</span>
</p>
<p class="p2"></p>
<p class="p2">
<span>-čime bi izvršila krivično djelo - oduzimanje maloljetnog lica iz čl.217. st. 2. Krivičnog zakonika.</span>
</p>
<p class="p7"></p>
<p class="p8">
<span>Jer nije dokazano da je okrivljena učinila djelo za koje je optužena.</span>
</p>
<p class="p8"></p>
<p class="p8">
<span>Troškovi postupka padaju na teret budžetskih sredstava suda.</span>
</p>
<p class="p2"></p>
<p class="p6"></p>
<p class="p4">
<span>O b r a z l o ž e n j e</span>
</p>
<p class="p4"></p>
<p class="p2"></p>
<p class="p2">
<span>Optužnim predlogom Osnovnog državnog tužilaštva u Baru Kt br. 527/12 od 15.10.2012. godine, stavljeno je na teret okrivljenoj izvršenje krivičnog djela bliže opisanog u izreci presude.</span>
</p>
<p class="p2"></p>
<p class="p2">
<span>Okrivljena Z.S. je u prethodnom postupku izjavila da se razvela od supruga H.A. u aprilu mjesecu 2012. godine, prije toga se iselila od njega, imaju zajedničko dvoje maloljetne djece koji su povjereni presudom njoj na čuvanje i brigu. Presudom Osnovnog suda u Baru P br. ... je odredjeno da maloljetnu djecu uzima njihov otac svakog vikenda. Svakog vikenda djeca su išla kod oca, a i radnim danima, kad god su oni htjeli. Njen bivši muž je svaki dan, kad je htio, iz vrtića uzimao mladje dijete. Ovo je ovako funkcionisalo do 09. juna mjeseca 2012. godine, kada su djeca jednog vikenda otišla kod njega. Isto to veče oko ponoći čula je plač djece ispred vrata u hodniku, vidjela je njeno dvoje djece uplakane i sa kesama u rukama, začudila se šta se desilo. Plačući djeca su joj ispričala da ih je tata izbacio iz kuće, sami su došli od očeve kuće do nje. Napomenula  je da od dana 09. juna 2012. godine, otac njene djece nije ni zvao, a ni tražio da vidi djecu, sve do dana 07.08.2012.godine, poslao joj je poruku da traži djecu da ih vidi, ali mimo redosleda kako je to predstavljeno po presudi. Rodjaka njenog muža je vjerovatno njenom mužu saopštila da su djeca u Srbiji kod babe i djede pa pretpostavlja da je to razlog zašto je oštećeni zvao u radni dan da vidi djecu, posle dva mjeseca. Napomenula je da se njen muž dva mjeseca nije javljao i nije vidjao djecu iako su se njihova djeca svakodnevno igrala ispred njegove zgrade. Negdje početkom avgusta je odvela  djecu kod roditelja u Priboj. Na graničnom prelazu policajci je nisu pitali jesu li to njena djeca i ima li kakvo odobrenje od njihovog oca, da vodi djecu preko granice. Dok je njen muž bio u zatvoru tri ipo godine nikad joj niko nije pravio problem što vodi djecu preko granice, a  nije ni znala da joj treba odobrenje od bivšeg muža da bi povela djecu izvan zemlje, to joj nikad niko nije rekao, ni na graničnom prelazu, a ni njen advokat. Doživjela je šok kad je muž prijavio i kad je policija pozvala, jer je tek tada saznala da se radi o krivičnom djelu. Na glavnom pretresu je izjavila da nisu tačni  navodi iz optužnog akta. Naime, u vremenskom periodu od 09.06.2012. godine do 05.08.2012. godine oštećeni je  svakodnevno vidjao djecu, ali nije razgovarao sa djecom, a vidjao ih je jer su se svakodnevno igrali ispred zgrade, a mogao je da ih vidja i da izgladi nesporazum. Oštećeni je gledao djecu kako je presudom bilo odredjeno ako je  to želio, ali 09.06.2012.godine djeca su preko dana pošli kod oštećenog obzirom da su tog vikenda trebali da borave kod njega i u jednom trenutku oko ponoći njoj je neko zvonio na vrata, nakon što je čula plač otvorila je vrata i ugledala njeno dvoje djece sa kesama, prljavi, i tada su joj rekli da ih je tata izbacio. Od te večeri sve do 05.08.2012.godine oštećeni nije uopšte tražio da gleda djecu. 10.06.2012. godine, sjutradan, pozvao je oštećeni i htio da porazgovara sa njom zbog dogadjaja koji se dogodio prethode večeri i ona mu je rekla da razgovara sa djecom, da se izvini djeci i da nekako nadje način da dopre do djece. Od toga dana on se nije javljao niti je tražio da gleda djecu do 05.08.2012.godine, ali su se djeca svakodnevno igrala ispred zgrade  i od djece  je saznala, odnosno od starijeg sina E., je saznala da je oštećeni svakodnevno dolazio na mjesto gdje se djeca igraju, čak i grlio drugove od njene djece, ali da  se njihovoj djeci nije obraćao, niti je komunicirao sa njima.Nije pokušavala da komunicira sa oštećenim povodom djece, oštećenom je objasnila da on mora da pronadje komunikaciju sa djecom, ali ona nije oštećenog za svo vrijeme od ova dva mjeseca kontaktirala. Avgusta mjeseca 2012 godine je na četri pet dana bila u Srbiji, ali ne zna tačno, ne sjeća se, ali ne bi trebalo da je bila više od sedam dana u Srbiju i nije obavjestila oštećenog da će djecu da povede u Srbiju, jer sa njim nije imala nikakvu komunikaciju.Nikada ranije nije djecu vodila, jer je to kratko vremenski bilo, razvela se aprila 2012 godine, tako da u tom periodu nije imala namjeru da ide u Srbiju, jer je to kratko vrijeme, a u Srbiju je pošla kod njenih zato što su  djeca navikla da idu kod babe i dede i oštećeni je znao da oni idu svake godine kod babe i dede.Nemoguće je da je  u maju mjesecu 2012 godine djecu odvela u Srbiju,  jer djeca idu u školu,  tako da nije tačno da je maja mjeseca 2012 godine išla u Srbiju sa djecom.  Nije znala da bez saglasnosti oca djece djecu ne može da vodi za Srbiju i u samoj presudi nigdje nije navedeno da ima obavezu da oštećenog obavjesti o bilo kakvom putu i da joj isti da saglasnost za putovanje u Srbiju i u presudi ne stoji nigdje da je u obavezi da dovede djecu oštećenom, niti je takav dogovor bio, jer je dogovor bio da oštećeni dolazi po djecu,  i istakla je još jednu činjenicu da je jako zauzeta od svakodnevnih  obaveza, a njen suprug ne radi i svakako bi njoj i djeci odgovaralo da svakodnevno gleda djecu, kako je presudom odredjeno da njen bivši suprug gleda djecu.  Od 09. juna 2012 godine do dana današnjeg djeca su samo jednu noć prespavala kod oštećenog,  a to iz razloga što ih je oštećeni samo jednom tražio, a ona je zamolila djecu da odu kod oca i da prespavaju kod njega i nakon toga su je djeca pozvali  u septembru 2012 godine da ih je ponovo izbacio  iz kuće.  Inače, od avgusta 2012 godine  se odselila u drugom stanu na udaljenosti od stana oštećenog kilometar dva tako da djeca samo ne mogu da podju kod oštećenog, ako on ne dodje  po njih. </span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušani su oštećeni H.A., predstavnik Centra za socijalni rad za Opštinu Bar i Ulcinj -  psiholog J. V., svjedok mldb. H.E., pročitan je izvod iz KE MUP Sektor za analitiku telekomunikacione i informacione tehnologije Uprava za analitiku 04/2 Stp. pov. broj .... od 26.11.2012. godine za okrivljenu Z.S.,izvršen je uvid u presudu Osnovnog suda Bar P br. ... od 10.04.2012.godine, pročitan je izvještaj Centra za socijalni rad za Opštinu Bar i Ulcinj br. ... od 13.05.2013.godine.</span>
</p>
<p class="p2"></p>
<p class="p2">
<span>Oštećeni H.A. je u prethodnom postupku izjavio da je od S. Z. razveden već pet mjeseci, ali da ne žive zajedno od septembra 2011.godine, da imaju dvoje maloljetne djece a da je starateljstvo nad njima pripalo S., dok je viđanje sa djecom presudom određeno na način što će djeca svakog vikenda boraviti kod njega i to prvog i trećeg vikenda jedan dan a drugog o četvrog po dva dana. Naveo je da djecu nije vidio od 09.06.2012.godine kada ih je oko 23,00 časova vratio S. i upoznao sa činjenicom da nije zadovoljan kako su vaspitana. Tog vikenda djeca su bila kod njega samo jedan dan i uveče ih je vratio kod majke jer su bila nemirna i nije bio zadovoljan njihovim ponašanjem prema njemu kao ocu, obzirom da su ga vrijeđali i govorili mu svakakve riječi, što je njega kao oca uvrijedilo i to je bio razlog što ih je istog dana poveo kod majke. Djecu je ispratio do vrata ulaza i oni su se sami popeli na sprat. Očekivao je da će njegova supruga kao majka vaspitavati djecu, uticati na njihovo ponašanje prema njemu bar za to vrijeme koliko su sa njim, međutim ona to nije uradila. Naveo je i to da kada je došla njegova sestra iz inostranstva sa svojom djecom, insistirao je da vidi djecu, da se djeca vide sa djecom njegove sestre i da budu zajedno, ali je od djece iz komšiluka saznao da su otišla za Srbiju kod djeda i babe, s tim da ga njegova supruga nije obavijestila da će odvesti djecu u Priboj kod djede i babe a trebala je, a što je učinila u maju 2012.godine nakon pravosnažne presude o razvodu braka. Kada je bivšu ženu pitao zbog čega je djecu odvela u Srbiju bez njegovog znanja ona mu je odgovorila da će to uraditi kad joj bude odgovaralo. Dana 07.08.2012.godine bivšoj supruzi je poslao poruku na mobilni telefon da hoće da vidi djecu i da će je prijaviti policiji ako mu ih ne dovede, što je kasnije i učinio, s tim da ga je nakon sat vremena preko telefona pozvao sin E. i rekao mu da su on i brat kod S. roditelja i da ih više nikad neću vidjeti ako budem podnio prijavu protiv njihove majke. Posebno je naveo da nikad ne bi prijavio svoju suprugu već je bio isprovociran sinovljevim ponašanjem. Dana 15.09.2012.godine nazvala ga je supruga i rekla mu da će da mu da djecu na gledanje, što ga je prijatno iznenadilo, jer ju je očigledno situacija oko prijave natjerala da to uradi,što je inače dužna da uradi po zakonu jer je obavezana presudom. Tog vikenda je sa djecom sve bilo normalno. Na glavnom pretresu je izjavio da je u  periodu od 09.06.2012 godine do 05.08.2012.godine u više navrata telefonskim putem ili porukama pokušao da kontaktira  okrivljenu , medjutim, ona mu nije odgovarala, niti na pozive, niti na poruke, a njegova namjera je bila da razgovara sa okrivljenom oko djece i da joj objasni šta se desilo te večeri kada je izrevoltiran ponašanjem djece vratio djecu okrivljenoj. Takodje mu je namjera bila i da se dogovori sa okrivljenom oko načina gledanja djece. Nije išao do stana okrivljene, jer nije znao jedno vrijeme ni gdje stanuje. U periodu od 09.06.2012.goidne do 05.08.2012.godine je znao gdje okrivljena stanuje, ali u tom vremenskom periodu nije odlazio do stana okrivljene, bio je prvih nedelju dana ljut zbog ponašanja djece, medjutim, nakon toga je  kao što je već naveo više puta telefonskim putem kontaktirao, ali mu ona nije odgovarala na pozive, poruke zbog toga nije išao do stana, niti je to njegovo pravo da  ide tamo nenajavljen. Od 09.06.2012.godine pa nakon sedam dana stariji sin mu se prvi put javio telefonom i obavjestio ga je da ne može da budu sa njim, već da idu sa drugaricom na plažu u Čanj, da bi nakon toga okrivljena bez njegovog znanja djecu odvezla u Srbiju. Poslije toga se djeca  nijesu smjela javiti, bar tako misli, jer je nakon toga više puta zvao djecu. 07.08.2012.godine je pozvao sina E.a, nakon čega je on njega nazvao i rekao mu „Ako majku prijaviš policiji nikada ti više nećemo doći“, jer je  prethodno SMS porukom obavjestio okrivljenu ako ne bude vidio djecu da će je prijaviti policiji, a okrivljenu ne bi ni prijavio da reakcija njegovog sina nije bila takva pa je izrevoltiran prijavio policiji okrivljenu. S vremena na vrijeme gleda djecu, ali su u telefonskom kontaktu. Tražio je djecu,ali se nije redovno gledao sa djecom, dešavalo mu se da mu stariji sin kaže da mora da ide negdje ili slično. Prvih nedelju dana nije uopšte htio da vidi djecu i da se obrati djeci iz razloga koji je već napred naveo, iako su bila djeca ispred zgrade, vidio bi djecu ispred zgrade, ali nije htio da prilazi istima i da kontaktira sa djecom jer je bio ljut na djecu. U periodu od 09.juna 2012. godine do 03. avgusta 2012 godine nije išao u Centar za socijalni rad da gleda djecu, kada bi išao oni bi mu rekli bi  ide u sud, niti je u policiju išao u navedenom periodu do avgusta. U početku mu djeca nijesu dozvoljavala da dodje po njih, ali ne zna razlog zbog čega, da bi tek kasnije dolazio po djecu ispred zgrade i sačekao bi ih i ispratio ih do lifta, a sada ne zna gdje djeca stanuju i sa djecom se gleda ispred Vatrogasnog doma i djeca sama dolaze do Vatrogasnog doma i insistira da djecu odvede do stana, ali djeca neće da ih odvede do stana. Za sadašnju adresu okrivljene saznao je u sudu u parničnom postupku, ali ni danas ne zna gdje tačno oni stanuju. Naveo je i to da nije bilo reakcije njegovog djeteta i da njegova supruga nije uradila to što je uradila, jer u četiri navrata vodila djecu bez njegovog znanja, što se može provjeriti preko granične policije, kao i da je tačno da sam potpisao svojevoljno zahtjev da djeca mogu da putuju sa majkom van države. Nije se pridružio krivičnom gonjenju i nije postavio imovinsko pravni zahtjev. </span>
</p>
<p class="p2"></p>
<p class="p2">
<span>Predstavnik Centra za socijalni rad za Opštinu Bar i Ulcinj - psiholog J. V. je izjavila da su zauzeli stav da se djeca ne saslušavaju  u sudskim postupcima, jer to nije u interesu djece. Medjutim, kako prethodno ona kao psiholog i ostali socijalni radnici nijesu obavili razgovor sa mal. H.E., to nije ni bila u mogućnosti da se izjasni o psihofizičkom stanju mal. H.E. stim što će u najkraćam mogućem roku nakon obavljenog razgovora dati svoje mišljenje. </span>
</p>
<p class="p2"></p>
<p class="p2">
<span>Svjedok mldb. H.E. je izjavio da je išao kod oca zajedno sa bratom kad god bi to poželio ili kad bi ih on pozvao. Medjutim, kako bi pošao kod njega kući on isprva bude dobro, medjutim, vrlo brzo bi se uvijek iznervirao kad kod bi pošli on i brat kod njega u posjetu na način što on igra video igrice ili njegov brat neće da pokupi igračke I njegov otac bi se naljutio, i iz razloga što njegov brat neće da pokupi igračke jer je lijen, a on igra video igrice, otac bi ih grdio, ponekad bi ih i udario, psovao bi ih, govorio bi im riječi „majmune, stoko bezobrazna“ i slično. Prošlog ljeta je njega i njegovog brata više puta izbacio iz stana, jedne prilike se desilo da ih izbaci iz kuće oko 12,00 sati  posle ponoći, a da ih nije ispratio do kuće, niti je javio majci da dolaze i to se dešavalo. Dešavalo se da im ne pomogne da ponesu stvari , a to su bile teške stvari, obzirom da ih je otac izbacio iz stana posvadjao se sa njim i tačno je da nije htio da ide kod njega. Dešavalo se da igra u tom periodu ispred zgrade ispred ulaza, a da njegov otac prodje i da pomazi njegovog druga, a da njega ne pogleda. Bio je ljut na njega i zato nije išao kod njega. Tačno je da ih je otac pozivao da dodju kod njega, ali on i brat nisu htjeli jer su bili ljuti što ih je izbacio iz stana i on se inače plaši oca i dan danas se plaši kad prodje pored njega, jer kad je bio mali on ga je uvijek vukao za uvo. Takodje je naveo da je skoro negdje njegov otac oko 10 naveče sa kapom na glavi da se ne vidi ko je zvonio na njihova vrata, ali njihova majka nije htjela da mu otvori i pozvala je policiju. Kada ih je otac izbacio iz kuće te jedne prilike on je njega maltretirao i zvao  ga je telefonom i on mu je rekao da su otišli u Periboj kod babe i dede kao što su ranije išli, a otac je shvatio kao da je njemu rekao  kao da je tužio njegovu majku I da neće ići kod njega, njemu je tako rekao, ali tako nije mislio, ali je tako rekao iz ljutine, zato što je on njemu prepretio u smislu “Ne dodjete li ja ću vas tužiti”.</span>
</p>
<p class="p2"></p>
<p class="p2">
<span>Iz izvoda iz KE MUP Sektor za analitiku telekomunikacione i informacione tehnologije Uprava za analitiku 04/2 Stp. pov. broj ... od 26.11.2012. godine za okrivljenu Z.S. utvrdjeno je da ista nije osuđivana.</span>
</p>
<p class="p2"></p>
<p class="p2">
<span>Uvidom u presudu Osnovnog suda Bar P br. ... od 10.04.2012.godine utvrdjeno je da je brak H.A.a i H. rođ. Z.S. razveden na osnovu sporazuma i da isti saglasni da H.A. održava kontakt sa svojim sinovima na način što će djeca boraviti kod njega svaki vikemd i to prvi i treći u mjesecu subotom od 14-20 časova, a drug i četvtri vikend da borave od petka od 17 časova do nedjelje do 17 časova, a drugim danima shodno dogovoru.</span>
</p>
<p class="p2"></p>
<p class="p2">
<span>Iz izvještaja Centra za socijalni rad za Opštinu Bar i Ulcinj br. ... od 13.05.2013.godine utvrdjeno je da je mal. H.E. s obzirom na svoj uzrast, sposoban za svjedočenje na sudu, te da je u ovom trenutku uputno da mal. E. svjedoči u krivičnom postupku, obzirom na sveukupne okolnosti na koje se odnosi sudski proces. Dalje je utvrđeno da se kontakt sa mal. E.om lako uspostavlja i održava, fizički izgled u skladu je sa uzrastom i socio-ekonomskim statusom kojem pripada. Mal.E. je po redu rođenosti prvo od dvoje rođene djece u bračnoj zajednici roditelja. Urednog je psiho-fizičkog razvoja, na vrijeme je pošao u školu i u toku dosadašnjeg školovanja nije imao vaspitnih prekršaja.  Odličan je učenik. U slobodno vrijeme trenira E.. Prema podacima dobijenim od majke mal.E. je  poslušan i dobar dječak. U toku odrastanja roditelji nijesu imali  nikakvih problema na vaspitnom I obrazovnom nivou. U socijalnom ponašanju dominiraju osobine ekstrovertnosti i socijabilnosti. U socijalnim kontaktima je spontan, otvoren. Na polju afektiviteta bez znakova agresivnosti i impulsivnosti, izgradjenog je vrijednosnog sistema i usvojenih moralnih normi. Mal. E. ima pravilne uvide u značaj situacije koja se dogodila i otvoreno naglašava da "želi da svjedoči na sudu", jer bi time, prestale nesuglasice koje imaju njegovi roditelji. Tokom razgovora mal. E. ostavlja utisak relativno zrelog dječaka u odnosu na svoju vršnjačku grupu. Dječakovi interpersonalni odnosi na širem i užem socijalnom miljeu su uredni. Izgrađenog je vrijednosnog sistema i usvojenih moralnih normi sa zadovoljavajuće izgrađenim socijalnim vještinama.</span>
</p>
<p class="p2"></p>
<p class="p2">
<span>Sud je donio rješenje da se neće izvoditi dokaz saslušanjem svjedoka maloljetnog H. T jer je isti dijete uzrasta od sedam godina, te s obzirom na svoj uzrast nije sposoban za svjedočenje na sudu, ovo posebno obzirom na sveukupne okolnosti koje se odnose na ovaj krivični postupak. </span>
</p>
<p class="p2"></p>
<p class="p2">
<span>Ocjenom izvedenih dokaza nije utvrđeno da je okrivljena izvršila krivično djelo koje joj je stavljeno na teret. Okrivljena ne priznaje izvršenje krivičnog djela u bitnom navodeći da u periodu od 09.06.2012.godine do 07.08.2012.godine otac njene djece nije ni zvao ni tražio da vidi djecu, do dana 07.08.2012. godine, kada joj je poslao poruku da želi da vidi djecu ali mimo redosleda kako je to navedeno u presudi. Navela je da je oštećeni svakog dana mogao da viđa djecu jer su se igrala ispred zgrade, ali da sa njima nije razgovarao, a da su se 09.06.2012.godine djeca uveče pojavila ispred njenih vrata iako su tog vikenda trebali da borave kod oštećenog i tada su joj rekli da ih je tata izbacio. Okrivljena je navela i to da je tačno da je u avgustu 2012.godine četiri ili pet dana bila u Srbiji i da oštećenog nije obavijestila da će da povede djecu u Srbiju, jer sa njim nije imala nikakvu komunikaciju, s tim da nije znala da bez saglasnosti oca ne može djecu da vodi u Srbiju, niti je u presudi navedeno da ima obavezu da oštećenog obavijesti o bilo kakvom putu i da joj isti da salgasnost za putovanje. Sud je u cjelosti prihvatio odbranu okrivljene. </span>
</p>
<p class="p2"></p>
<p class="p2">
<span>Naime, svjedok oštećeni H.A. u svom iskazu nije jasno naveo na koji način mu okrivljena nije dozvoljavala da gleda djecu u kritičnom periodu, obzirom da je naveo da je u periodu od 09.06.2012.godine do 05.08.2012.godine znao gdje okrivljena stanuje, ali da u tom periodu nije išao da njenog stana jer je bio prvih nedelju dana ljut na djecu zbog njihovog ponašanja,a nakon toga je okrivljenu kontaktirao više puta telefonom ali mu ona nije odogovarala na pozive i poruke pa zbog toga nije išao do stana jer nije njegovo pravo da ide tamo nenajavljen, pri čemu je posebno naveo da je prvih nedelju dana djecu vidio jer su bila ispred  zgrade ali nije htio da im prilazi i da kontaktira sa njima jer je bio ljut na njih. Takođe je naveo da mu se stariji sin E. nedelju dana nakon 09.06.2012.godine javio telefonom i obavijesto ga da ne mogu da budu s njim jer idu sa drugaricom na plažu, da bi nakon toga okrivjena bez njegovog znanja odvela djecu u Srbiju, a misli da mu se poslije toga djeca nijesu smjela javiti. Oštećeni je naveo i da nije mogao da se redovno gleda sa djecom iako ih je tražio jer se dešavalo da mu stariji sin kaže da mora negdje da ide, s tim da je okrivljenu prijavio jer je bio izrevoltiran uslijed ponašanja svog starijeg sina E.a. Ovakav iskaz svjedoka sud je cijenio kao neistinit i sračunat da oteža krivično pravni položaj okrivljene, obzirom da nije potvrđen nijednim provedenim dokazom, a prije svega iskazom svjedoka mal. H.E.a, čiji iskaz je sud u cjelosti prihvatio. Naime, svjedok mal. H.E. je u bitnom naveo da je kod oca išao sa bratom kad god bi to poželio ili kad bi ih on pozvao i da je u početku bilo dobro ali bi se otac iznervirao jer njegov brat neće da pokupi igračke a on igra video igrice. Dalje je izjavio da ih je u ljeto 2012.godine više puta izbacio iz stana, a jednom prilikom se desilo da ih je izbacio oko 12,00 časova nakon ponoći, a dešavalo se i da se u tom periodu igra ispred ulaza zgrade a da njegov otac prođe i pomazi njegovog druga a njega i ne pogleda. Maloljetni svjedok je naveo i to da kod oca nije išao jer je bio ljut na njega i da ih je otac pozivao da dođu kog njega ali da nijesu išli jer su bili ljuti što ih je izbacio iz stana te da se plaši oca jer ga je dok je bio mali uvijek vukao za uvo, kao i da mu je jednom prilikom rekao iz ljutine kada ga je zvao telefonom da tuži njegovu majku i da neće ići kod njega, našta mu je otac priprijetio u smislu ako ne dođu da će ih tužiti. Iskaz mal. svjedoka sud je cijenio kao iskren i istinit iako je isti sin okrivljene, obzirom da je iz izvještaja Centra za socijalni rad za Optštine Bar i Ulcinj br. ... od 13.05.2013.godine, utvrđeno da maloljetni H.E. ima pravilan uvid u značaj situacije koja se dogodila, te da otvoreno naglašava da želi da "svjedoči na sudu" jer bi time prestale nesuglasice koje imaju njegovi roditelji, te da je isti izgrađenog vrjednosnog sistema i usvojenih moralnih normi sa zadovoljavajuće izgrađenim socijalnim vještinama, pa je iz tog razloga njegovom iskazu sud poklonio punu vjeru, a navedeni izvještaj Centra za socijalni rad za Opštine Bar i Ulcinj sud je cijenio kao jasan i stručan i kao takvog ga je u cjelosti prihvatio.</span>
</p>
<p class="p2"></p>
<p class="p2">
<span>Dovodeći u vezu odbranu okrivljene sa iskazom svjedoka mal. H.E., nedvosmisleno se može zaključiti da djeca u kritičnom periodu sama nijesu željela da idu kod oca jer su bila ljuta na njega a da ih nije majka u tome sprečavala, niti im je branila da se gledaju sa ocem, te da su se naprotiv sa njim gledali kada su htjeli ili kada bi ih on pozvao. U konačnom navedeno ni sam svjedok oštećeni H.A. nije sporio da jedno vrijeme nije htio da gleda svoju djecu, jer je bio ljut na njih. Nesporno je i da je svjedok oštećeni u kritičnom periodu znao gdje stanuje njegova bivša supruga i njegova djeca, te da je iste gledao ispred zgrade, ali da se nije interesovao za svoju djecu, niti ih je pozivao da dođu kod njega, kako je I sam naveo. U prilog navedenom je I činjenica da je svjedok oštećeni učinio nespornim da je okrivljenu prijavio jer je bio izrevoltiran ponašanjem svog starijeg sina, te da je kasnije dobrovoljno potpisao saglasnost da mogu da putuju van države.</span>
</p>
<p class="p2"></p>
<p class="p2">
<span>Imajući u vidu sve naprijed navedeno proizilazi da su maloljetni H.E. i T imali mogućnost da održavaju lične odnose sa svojim ocem, ali da sami nijesu htjeli u jednom periodu da idu kod oca, niti je otac u jednom periodu kontaktirao sa njima, a što po ocjeni suda nije krivica okrivljene, niti je ona djecu sprečavala ili na bilo koji drugi način onemogućavala da odžavaju lične odnose sa svojim ocem na način kako je to utvrđeno presudom Osnovnog suda u Baru P.br. ... od 10.04.2012.godine. Ovo posebno iz razloga što je očigledno da je oštećeni jedno vrijeme izbjegavao kontakt sa djecom iako je za to imao mogućnost i nije im se javljao, a kontaktirao je putem telefona sa starijim sinom, što upućuje na zaključak da djetetu kontakt sa ocem nije bio zabranjen ili onemogućen. Nadalje, nesporno je i da se oštećeni nije obraćao policiji niti Centru za socijalni rad radi ostvarivanja svog prava kao roditelja i prava svoje maloljetne djece, a što bi bilo logično da je odmah uradio ukoliko mu nije bilo dozvoljeno da djecu gleda i ukoliko je tačno da mu okrivljena nije odgovarala na telefonske pozive i na poruke koje je slao vezano za gledanje djece pa da iz tog razloga nije mogao da ostvari kontakt, uz činjenicu da je i sam oštećeni naveo kako je bio izrevoltiran kada je prijavio svoju bivšu suprugu, pritom nijednom ne navodeći da mu je poznato da je upravo okrivljena branila djeci da se viđaju sa ocem, već samo navodeći da misli da nakon povratka iz Srbije mal. djeca nijesu smjeli da mu se jave. Ovo posebno pri činjenici jer je oštećeni bio u obavezi, a po dogovoru koji je postojao između njega I okrivljene, da dolazi po djecu, obzirom na njihov uzrast, a što isti po sopstvenom kazivanju nije činio, izrevoltiran ponašanjem svog starijeg sina. Dakle, kako se iz provedenih dokaza ne može na nesporan način utvrditi da upravo okrivljena nije dozvolila viđanje djece sa ocem, a kako je to navedeno u optužnom aktu, to nije dokazano da je okrivljena učinila djelo za koje je optužena, pa je sud istu oslobodio od optužbe, shodno čl. 373. tač. 2 ZKP-a.</span>
</p>
<p class="p2"></p>
<p class="p2">
<span>Sud je cijenio i iskaz predstavnika Centra za socijalni raad za Opštine Bar i Ulcinj - psihologa J. V., koja se na glavnom pretresu nije mogla izjasniti o psihofizičkom stanju mal. H.E., pa je našao da navedeni iskaz nije od značaja za utvrđenje drugačijeg činjeničnog stanja.</span>
</p>
<p class="p2"></p>
<p class="p2">
<span>Kako oštećeni H. A. i nije postavio imovinsko pravni zahtjev, to sud o istom nije ni odlučivao.</span>
</p>
<p class="p6"></p>
<p class="p2">
<span>Odluka o troškovima postupka zasniva se na odredbi čl. 230. st. 1. ZKP-a, pa kako je okrivljena oslobođena od optužbe, troškovi krivičnog postupka padaju na teret budžetskih sredstava suda.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci.</span>
</p>
<p class="p2"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana, 24.06.2013.godine</span>
</p>
<p class="p4"></p>
<p class="p4"></p>
<p class="p2">
<span>ZAPISNIČAR,									SUDIJA,</span>
</p>
<p class="p2">
<span>Amira Nikičić								      Ljiljana Joković s.r.</span>
</p>
<p class="p2"></p>
<p class="p9">
<span>PRAVNA POUKA: Protiv ove presude može se </span>
</p>
<p class="p9">
<span>izjaviti žalba Višem sudu u Podgorici, u roku od</span>
</p>
<p class="p9">
<span>8  dana od dana prijema pismenog otpravka.</span>
</p>
<p class="p9">
<span>Žalba se predaje ovom sudu u dva primjerka.</span>
</p>
<p class="p9"></p>
<p class="p9"></p>
<p class="p2">
<span>DNA: </span>
</p>
<p class="p10">
<span class="s1">-​&nbsp;</span><span>ODT,</span>
</p>
<p class="p10">
<span class="s1">-​&nbsp;</span><span>Okrivljena</span>
</p>
<p class="p10">
<span class="s1">-​&nbsp;</span><span>Branilac</span>
</p>
<p class="p10">
<span class="s1">-​&nbsp;</span><span>Oštećeni</span>
</p>
<p class="p10">
<span class="s1">-​&nbsp;</span><span>spisi</span>
</p>
<p class="p11"></p>


</body>
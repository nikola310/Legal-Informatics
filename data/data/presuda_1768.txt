<div style="text-align: right;">
	K.193/10</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME NARODA<br>
<br>
<br>
VIŠI SUD U PODGORICI, kao prvostepeni krivični u vijeću sastavljenom od sudije Biljane Uskoković kao predsjednika vijeća, sudije Pavlićević Miljane i sudija porotnika Jelke Trtica, Nedović Miomira i Guberinić Mileve kao članova vijeća, Vere Popović kao zapisničara, u krivičnom predmetu protiv optuženog S. O. , zbog krivičnog djela ubistvo u pokušaju iz člana 143. u vezi člana 20. Krivičnog zakonika, postupajući po optužnici Višeg državnog tužioca u Podgorici Kt-br.133/10 od 15.07.2010. godine, nakon održanog glavnog i javnog pretresa dana 03.12.2010. godine u prisustvu zastupnika optužbe Medenica Lepe zamjenika VDT-a Podgorica, optuženog S. O. i njegovog izabranog branioca adv.F. R., a nakon tajnog&nbsp; vijećanja i glasanja donio je i&nbsp; dana 07.12.2010. godine javno objavio:<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: justify;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U</div>
<br>
<br>
OPTUŽENI S. O. , JMBG....., rođen....... godine u B., stalno nastanjen u U., radnik, neoženjen, lošeg imovnog stanja, državljanin C. G., neosuđivan, ne vodi se postupak za neko drugo krivično djelo.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K R I V&nbsp;&nbsp; J E<br>
<br>
Što je:<br>
Dana 12.06.2010. godine oko 00,30 časova u naselju Kruče u U., na platou ispred lokala „Kruče“ vlasništvo K.T., s umišljajem pokušao da liši života oštećenog M. I. iz U., na način što je nakon kraće prepirke sa oštećenim staklenom flašom udario oštećenog u predjelu glave nanoseći mu tako povredu u vidu nagnječno-razderne rane u desnoj polovini tjemenog predjela, a nakon toga mu nožem zadao dva udarca i to u predjelu lijeve polovine prednjeg trbušnog zida i u predjelu prednje strane grudnog koša, nanoseći mu tešku tjelesnu povredu opasnu po život,<br>
<br>
-čime je izvršio krivično djelo – ubistvo u pokušaju iz člana 143. u vezi člana 20. Krivičnog zakonika,<br>
<br>
Pa ga sud primjenom citirane zakonske odredbe, te člana 4,5,13,15,20,32,36,42,45,46 i 51. KZ-a te člana 199. 202. i 364. ZKP-a<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O S U Đ U J E<br>
<br>
Na kaznu zatvora u trajanju od 2 (dvije) godine i 6 (šest) mjeseci u koju kaznu mu se uračunava vrijeme provedeno u pritvoru od 12.06.2010. godine do 12.07.2010.godine.<br>
<br>
Obavezuje se optuženi da na ime troškova krivičnog postupka uplati ovom sudu novčani iznos od 192,50 eura, a na ime sudskog paušala novčani iznos od 100,00 eura, sve prednje u roku od 15 dana, po pravosnažnosti presude, pod prijetnjom prinudnog izvršenja, a na žiro račun Višeg suda u Podgorici broj 832-7113-04.<br>
<br>
<div style="text-align: center;">
	O B R A Z L O Ž E N J E</div>
<br>
Optužnicom Višeg državnog tužioca u Podgorici Kt.br.133/10 od 15.07.2010. godine stavljeno je na teret optuženom S. O. da je izvršio krivično djelo ubistvo u pokušaju iz člana 143. u vezi člana 20.&nbsp; Krivičnog Zakonika.<br>
<br>
Zastupnik optužbe je u završnoj riječi ostala pri podnesenoj optužnici jer su dokazani njeni činjenični i pravni osnovi, predlažući sudu da optuženog oglasi krivim i kazni po zakonu.<br>
<br>
U završnoj riječi branilac optuženog adv. F. R. u bitnom navodi da izvedenim dokazima&nbsp; nije dokazano da je njegov branjenik izvršio krivično djelo koje mu se optužnicom stavlja na teret. Smatra da je njegov branjenik djelovao u nužnoj odbrani i predložio da ga sud shodno članu 10. stav 1. KZ-a oslobodi od optužbe.U koliko sud ne prihvati stav odbrane da se radi o nužnoj odbrani, tada smatra da se radi o prekoračenju nužne odbrane, a u krajnjem slučaju postoje elementi krivičnog djela ubistva na mah iz člana 145. u vezi člana 20. KZ-a. U koliko sud pak nađe da je njegov branjenik kriv, moli da se primijene odredbe o ublažavanju kazne jer se radi o mladoj osobi koja nije kažnjavana, da se oštećeni nije pridružio krivičnom gonjenju.<br>
<br>
Optuženi S.O. je u potpunosti prihvatio završnu riječ svog branioca, stim što je dodao da je bio isprovociran od strane oštećenog, da mu je žao što je došlo do ovog događaja i sa ovakvim ishodom.<br>
<br>
Optuženi&nbsp; S. O. u svom iskazu datom pred istražnim sudijom Osnovnog suda u U. jednako kao u predkrivičnom postupku u bitnom navodi da je dana 11.06.2010. godine oko 19,30 časova došao u naselje Kruče u lokal K. T.. Sjeo je za šank sa K.M. i K. A.. U lokalu je bilo dosta ljudi a među njima i M. I. Ubrzo po dolasku M. je počeo da ga provocira, zbog čega su se prisutni po njegovom mišljenju počeli razilaziti. Kada je htio da krene kući, K.M. ga nije htio pustiti da ide sam, već je krenuo zajedno sa njim. Pošli su da kupe cigarete. U toku vožnje M. je zvao M. I. da ga pita da li hoće da se pomiri sa njim(optuženim), na šta je M. pristao pa su se ponovo vratili u lokal.Na klupama ispred lokala zatekli su M.I. i K. A.. Sjeli su za sto pored njih kako bi porazgovarali, tako što su on i I. bili jedan naspram drugog kao i A. i M. Pitao je M. zašto ga uvijek provocira, na šta je M. svojom pričom počeo ponovo da ga vrijeđa i da maše- gestikulira rukama, pa kako nije više mogao da izdrži ovakvo njegovo ponašanje uzeo je sa stola pivsku flašu i udario ga tom flašom po glavi.Kada ga je udario tom flašom, on i I. su sjedali.Od udara pivska flaša je pukla, a nije vidio da je I., koji je bio krvav, pao osim što se malo zateturao, a zatim ustao i nasrnuo na njega. Došlo je do guranja i udaranja.Tada ga je udario stisnutom pesnicom u predjelu vilice.Ne zna da li je i I. njega udario. Razdvojili su ih K. i M., nakon čega su K., M.i I. pošli u ambulantu.Navodi da nije odlazio do svog vozila nakon što su ih razdvojili.Kritične prilike osim flaše nije ništa drugo koristio tako da ne zna kazati kako je došlo do povređivanja oštećenog u predjelu grudi i stomaka.Moguće da je do povređivanja došlo prilikom pada preko stolova jer su stolovi od metalne konstrukcije ili padom na neki oštar predmet.<br>
Optuženi&nbsp; S. O.u svom iskazu datom pred istražnim sudijom ovog suda u bitnom ponavlja svoj iskaz dat u predkrivičnom postupku i pred istražnim sudijom Osnovnog suda u U. s tim što pojašnjava i dodaje da kada je I.nasrnuo na njega da je tada iz straha uzeo pivsku flašu koja je stajala na stolu za kojim su sjedali i udario ga tom flašom u predjelu glave a zatim i dva puta pesnicom takođe u predjelu glave da bi ga odgurnuo od sebe. Flašom ga je udario dok su sjedali za stolom tako što je ustao samo onoliko koliko je zamahnuo. U trenutku kada je I. udario flašom, I.se&nbsp;&nbsp; ustajao ali nije bio potpuno ustao.Odmah su ih razdvojili M. i A., ali je I.nastavio da nasrće na njega i udario ga je pesnicama po rebrima i po glavi,gurao ga&nbsp; između parkiranih vozila koja su bila na 2-3 metra od stola gdje su prethodno sjedali. I. se zatim uhvatio za pas i pomislio je da ima pištolj, pa je iz šortca uzeo jednu britvu koju je imao kod sebe, a koju koristi na plaži za otvaranje školjki.Dok je otvarao britvu, I. ga je svo vrijeme udarao s tim što u rukama I. nije ništa imao. Tom britvom je zamahivao prema I. da bi ga zaplašio&nbsp; i da ga I. ne bi ubio.Zamahivao je tako što je pravio horizontalne pokrete ispred sebe, a ne sjeća se da je britvom pravio pokrete od sebe ka I.Nakon događaja britvu je bacio u šumu.Britva je imala sječivo dužine 10-ak cm.<br>
<br>
Optuženi S. O.u svom iskazu datom na glavnom pretresu održanom dana 10.11.2010. godine u bitnom navodi da je kritičnog dana direktno sa plaže došao u objekat K. T., sam. Svo vrijeme boravka u lokalu stajao je za šankom sa K.M. i K.A.. Kada je došao u lokal u istom nije bio prisutan M. I.. Došao je kasnije, nekih dva tri sata nakon njegovog dolaska.&nbsp; M. je po dolasku sjeo za jedan sto preko puta šanka na udaljenosti od nekih 5-6 metara od mjesta gdje je on bio.&nbsp; Nakon izvjesnog vremena počeo je da ga provocira bez ikakvog razloga tako što mu je upućivao razne pogrdne riječi i psovke kao što su „jebem ti mater, jebem ti sve u porodici“. Kada je konobaru naručio da mu donese piletinu, to je shvatio kao provokaciju od strane M., jer je njegova (optuženog) porodica imala trovanje pilećim mesom. Sa M. nije komunicirao još od ranije zbog sukoba koji su imali, a i inače kada popije „težak“ je, zna da provocira, zbog čega ga je izbjegavao. Negdje oko 23,00 ili 23,30 časova sa K. M. krenuo je kući a primjetio je da su i ostali koji su bili prisutni u lokalu počeli da se razilaze zbog provokacija koje mu je M. upućivao. Kada se sa M., nakon što je M. obavio razgovor telefonom sa K. ili M. ponovo vratio u lokal da bi se izmirio sa M. lokal je bio zatvoren pa su sjeli na jednu klupu ispred lokala. Sa jedne strane stola je sjedao on i K. M. a preko puta njega je bio M.I., a da li je K.i bio do njega ili do K. ne može se sjetiti. Dok su sjedali za stolom I. je ponovo počeo da ga provocira vezano za neku kaznu od 1.000 eura koju je trebao platiti govoreći mu da istu nije mogao platiti, što ga je iznerviralo pa je uzeo jednu pivsku flašu sa stola i tom pivskom flašom preko stola udario I. po glavi. Kada je I. udario ovom pivskom flašom po glavi sjedali su.Ne sjeća se da li se flaša slomila ali zna da mu je nakon udara flaša „izletjela iz ruke“. Od udarca flašom po glavi I. nije padao na pod, već samo na klupu ali se odmah podigao i došlo je do guranja između njih. Osim što su se gurali, koliko se sjeća jedan drugom su zadali po jedan udarac pesnicama ali ne zna gdje su jedan drugog udarili. Razdvojili su ih K. i M., tako što je M. odvukao njega (optuženog), a K. I..I. je ostao da sjedi za stolom zajedno sa K., nakon što su ih razdvojili, pa je mislio da je ovaj sukob među njima završen i krenuo je prema svom vozilu. Za njim je krenuo i I. ali prema svom džipu.I. je otvorio vrata vozila i ponovo krenuo prema njemu. Tada je pomislio da je I. iz vozila uzeo pištolj i uplašio se, ali u njegovim rukama nije ništa vidio, pa je izvadio britvu koju je imao kod sebe. I.je fizički nasrnuo na njega, tako što ga je nekoliko puta udario pesnicom po glavi i po rebrima, a on je dok ga je udarao rasklopio britvui držao je u ruci ispred sebe mašući lijevo desno da bi uplašio I. i da bi ga odbio od sebe. Ne zna objasniti kako je povrijedio M.I. ovom britvom koju je imao u ruci.<br>
<br>
U dokaznom postupku sud je proveo dokaze – saslušao svjedoka-oštećenog M. I., te svjedoke K. M. K. T., L. C., K.A., K.E., L. S., J. P., V. S., vještake K. D. i N. Dr K., a na saglasan predlog stranaka pročitao iskaz svjedoka K. D.dat na zapisnik pred istražnim sudijom Osnovnog suda u Ulcinju broj Ki-50/10 od 19.06.2010. godine, nalaz i mišljenje vještaka trasologa K. D. broj 2436/10 od 23.06.2010. godine, nalaz i mišljenje vještaka sudske medicine N. Dr K.od 23.06.2010. godine, zapisnik o uviđaju UP PJ Bar Ispostava Ulcinj broj Ku-909/10 od 12.06.2010. godine, izvod iz kaznene evidencije UP PJ Bar broj 2503-245-1986 od 29.06.2010. godine za optuženog S. O., izvršio uvid u fotodokumentaciju UP PJ Bar Ispostave Ulcinj broj 81/2010 od 12.06.2010. godine&nbsp; i skicu lica mjesta.<br>
<br>
Svjedok – oštećeni M. I. u svom iskazu datom pred istražnim sudijom u bitnom navodi da je dana 11.06.2010. godine pošao u lokal K. T.. U lokalu su bili K. M., K. D. i E., J. P., V. S. i Z., optuženi S. O., S. P. i K. A.. Sjedao je sa komšijom V. S. i Z., dok je optuženi bio za šankom. Negdje oko 22,30 časova gosti su počeli da se razilaze a u lokal su ostali on, K. i D..Tada ga je pozvao telefonom K. M.i tražio da se čuje sa K.. Od K.je saznao da je M. tražio da se pomire on (oštećeni) i O. zbog ranijeg konflikta od prije pet – šest godina koji su imali i zamolio da ih sačekaju.Kako je lokal zatvoren izašli su vani i sjeli na klupe koje se nalaze sa prednje strane lokala. Na stolu su imali dvije flaše piva. Kada su došli, M. i O.su sjeli kod njih. Razgovarao je sa O. i kazao mu da su se već jednom pomirili u policiji, ali da se mogu opet pomiriti. Na to mu je O. odgovorio da mu je on (optuženi) prvi pružio ruku kako ne bi platio kaznu od 1.000 eura. Na to mu je rekao da on ima više novca, čak i 100.000 eura. Nakon te diskusije O. je desnom rukom uzeo praznu flašu i udario ga u predjelu glave iznad čela, zbog čega je bio zbunjen i ostao da sjedi za stolom.Odmah su ustali K. i M. i uhvatili O..Gurali su ga prema prodavnici, jer&nbsp; sto za kojim su sjedali se nalazi sa bočne strane objekta. Dok je O.bio sa K. i M. zvao ga je govereći „dođi da se biješ pičko“. Kako je vidio da je povrijeđen i da krvari, krenuo je prema svom vozilu u namjeri da ide u dom zdravlja, a K. i M.su se vratili da sjednu za sto za kojim su sjedali prije ovog sukoba. Kada se približio vozilu O. se uputio u njegovom pravcu i tada je osjetio ubod kao da ga je neko bocnuo. Pomislio je da je ekser ili nešto drugo u pitanju, ali kada je spustio glavu vidio je da O. u ruci drži nož-skakavac. Prvi put ga je uboo sa lijeve strane trbuha a drugi put sa lijeve strane ispod srca. Nakon ovoga O. je ušao u svoje vozilo i otišao, a on je ostao ošamućen i zbunjen. Nakon toga su mu prišli M. i K. koji su ga njegovim vozilom odvezli u dom zdravlja.<br>
<br>
Svjedok - oštećeni M.I. na glavnom pretresu održanom dana 10.11.2010. godine. godine u bitnom navodi da je kritičnog dana na poziv K. T. pošao u njegov lokal, gdje su bili prisutni K. M., optuženi S. O. kao i druga lica. Oko 23,00 časa gosti lokala su počeli da se razilaze tako da su u lokalu ostali on i advokat K., dok su optuženi O. i K. M. otišli. Nakon izvjesnog vremena K. je telefonom pozvao K. M. pitajući ga da li je on(oštećeni) tu i zamolio da ih sačekaju da bi se on i O. pomirili zbog nekog sukoba koju su imali prije pet do šest godina. Ubrzo su došli S. O.i K. i sjeli za sto za kojim su sjedali on i K., nakon čega su on i O. započeli razgovor a sve u cilju pomirenja. O. mu je rekaoda mu je on prvi pružio ruku kako ne bi platio kaznu od 1.000 eura našta mu je odgovorio da to nije tačno, da on ima više novca i da bi mogao platiti kaznu i od 100.000 eura. Nakon toga je O.uzeo pivsku flašu sa stola i tom flašom ga udario po glavi. Kada ga je udario flašom sjedali su za stolom. Od tog udarca flašom nije padao, sem što je bio malo ošamućen. Ustao je i došlo je do guranja između njega i O. preko stola, ali nisu međusobno razmjenjivali udarce već su se samo gurali a u tome su ih razdvajali M. i K.. M. je udaljio O. a K.njega.Tada jedan drugom nisu upućivali nikakve riječi osim što mu je O. rekao „dođi da se biješ“.&nbsp; Nakon toga je krenuo prema svom vozilu i ušao u isto. Kada se pogledao u retrovizor i vidio krv na glavi&nbsp; donio je odluku da pođe i da se fizički obračuna sa optuženim. Izašao je iz vozila i krenuo prema O. koji se tada nalazio negdje pored njegovog (oštećenog)vozila a ispred prodavnice. Kako je krenuo prema njemu i nasrnuo na njega došlo je do guranja među njima.U tom guranju je u jednom trenutku osjetio da ga je nešto „bocnulo“ u predjelu ispod srca a zatim u predjelu stomaka.Kada je osjetio da ga je nešto bocnulo bili su okrenuti licem u lice jedan prema drugom. Nakon toga je O.ušao u svoje vozilo i otišao, a M. i K. su njega vozilom odvezli u bolnicu. Vidio je da je O.u ruci imao nož, ali ne zna o kakvoj se vrsti noža radi. Nije vidio šta je O. radio sa nožem, da li je zamahivao lijevo desno ili pravio pokrete prema njemu, kao što ne zna da li je O. udario kada su se gurali, možda i jeste.Naveo je da je M. koji je pravio roštilj u objektu u kojem su bili kada mu je donio roštilj pitao je li file od kokoške ili kokota, pa je vjerovatno O. to shvatio kao provokaciju na njegov račun jer je njegova porodica imala trovanje od kokota kojeg su kuvali u bakarnom loncu.Nije se pridružio krivičnom gonjenju optuženog niti&nbsp; postavio imovinsko pravni zahtjev.<br>
<br>
Različitost svog iskaza datog pred istražnim sudijom i onog što je izjavio na glavnom pretresu objašnjava da kada je davao iskaz pred istražnim sudijom Osnovnog suda u Ulcinju da je bio ljut na optuženog i da je zato tada izjavio da nakon što ga je O. udario flašom po glavi da nije bilo fizičkog sukoba između njih, da se optuženi uputio prema njemu kada se nalazio kod svog vozila, da ga je ubo nožem-skakavcem koji mu je vidio u ruci i to prvo u predjelu lijeve strane trbuha a drugi put u predjelu ispod srca, a istina je ono što je izjavio na glavnom pretresu. Naveo je da je sada u dobrim odnosima sa optuženim, misli da ubuduće među njima više neće biti nikakvih sukoba.<br>
<br>
Svjedok K. M.u svom iskazu datom pred istražnim sudijom u bitnom navodi da je dana 11.06.2010. godine oko 20,00 časova došao u lokal svog brata od strica K. T.. Stajao je za šankom sa S. O. i K. A., dok je M. I. sjedao za stolom sa društvom. On i K.su predložili O.da se ne svađa sa I. i da se pomire, jer je u 2-3 navrata I. O. provocirao.O. je na to pristao. K.A. je pošao do stola za kojim je I.sjedao, a on i O. su otišli na benzinsku pumpu da kupe cigare. U povratku je zvao telefonom K., od koga je saznao da je I. pristao da se pomiri sa O., da se nalaze ispred lokala K. T. jer je isti zatvoren. Nakon dolaska ispred lokala zatekli su I. i K. za jednim stolom ispred lokala. Sjeli su za sto gdje su sjedali M.i K..On i O.su sjeli jedan pored drugog s tim što je O.bio bliži putu. Preko puta O. je sjedao I. a do njega K.A.. O.i I. su&nbsp; razgovarali da bi nakon 2-3 minuta počeli da se prepucavaju oko njihovog prethodnog pomirenja. Nakon toga O. je ustao sa klupe, uzeo desnom rukom pivsku flašu koja je stajala na stolu, obišao sto i prišao I. koji je sjedao na klupi i udario ga flošom u predjelu glave. Nakon toga I. je ustao sa klupe i došlo je do guranja i razmjene udaraca. On i A su ustali da ih razdvoje. A. je povukao I. i sjeli su za sto, a on je O.odvlačio prema O. vozilu. Kada se vratio&nbsp; do A. i I. primjećuje da I. ima povredu na glavi a potom primjećuje da se pojavljuje krv na I. majici po lijevoj strani stomaka Prišao mu je i skinuo mu majicu i tada vidio da I. ima dvije povrede u predjelu stomaka po lijevoj strani. Dao mu je svoju majicu da obuče a zbog krvarenja njegovu majicu mu je stavio na ranu i odveo ga sa K. u dom zdravlja U. Navodi da kod optuženog S. osim flaše nije primjetio ništa drugo u rukama. Njemu, a ni K. nije bilo jasno kako je došlo do povređivanja M. I.zbog čega su kasnije detaljno provjeravali lice mjsta, da li ima nekog oštrog predmeta,međutim nisu našli ništa, a ni boca kojom je udaren M. nije bila slomljena.<br>
<br>
Svjedok K. M.na glavnom pretresu ponavlja svoj iskaz dat pred istražnim sudijom stim što pojašnjava i dodaje da mu je I. dok je pripremao roštilj kazao ,, stavi još jednog pijetla pa neka bude i na moj račun,, što je vjerovatno O. shvatio kao provokaciju na njegov račun obzirom da je O. porodica imala neko trovanje pilećim mesom.Nikakve direktne provokacije I. nije upućivao O.To je zasmetalo O., a kako je i ranije O. imao neki konflikt sa I., on i K. su predložili da ih pomire. Iz tog razloga je nazvao K.i zamolio ga da&nbsp; on i I..0. sačekaju njega i O.. Kada su došli O. i I. su razgovarali, razgovor je tekao normalo bez povišenog glasa a kada su počeli razgovor oko neke kazne, razgovor je postao nešto žučniji i došlo je do prepirke među njima.Ujednom trenutku O. je ustao, uzeo pivsku flašu, prišao oštećenom koji je sjedao sa desne strane i tom flašom ga udario po glavi. I. se nakon što je udaren flašom po glavi ustao i došlo je do guranja između O.a i I..On i K. su ih razdvajali tako što je on O.a odvukao nekih 5-6 metara od stola do njegovog vozila, a I. je sa K. ostao pored stola. Kada je I. vidio da je povrijeđen kazao je „idemo kući“ i krenuo je prema svom vozilu i ušao u isto, da bi zatim odmah izašao iz vozila i ponovo se verbalno sukobio sa O.. Ponovo su krenuli jedan prema drugom, stim što ne zna ko je prvi krenuo jer u toj gužvi i njihovoj prepirci to nije mogao da vidi, a i samo mjesto gdje se to dešavalo je bilo slabo osvijetljeno. Došlo je do guranja između I. i O.a. Prvo je pokušao da ih razdvoji rukama ali kako nije uspio „uletio,, je svojim tijelom između njih i tako ih razdvojio. Nakon toga je vidio da je I. povrijeđen i da krvari u predjelu stomaka. Nije vidio da je O. imao nešto u rukama kada su se I. i O. gurali, jer da je vidio u njegovim rukama nož sigurno je da ne bi svojim tijelom „ušao,, između njih u cilju razdvajanja.<br>
Svjedok nije znao objasniti zašto i pred istražnim sudijom nije ispričao za ovaj drugi dio događaja koji se desio kod vozila.<br>
<br>
Svjedok K. A. u svom iskazu pred istražnim sudijom u bitnom navodi da je dana 11.06.2010. godine u večernjim satima na poziv svog komšije K. pošao u njegov lokal gdje je bio negdje do 23,30 časova. Sve je bilo u najboljem redu. Negdje pred zatvaranje K. M. ga je zvao telefonom i kazao mu „K., ajmo da pomirimo I. i O.a jer su u lošim odnosima“ i predložio da zajedno odu u hotel Vidikovac, na šta mu je odgovorio da je saglasan i da će učiniti sve da se pomire. U međuvremenu D. K.je zatvorio lokal tako da su on i I. su izašli iz lokala i sjeli su na klupe koje se nalaze ispred lokala.Posle nekih pet šest minuta došli su M.i O. i sjeli za isti sto gdje su sjedali on i M.. O. i I. su počeli da razgovaraju, da bi nakon kratkog vremena počeli da se prepucavaju riječima, da bi u jednom trenutku O. uzeo pivsku flašu koja je bila na stolu i sa njom udario I. po glavi koji je bio u sjedećem položaju. Od tog udarca I. je bio malo ošamućen, da bi se brzo ustao i počeo da se gura sa O. M. je odmah ustao i razdvojio ih. Bio je šokiran tim događajem. Nakon ovog događaja O. je pošao kući. Mjesto gdje se događaj odigrao je bilo mračno, svijetla nijesu bila upaljena.Nakon što ih je M. rastavio, I. mu je prišao i tada je primjetio da je I. povrijeđen na glavi iznad čela a vidio je krv i na lijevoj strani stomaka i to na dva mjesta. Odmah su odvezli I. u dom zdravlja. Ne može se izjasniti kako je I. povrijeđen u predjelu stomaka. Po njegovom mišljenju povreda trbuha koju je imao I. nije mogla nastati od slomljene flaše.<br>
<br>
Svjedok K. A. na glavnom pretresu održanom dana 19.11.2010. godine ponavlja svoj iskaz dat pred istražnim sudijom, stim što pojašnjava da nakon što je O. iz sjedećeg položaja pivskom flašom udario I.po glavi dok je I. sjedao, vidio je da su se I. i O. ustali i da su počeli da se guraju i udaraju rukama ali ne i pesnicama, nakon čega ih je M. razdvojio. Nakon što su ih razdvojili i sukob prestao, O. je pošao prema svom vozilu a I. prema svom. I. je ušao u vozilo i odmah izašao, ali nije primjetio da je nešto uzeo iz vozila. Ponovo je došlo do guranja između O.a i I.. On je to posmatrao sa udaljenosti od nekih dvadeset metara, a kako je vidljivost na tom mjestu gdje se sve dešavalo bila smanjena nije mogao jasno da vidi šta se sve i dešava.<br>
&nbsp; Svjedok je kao razlog zašto i pred istražnim sudijom nije ispričao za ovaj drugi dio događaja koji se desio kod vozila objasnio na način što je naveo da je pred istražnim sudijom iskaz dao u kratkim crtama, istražni sudija ga nije pitao na detalje ovog drugog dijela događaja.<br>
<br>
Svjedok K. T. u svom iskazu na glavnom pretresu jednako kao pred istražnim sudijom u bitnom navodi da su dana 12.06.2010. godine njegova djeca pozvala drugove i prijatelje na roštilj u njegov lokal kako bi gledali svjetsko prvenstvo u fudbalu.Dok su gledali utakmicu kao i nakon završetka iste nije se niko ni sa kim prepirao niti svađao, a da je primjetio neku svađu ili prepirku odmah bi te osobe udaljio iz objekta. Negdje oko 22,30 časova otišao je kući, a njegov sin D. je ostao da zatvori lokal. Tek sutradan je saznao da se desila tuča ispred lokala.<br>
<br>
Svjedok L. C. u svom iskazu na glavnom pretresu jednako kao pred istražnim sudijom u bitnom navodi da je dana 11.06.2010. godine bio u lokalu K. T., gdje je popio par pića i zadržao se negdje do otprilike 22,15 časova kada je napustio lokal, zbog čega ne zna ništa o predmetnom događaju. Dok je bio u lokalu M. I. i S.O. se nijesu svađali, niti su imali neki konflikt.<br>
<br>
Svjedok K. E. u svom iskazu na glavnom pretresu jednako kao pred istražnim sudijom u bitnom navodi da je dana 11.06.2010. godine bio u lokalu svog oca&nbsp; K. T. gdje su pozvali svoje prijatelje i rodbinu na roštilj. U lokalu je bio od 18 do 23,30 časova kada je&nbsp; zajedno sa bratom zatvorio lokal i otišao kući. Za vrijeme dok je bio u lokalu M. I. i S. O. se nijesu svađali i niti imali ikakav konflikt.<br>
<br>
Svjedok L.S. u svom iskazu na glavnom pretresu jednako kao pred istražnim sudijom u bitnom navodi da je dana 11.06.2010. godine došao u lokal vlasništvo K.T., a na poziv njegovog sina E.. U lokalu se zadržao do 22,15 časova. Za vrijeme dok se nalazio u lokalu nije vidio da su se M. I. i S. O.&nbsp; svađali niti da su imali neki konflikt.Nije očevidac predmetnog događaja, za isti je saznao tek sjutradan.<br>
<br>
Svjedok J. P. u svom iskazu na glavnom pretresu jednako kao pred istražnim sudijom u bitnom navodi da je dana 11.06.2010. godine sa svojim komšijama organizovao roštilj u lokalu K., gdje su bili prisutni K. T. i njegovi sinovi, M. I., S. O., K. A., P., V. S.i S.P. kao i još neki ljudi. Dok je bio prisutan u lokalu, negdje do 23,00 časa, nije bilo nikakvih problema .Sutradan ujutro je saznao za događaj koji se desio između S. O.a i M. I..<br>
Svjedok V. S. u svom iskazu na glavnom pretresu jednako kao pred istražnim sudijom u bitnom navodi da je dana 11.06.2010. godine došao u lokal vlasništvo K. T. kako bi pratio televizijski prenos svjetskog prvenstva u fudbalu. Negdje oko 23,15 časova pošao je kući. Dok je bio u lokalu nije primjetio da je bilo svađe ili prepirke. Za predmetni događaj je saznao sjutradan.<br>
<br>
Svjedok K. D. u svom iskazu datom pred istražnim sudijom u bitnom navodi da je dana 11.06.2010. godine bio u lokalu svog oca u kojem su gledali svjetsko prvenstvo. Među prisutnima bili su M. I. i S. O.. Nakon završetka utakmice okupljeni su počeli da se razilaze, a on je negdje oko 23,15 časova zatvorio lokal i otišao kući. Za kritični događaj saznao je tek sutradan. Dok su bili u lokalu, atmosfera je bila u najboljem redu i nije primjetio da se nešto dešava između optuženog S. i oštećenog M.<br>
<br>
Iz nalaza i mišljenja vještaka trasologa K. D. broj 2436/10 od 23.06.2010. godine a koji je vještak i pojasnio na glavnom pretresu, utvrđuje se da je UP Ispostava Ulcinj dostavila na trasološki pregled majicu kratkih rukava, žute boje, većim dijelom natopljena tečnošću tamno braon boje nalik na krv,vlasništvo M. I. Sa prednje, blago lijeve strane majice nalaze se dva izdužena mehanička oštećena na 14 i 30 cm od donje ivice majice, te 18 i 19 cm zamišljenog lijevog šava prednje i zadnje pole (majica nema vertikalnih šavova prednje i zadnje strane), a relativne veličine ovih mehaničkih oštećenja su 4,0 i 2,3 cm. Na osnovu oblika oštećenja moglo bi se reći da su ova oštećenja mogla nastati usled proslaska oštrog tvrdog predmeta sa sječivom nalik na nož. Sa zadnje strane majice u zoni desnog pazuha nalazi se pocijepanost po šavu rukava u&nbsp; dužini od 5,3 cm i pocijepanost platna je i vertikalno u dužini od 3,5 cm. Mehaničko oštećenje koje se nalazi ispod desnog rukama nastalo je usled upotrebe sile tj.vučenjem, čupanjem rukom za majicu. Ovo oštećenje je u jednom dijelu rašivenost po šavu a u drugom dijelu je cijepanje tkanine.Cijepanje i rašivenost nastali su usled upotrebe sile vučenjem, čupanjem rukom za majicu. Mehanička oštećenja koja se nalaze sa prednje lijeve strane majice su nastala usled prolaza izduženog tvrdog predmeta nalik na nož, znači radi se o ubodnoj sili tvrdim predmetom.<br>
Sud je nalaz i mišljenje, te pojašnjenja vještaka trasologa K.D. cijenio i prihvatio kao objektivan, stručan i jasan.<br>
<br>
Iz nalaza i mišljenja sudsko medicinskog vještaka N. Dr K. od 23.06.2010. godine, a koji je vještak i pojasnio na glavnom pretresu&nbsp; utvrđuje se da je oštećeni M. I. u predmetnom događaju zadobio povrede i to ubodinu u predjelu lijeve polovine prednjeg trbušnog zida, u gornjoj trećini, 5 cm ispod lijevog rebarnog luka u nivou prednje pazušne linije, čiji je ulazni otvor bio dužine 3 cm, a koja se prodorom produžava kroz podkožno meko tkivo i mišiće u predjelu lijeve polovine prednjeg trbušnog zida, u gornjoj trećini, 5 cm ispod lijevog rebarnog luka u nivou lijeve prednje pazušne linije, kroz zidnu potrbušnicu, trbušnu duplju i kroz zid tankog crijeva, sa sljedstvenim krvarenjem u trbušnu duplju i u spoljašnju sredinu i sa sljedstvenim zapaljenim trbušne maramice; ubodinu u predjelu lijeve polovine prednje strane grudnog koša, 4 cm ispod lijeve dojke u nivou lijeve prednje pazušne linije, čiji je ulazni otvor bio dužine 2 cm i čiji se prodor završava u tkivu zida grudnog koša u predjelu lijeve polovine prednje strane grudnoš koša&nbsp; i nagnječno-razdernu ranu u desnoj polovini tjemenog predjela, dužine 3,5 cm, čije dno čini pokosnica desne tjemene kosti. Ubodina u predjelu lijeve polovine prednjeg trbušnog zida u vrijeme nanošenja je teška tjelesna povreda opasna po život, dok ubodina u predjelu lijeve polovine prednje stane grudnog koša i nagnječno-razderna rana u desnoj polovini tjemenog predjela predstavljaju u vrijeme nanošenja lake tjelesne povrede.&nbsp; Navedene povrede koje je zadobio M. I. predstavljaju u vrijeme nanošenja u svom zbiru tešku tjelesnu povredu opasnu po život. Navedene ubodine nanešene su dejstvom šiljka aktivno zamahnutog mehaničkog oruđa, u šta bi spadalo – nož i slično, dok je nagnječno-razderna rana nastala dejstvom tupine aktivno zamahnutog mehaničkog oruđa u šta bi spadalo staklena flaša, boca i slično.<br>
Na glavnom pretresu vještak je pojasnio da su se M. I. i napadač u momentu nanošenja ubodnih rana nalazili u uspravnim položajima tijela okrenuti licem u lice jedan prema drugom. Da se radi o ubodinama a ne sjekotinama govore dimenzije-dužina ulaznih otvora i podatak o dubini prodora ubodine u predjelu lijeve polovine prednjeg trbušnog zida u gornjoj trećini jer je tim prodorom zahvaćeno podkožno tkivo i mišići trbušnog zida, zidne potrbušnice, trbušna duplja i zid tankog crijeva.Bez obzira što u raspoloživoj medicinskoj dokumentaciji nije notirana dubina ubodine u predjelu lijeve polovine prednjeg trbušnog zida u gornjoj trećini ona je u zavisnosti od debljine masnog tkiva u predjelu ubodine morala biti minimum 5-7 cm, dakle ne radi se o sjekotinama već o tipičnim ubodinama. Ubodina u predjelu lijeve polovine trbušnog zida nanesena je silom jakog intenziteta, dok ubodina u predjelu lijeve polovine prednje strane grudnog koša nanešena je silom srednjeg intenziteta. Na osnovu rasploživih medicinskih činjenica ne može se utvrditi redosled nanošenja navedenih ubodina. Prilikom zadobijanja ovakvih povreda-ubodina najčešće je slučaj da povrijeđeni osjeti „bockanje“. Razderna rana u desnoj polovini tjemenog predjela mogla je nastati i u situaciji kada su napadač i povrijeđeni sjedali za stolom jedan naspram drugog, kao i u situaciji kada napadač stoji a povrijeđeni sjedi.Razderna rana u desnoj polovini tjemenog predjela je mogla nastati dejstvom flaše koja se nije slomila jer je ista nagnječno razderna i neslomljena flaša sasvim sigurno pripada mehaničkom oruđu sa jednim dejstvenim principom a to je tupina.<br>
Sud je nalaz i mišljenje, te pojašnjenja sudsko medicinskog vještaka Dr N. K. cijenio i prihvatio kao objektivan, stručan i jasan.<br>
<br>
Iz zapisnika o uviđaju UP PJ Bar Ispostava Ulcinj broj Ku-909/10 od 12.06.2010. godine i skice lica mjesta se utvrđuje da se lice mjesta gdje se predmetni događaj desio nalazi&nbsp; u naselju Kruče ispred lokala„Kruče“vlasništvo K.T. tj. zemljanog platoa ispred lokala koji se nalazi sjevero-zapadno od lokala.Na platou se nalazi drveni sto dimenzija 120x70cm sa dvije drvene klupe dimenzija 120x25 cm a na stolu dvije staklene flaše od nikšićkog piva, koje su izuzete sa lica mjesta. Sjeverno od lokala na betonskoj površini, fiksirani su tragovi kapljica nalik na krv koje se nalaze na 1,05 m po dužini od ulaznih vrata i 3,65 m od zida lokala, dok se narukvica - brojanica nalazi na 1,80 m po dužini od vrata i 0,80 m od zida lokala, upaljač plave boje na 4,60m od vrata i 1,05m od zida lokala.<br>
<br>
FotoelaboratomUP PJ Bar Ispostave Ulcinj broj 81/2010 od 12.06.2010. godine&nbsp;&nbsp; prikazan je i bliži izgled lica mjesta, tragova nađenih na licu mjesta.<br>
<br>
Iz izvoda iz kaznene evidencije UP PJ Bar broj 2503-245-1986 od 29.06.2010. godine utvrđuje se da optuženi S. O. nije evidentiran u kaznenoj evidenciji.<br>
<br>
Imajući u vidu kazivanje oštećenog i stim u vezi nalaz i mišljenje sudskog vještaka N. Dr K. od 23.06.2010. godine kao i njegovog neposrednog izjašnjenja na glavnom pretresu kada se određeno izjasnio&nbsp; o vrsti o težini povreda koje ima oštećeni kao i načinu nanošenja tih povreda, ovaj sud je utvrdio da se oštećenom može vjerovati da se događaj desio upravo kako je on to i predstavio u svom iskazu pred istražnim sudijom, a što znači da je optuženi bez pravog povoda i objektivnog razloga dana 12.06.2010. godine u 00,30 časova u naselju Kruče u Ulcinju umišljajno pokušao da liši života oštećenog M. I.na način što je nakon kratke prepirke sa oštećenim staklenom flašom udario oštećenog u predjelu glave nanoseći mu tako povrede u vidu nagnječno razderne rane u desnoj polovini tjemenog predjela, a nakon toga mu nožem zadao dva udarca i to u predjelu lijeve polovine prednjeg trbušnog zida i u predjelu lijeve prednje strane grudnog koša, pa je optuženi takvom svojom radnjom ostvario sva bitna obilježja bića krivičnog djela ubistva u pokušaju iz člana 143. u vezi člana 20. KZ, zašto je kao i izvršilac krivično pravno odgovoran.<br>
<br>
U pogledu ovih odlučnih činjenica nije bilo dileme prilikom donošenja konačne odluke, obzirom da su iste potvrđene materijalnim dokazima, garderobom (majicom izuzete sa oštećenog) u pogledu koje je izvršeno trasološko vještačenje broj 2436/10 od 23.06.2010. godine, zapisnika o uviđaju UP PJ Bar Ispostave Ulcinj broj Ku-909/10 od 12.06.2010. godine, fotodokumentacijom UP PJ Bar Ispostava Ulcinj broj 81/2010 od 12.06.2010. godine, te skicom lica mjesta.<br>
<br>
Sud kao bitnu činjenicu utvrđuje da pokušaj pomirenja između oštećenog i optuženog odlikuje međusobno verbalno prepucavanje ali da sam događaj eskalira tek kada oštećeni uzima flašu sa stola i udara oštećenog u predjelu glave.<br>
<br>
Do ovakvog postupanja optuženog ne postoji niti jedna radnja iz koje bi sud mogao utvrditi spremnost oštećenog na fizički sukob. Ovo tim prije što svjedoci&nbsp; očevidci kritičnog događaja K. M. i K. A. su vrlo decidni u svom izjašnjenju pred istražnim sudijom da u momentu kada optuženi S. O. udara M.I. oštećeni je u sjedećem položaju.<br>
<br>
Tek nakon ovako zadobijenog udarca oštećeni se ustaje i dolazi do fizičkog sukoba (guranja i udaranja) između optuženog i oštećenog u kome optuženi upotrebljava opasno sredstvo (nož) ubadajući oštećenog dva puta jednom u predjelu stomaka i jednom u predjelu grudi.<br>
<br>
Svjedoci fizički sukob opisuju kao međusobno guranje i udaranje navodeći da ne vide nož kod optuženog, pa samim tim kad i kako optuženi koristi isti.<br>
<br>
Za razliku od svjedoka koji se izjašnjavaju da nisu vidjeli sredstvo izjašnjenja, te to pravdaju neosvjetljenošću lica mjesta, oštećeni ne samo da vidi sredstvo izvršenja nakon što je osjetio prvo ubod u stomak a potom u grudi, već nož identifikuje po&nbsp; vrsti navodeći da vidi nož skakavac. Obzirom na opšte poznatu činjenicu da je riječ o vrsti noža kod koga je sječivo smješteno prije upotrebe u koricama te je na taj način i pogodan za skrivanje i kod izjašnjenja optuženog da je nož izvukao iz šortsa logično je i činjenično utemeljeno izjašnjenje oštećenog pred istražnim sudijom o vrsti noža koji optuženi koristi kritičnom prilikom.<br>
<br>
Sud je postojanje krivične odgovornosti optuženog, pravnu kvalifikaciju krivičnog djela, te oblik i stepen krivične odgovornosti optuženog utemeljio na odlučnim činjenicama koje prvenstveno prepoznao, cijenio i dokazao u iskazu oštećenog a koje su za ovaj sud od presudne važnosti za donošenje zakonite odluke.<br>
<br>
Svijest o djelu izraženu u vidu predviđanja štetne posljedice kao moguće, kao i volje u vidu pristanka na posljedicu optuženi demonstrira u stvarnim okolnostima krivičnog djela a u konkretnom slučaju one se odnose na radnju, sredstvo radnje izvršenja krivičnog djela, posljedicu, uzročni odnos i objekat.<br>
<br>
Manifestaciju pristanka na lišenje života sud nalazi na temelju sljedećih činjenica:<br>
<br>
Optuženi je upotrijebio opasno sredstvo nož, ubode noža usmjerava na vitalne dijelove tijela, te upotrebljava opasno sredstvo naglo i iznenada ubadajući oštećenog u stomak i grudi.Da optuženi upotrebljava opasno sredstvo (nož) naglo ukazuje iskaz oštećenog koji nož u rukama optuženog vidi tek nakon što je osjetio ,,bockanje“.<br>
<br>
Iz činjenica da optuženi oštećenog opasnim sredstvom nožem ubada dva puta, jednom u grudni koš a drugi put u stomak, sud zaključuje da je pristao da oštećenog liši života jer su stomak i grudni koš vitalni dijelovi tijela i svako zna da se ubodima noža u trb i grudni koš može ubiti, pa kada je optuženi tako postupao onda je i pristao na posljedicu što znači da je postupio sa eventualnim umišljajem.<br>
<br>
Optuženi iznoseći svoju odbranu tvrdi da koristi pivsku flašu i udara oštećenog iz straha jer I. nasrće na njega. Ovakav navod odbrane optuženog negiran je izjašnjenjem oba svjedoka koji naglašavaju da u momentu kada S. udara I. oštećeni je u sjedećem položaju, pa samim tim, sud utvrđuje da nema djelatnosti oštećenog koja bi se mogla tumačiti kao nasrtaj na optuženog. Sud nadalje cijeni navode optuženog kada kaže&nbsp; da kada se I. uhvatio za pas pomislio je da ima pištolj i onda iz šortca uzima britvu i njome zamahuje prema I.da bi ga uplašio i da ga oštećeni ne bi ubio. I ovaj navod odbrane optuženog sud cijeni kao kontradiktoran i nelogičan iz razloga što pomisao da oštećeni prije fizičkog sukoba ima pišolj kod optuženog prestaje spoznajom da I. prilikom fizičkog sukoba nije imao ništa u rukama („dok me udarao nije imao ništa u rukama, ali prije toga prije nego što me počeo da udara, uhvatio se za pojas i ja sam pomislio da ima pištolj“). Sud cijeni navode optuženog u kojima tvrdi da mu je namjera da nožem zaplaši I., nalazeći da nasuprot tako iznesenom navodu stoji jasno i određeno izjašnjenje sudsko medicinskog vještaka N. Dr K. koji se izjasnio o načinu nanošenja povreda, te o samom položaju oštećenog i optuženog prilikom nanošenja istih. Nadalje vještak je decidan da se ne radi o sjekotinama, već o tipičnim ubodinama od kojih je jedna (ubodina u predjelu lijeve polovine prednjeg trbušnog zida) zadata tj. nanešena silom jakog intenziteta, dok je druga (ubodina u predjelu lijeve prednje strane grudnog koša) nanešena silom srednjeg intenziteta. Kod ovako utvrđenih činjenica, sud donosi zaključak da optuženom nije namjera da zaplaši I., već suprotno da umišljajno oštećenog liši života.<br>
<br>
Sud je prilikom utvrđivanja činjeničnog stanja poklonio vjeru iskazima oštećenog M. I. i svjedoka K. M. i K. A. datih pred istražnim sudijom, ne prihvatajući izmjene i dopune događaja od navedenih lica na glavnom pretresu nalazeći da je nezamislivo da se akter događaja oštećeni kao i svjedoci bolje sjećaju samog događaja (navodeći nove činjenice o kojima nema pomena u istražnom postupku) na glavnom pretresu nego u fazi istražnog postupka.<br>
<br>
Prednje navedeno se prvenstveno odnosi na oštećenog M. I. koji mijenjana svoj iskaz u pogledu sredstva izvršenja – noža, redosljeda zadobijenih rana pravdajući izmjenu svog iskaza ljutnjom prema oštećenom koju je imao nakon izvršenja krivičnog djela. Da su svjedočki iskazi oštećenog i svjedoka datih na glavnom pretresu usmjereni u cilju olakšavanja krivično pravnog položaja optuženog i uskljađeni sa unaprijed pripremljenom odbranom optuženog datom na glavnom pretresu ukazuje pominjanje činjenica koju ni jedan od učesnika ne pominje u fazi istrage. Tako oštećeni i svjedoci pominju da je oštećeni otvarao vrata svoga vozila, ulazio i izlazio iz istog, te da nakon tog izlaska dolazi do fizičkog sukoba između optuženog i oštećenog. Kod ovako iznesenih iskaza i optuženi&nbsp; mijenja momenat kada kod sebe formira pomisao da se kod oštećenog nalazi pištolj, pa tako momenat kada kod sebe formira pomisao da I. im pištolj formira kada I. izlazi iz vozila a ne momenat kada se uhvatio za pas („ ali je I. opet nastavio da nasrće na mene i gurao me između parkiranih vozila koja su bila na dva tri metra od stola gdje smo prethodno sjedili. I. se tu uhvatio za pas i ja sam pomislio da ima pištolj“ – istraga).<br>
<br>
Sa iznijetih razloga sud odbranu optuženog ne prihvata i istu cijeni kao neistinitu i sračunatu sa ciljem olakšavanja&nbsp; krivično pravnog položaja.<br>
<br>
Sud je cijenio i iskaze svjedoka K. T., L. C., K. E., V. S., J. P., V. S. i K. D. u dijelu predmetnog događaja i nalazi da ovim iskazima nije utvrdio činjenice koje bi uz primjenu materijalnog prava davale drugačiji pravni efekat, temeljeći ovakvu svoju ocjenu na razlozima da pomenuti svjedoci nijesu očevidci predmetnog događaja, pa samim tim nijesu mogli pružiti sudu neke činjenice koje bi doveli u pitanje ocjenu i zaključak suda o postojanju krivičnog djela kao i krivično pravne odgovornosti optuženog.<br>
<br>
Sa iznijetih razloga optuženi je oglašen krivim.<br>
<br>
Prilikom odmjeravanja kazne sud je u smislu člana 42. KZ CG cijenio sve okolnosti koje utiču na visinu kazne, pa je našao da otežavajućih okolnosti nema, a od olakšavajućih uzeo u obzir raniju neosuđivanost optuženog, činjenicu da je lošeg materijalnog stanja, te da se radi o mlađoj osobi, pa obzirom na ove okolnosti sud mu je primjenom člana 45. i 46. ublažio kaznu i izrekao kaznu kao u izreci ove presude Sud je uvjerenja da će se ovom kaznom a primjenom člana 4. Krivičnog zakonika u okviru opšte svrhe izricanja krivičnih sankcija postići svrha kažnjavanja iz člana 32. Krivičnog zakonika, odnosno da će se optuženi&nbsp; kloniti vršenja ovih ili sličnih krivičnih djela. Izrečena kazna je po ocjeni suda srazmjerna krivično pravnoj odgovornosti optuženog i težini izvršenog krivičnog djela.&nbsp;<br>
<br>
Shodno članu 51. Krivičnog zakonika optuženom se u izrečenu kaznu zatvora uračunava vrijeme provedeno u pritvoru od 12.06.2010. godine do 12.07.2010. godine.<br>
<br>
Kako je optuženi oglašen krivim i krivično pravno odgovornim to ga je sud shodno članu 199. i 202. ZKP-a obavezao da na ime troškova krivičnog postupka plati ovom sudu novčani iznos od 192,50 eura koji se odnose na troškove vještaka, a na ime sudskog paušala novčani iznos od 100,00 eura koji paušal je odmjeren shodno složenosti predmeta, dužini trajanja postupka i imovinskim prilikama optuženg a sve prednje u roku od 15 dana po pravosnažnosti ove presude pod prijetnjom prinudnog izvršenja.<br>
<br>
Na osnovu izloženog odlučeno je kao u izreci presude.<br>
<div style="text-align: center;">
	VIŠI SUD U PODGORICI<br>
	&nbsp; dana 07.12.2010.godine<br>
	&nbsp;</div>
<br>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Vera Popović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Biljana&nbsp;&nbsp; Uskoković<br>
<br>
<br>
<br>
PRAVNA POUKA:<br>
<br>
Protiv ove presude može se izjaviti žalba Apelacionom sudu Crne Gore,&nbsp; u roku od 15 dana, od dana prijema pismenog otpravka presude, a preko&nbsp; Višeg suda u Podgorici.<br>
<br>
<div style="text-align: center;">
	Tačnost otpravka tvrdi i ovjerava<br>
	namještenik suda Vera Popović<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; __________________________<br>
	<br>
	&nbsp;</div>
<br>
<br>

<strong>K.br.137/10</strong><br>
&nbsp;<br>
<strong>U IME NARODA</strong><br>
&nbsp;<br>
<strong>OSNOVNI SUD U KOLA</strong><strong>ŠINU</strong> kao prvostepeni krivični u vijeću sastavljenom od&nbsp; sudije Mirjane Čepić, &nbsp;kao predsjednika vijeća i sudija porotnika M. T. i L. S. kao članova vijeća, uz učešće Vrhovac Nade, kao zapisničara, u krivičnom predmetu protiv optuženog <strong>V. P.</strong> zbog krivičnog djela teška tjelesna povreda iz čl.151 st.1 Krivičnog zakonika, rješavajući po optužnici ODT-Kolašin Kt.br.123/09 od 28.09.2009. godine, nakon održanog glavnog i javnog pretresa &nbsp;u prisustvu zastupnika optužnice ODT Vojislava Grujića, optuženog i njegovog branioca adv. M. A. iz P., oštećenog i njegovog punomoćnika adv. N. V. donio je i javno objavio dana 15.06.2011.godine –<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OPTUŽENI:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; V. P. od oca R. i majke S., rodjene Ć., rodjen....godine u K., gdje je i nastanjen – , crnogorac državljanin Crne Gore, vozač, neoženjen, pismen, završio srednju školu, vojsku nije služio, dobrog imovnog stanja, do sada neosudjivan,<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K r i v&nbsp; j e<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zato što je:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 10.05.2009.godine oko 22,30 časa, na T. u K. teško tjelesno povrijedio oštećenog P. J., na način što ga je nakon kraće prepirke zatvorenom šakom udario u predjelu nosa nanijevši mu tom prilikom tešku tjelesnu povredu manifestovanu u vidu preloma nosnih kostiju sa pomjeranjem slomljenih djelova, te otokom i nagnječinom kože nosne piramide,<br>
&nbsp;<br>
<ul>
	<li>
		čime je izvršio krivično djelo teška tjelesna povreda iz čl. 151 st. 1 KZ CG.</li>
</ul>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud primjenom citirane zakonske odredbe i čl. 52, 53 i 54 KZ CG, te čl. 364 ZKP-a&nbsp; i z r i č e –<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; USLOVNU OSUDU<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom okrivljenom utvrdjuje kaznu zatvora u trajanju od 6 /šest/ mjeseci i istovremeno odredjuje da se ista neće izvršiti ukoliko okrivljeni u roku od 1 /jedne/ godine ne počini novo krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OBAVEZUJE SE okrivljeni da na ime troškova krivičnog postupka uplati iznos od 77,00 €ura, te da na ime sudskog paušala uplati iznos od 50,00 €ura prednje u roku od 15 dana od dana pravosnažnosti presude pod prijetnjom prinudnog sudskog izvršenja,&nbsp; na žiro račun br. 832-196-94 koji se vodi na ime Osnovnog suda – Kolašin.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni P. J.radi ostvarivanja imovinsko-pravnog zahtjeva UPUĆUJE SE na parnicu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong>O b r a z l o ž e nj e</strong><br>
&nbsp;<br>
&nbsp;<br>
Optužnicom ODT-Kolašin Kt.br.123/09 od 28.09.2009. godine, stavljeno je na teret optuženom <strong>V. P. </strong>izvršenje krivičnog djela teška tjelesna povreda iz čl.151 st.1 Krivičnog zakonika. ODT&nbsp; Vojislav Grujić pri podignutoj optužnici ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po Zakonu, jer je tokom pretresa dokazano da je počinio krivično djelo na način, mjesto i vrijeme činjenično i pravno opisano izrekom presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U svojoj odbrani okrivljeni V. P. ostao je pri navodima datim na glavnom pretresu od 28.06.2010.godine, ističući&nbsp; da se ne osjeća krivim za djelo koje mu se stavlja na teret, a u svojoj odbrani u bitnom navodi da je jedno 5-6 dana prije kritičnog događaja obavljajući svoj posao distributera ispred D. i kako nije imao mjesto za parking pomjerio auto V.Š. ali se na to mjesto odmah parkirala jedna žena što je optuženi i komentarisao u momentu kada je tuda prolazio P. J. koji je optuženog i upitao da li te riječi upućuje njemu našta mu je ovaj odgovorio da se ne obraća njemu već da produži za svojim poslom. Dana 10.05.2009.godine se sreo sa B. M.koji mu je rekao da je dobio prijavu zbog njega koju je podnio P. J. Toga dana negdje oko 22:30 časova vidio je P. koji je bio u društvu sa R. Ž. Tada im je optuženi prišao i pitao Popovića zašto nije dao prijavu na njega sa kojim je imao verbalni konflikt, a ne na B.. Nakon toga je došlo do pregovoranja kada je optuženi opsovao P. koji je krenuo da ga udari. Međutim, optuženi je izbjegao udarac i udario oštećenog P. u predjelu grudi. Optuženi precizira da je tada P. njemu nabacio jaknu i da mu je sa leđa prišao R. i počeo da ga udara po leđima, nakon čega je obaljen na kaldrmu. Optuženi je &nbsp;naveo da se branio pa se mogao desiti i udarac od kog je oštećeni zadobio tjelesnu povredu,&nbsp;&nbsp; pojašnjavajući kako je oštećeni zadobio tjelesnu povredu navodi da je istu mogao zadobiti kada je pao na kaldrmu ali nikako od njegovog udarca jer ga nije ni udarao u glavu.<br>
&nbsp;<br>
Branilac optuženog adv. M. A. ostao je pri završnoj riječi datoj na ranijem pretresu, gdje je&nbsp; naveo da je odlučna činjenica u ovoj krivičnoj stvari ko je prvi započeo tuču:optuženi ili oštećeni. Optuženi i oštećeni saglasno predstavljaju tok događaja do početka fizičkog obračuna pri tom ukazujući na činjenicu da je optuženi pozvao oštećenog i rekao mu „Samo da ti kažem da si ...“ što upućuje na&nbsp; to da optuženi nije imao namjeru nikakve dalje rasprave sa oštećenim a kamo li fizički obračun. Dalje branilac optuženog navodi da oštećeni predstavlja kako je pokušao da odgurne optuženog ali nije uspio jer se ovaj odmakao te navodi da je ovaj dio iskaza u suprotnosti sa drugim dijelom u kojem navodi da mu se optuženi unosio u lice. Dalje navodi da je optuženi bio u neposrednoj blizini sigurno takav udarac ne bi mogao izbjeći. Dalje se zaključuje da je fizički obračun započet time što je oštećeni pokušao da udari optuženog. U takvoj situaciji optuženi koji je znatno mlađi od oštećenog nije mogao ništa drugo preduzeti već se samo braniti na način što je i činio.&nbsp; Pa branilac zaključuje da je optuženi od sebe odbijao istovremeni protivpravni napad, postupajući u nužnoj odbrani zbog čega djelo koje mu se stavlja na teret ne predstavlja krivično djelo te je sudu predložio da ga oslobodi od optužbe. U završnoj riječi datoj na glavnom pretresu 15.06.2011.godine istakao je da postoje pritivurječni iskazi optuženog i oštećenog, da iskaz optuženog potvrdjuje veći broj saslušanih svjedoka, dok iskaz oštećenog potvrdjuje samo svjedok R., koji negira da je imao bilo kakvog učešća u ovom fizičkom obračunu, ali to opovrgavaju ostali saslušani svjedoci. Oštećeni predstavlja da je samo pokušao da odgurne optuženog, te je ovakav njegov iskaz neuvjerljiv kada se dovede u kontekst sa odbranom optuženog. Branilac ukazuje da je sud dužan sa jednakom pažnjom cijeniti činjenice i dokaze koji terete optuženog i koji mu idu u prilog kako je to ukazano ukidnim rješenjem, te se postavlja pitanje da li se odbrana optuženog može apsolutno odbaciti. Za postojanje krivičnog djela potrebno je odlučne činjenice učiniti nesumnjivim, što u konkretnom slučaju nije moguće, pa je predložio da sud oslobodi od optužbe optuženog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi je u završnoj riječi u cjelosti prihvatio odbranu svog branioca.<br>
&nbsp;<br>
U dokaznom postupku Sud je saslušao svjedoka oštećenog P. J. te pročitao iskaze svjedoka: V. N., K. M., Š. N. B. M., R. Ž., T. V. te pročitao izvještaj ljekara specijaliste KC CG od 11. i 12.05.2009.godine, Izvještaj UC CG na ime oštećenog&nbsp; od 11.05.2009.godine, izvod iz kaznene evidencije na ime optuženog br.245/09-904/2 od 01.06.2009.godine, nalaz vještaka medicinske struke od 01.09.2009.godine<br>
&nbsp;<br>
Svjedok oštećeni <strong>P. J.</strong>&nbsp; ostao je u cjelosti pri iskazu datom na zapisnik sa glavnog pretresa od 28.06.2010.godine, gdje je u bitnom&nbsp; naveo da je nekoliko dana prije ovog događaja kod D. vidio V. kako nešto komentariše i maše rukama pa kako je tuda prolazio mislio je da se to odnosi na njega, ali mu je V. rekao jačim tonom da se to ne odnosi na njega i da ide za svojim poslom. U blizini optuženog se nalazio M. B. kog je svjedok oštećeni pismenim putem prijavio Ispostavi K. zbog ranijih događaja. Nakon nekoliko dana pošto je oštećeni parkirao auto na trgu neko ga je pozvao po nadimku „B.“ iz jedne grupe mladića koji su tu bili izdvojio se V. i prišao je oštećenom uputivši mu psovku i rekavši mu da je zbog prethodnog događaja trebao prijaviti njega a ne B.. Cijelo vrijeme razgovora optuženi se unosio oštećenom u lice i kada je oštećeni P. pokušao da odgurne optuženog uhvativši ga za ruku ovaj se istrgao i udario oštećenog zatvorenom šakom u predjelu nosa. Navodi da je u neposrednoj&nbsp; blizini bio i R. Ž. koji je prišao i pokušao da ih razdvoji, zatim su pritrčali policajac V. T. i još nekoliko momaka. Tu je nastalo čerupanje od kog su i oštećeni i optuženi pali na zemlju i u kom je oštećeni osjetio još par udaraca ali ne jakog inetenziteta. Pošto su ih razdvojili oštećeni je pošao do česme da se umije jer mu je išla krv iz nosa nakon čega je pošao u policiju kako bi prijavio slučaj, međutim tamo je već bio V. koji je razgovarao sa nekim telefonom tada je oštećeni čuo kako je rekao „nasukao sam ga dva, tri puta“. U završnoj riječi punomoćnik oštećenog istakla je da se pridružuje krivičnom gonjenju protiv okrivljenog, dok će imovinsko-pravni zahtjev ostvarivati u parnici. Oštećeni je u završnoj riječi u cjelosti prihvatio završnu riječ svog punomoćnika.<br>
&nbsp;<br>
Svjedok <strong>V. N.</strong> u svom svjedočkom iskazu ostao je pri navodima datim pred istražnim sudijom gdje je naveo da je te večeri bio u blizini trga na kom se sve desilo i pojašnjava kako je&nbsp; vidio Petra&nbsp; da nešto priča sa P. J., zatim je J. udario P. rukom u predjelu glave, a nakon toga P. udara njega. Tada im prilazi R. Ž. koji udara P. u predjelu ledja nakon čega i on i P. padaju na kaldrmu. Tada su do njih prišli M. M., T. V. i Š. N. i sve se brzo završilo, tako što su ih oni razdvojili. Na pretresu 28.06.2010.godine, ovaj svjedok navodi &nbsp;da je vidio da je oštećeni odgurnuo okrivljenog i vidio je kako je oštećeni zamahnuo pesnicom, ali se o samom udarcu ne može izjasniti&nbsp; jer mu se učinilo da je J. udario P., ali je vidio da je P. uzvratio udarac&nbsp; J..&nbsp;&nbsp;<br>
&nbsp;<br>
Svjedok <strong>K. M.</strong>&nbsp; ostao je pri svom iskazu&nbsp; datom na zapisnik pred istražnim sudijom od 12.06.2009.godine navodi da je kritične večeri bio u blizini trga i vidio je da V. P. priča nešto sa P. J.i nedugo zatim &nbsp;P. je odgurnuo V. i zamahnuo da ga udari međutim, V. se izmakao i uzvratio udarac P., a kako se čini svjedoku u predjelu grudi ili stomaka. Nakon toga im je prišao Ž. R. koji je nekoliko puta udario V. u predjelu leđa nakon čega na kaldrmu padaju V. a na njega P.. Odmah su im prišli V. T. i još neki momci. Pojašnjava da je vidio udarac upućen P. ali nije vidio da li je to bilo u predjelu glave.<br>
&nbsp;<br>
Svjedok <strong>Š. N.</strong>&nbsp; takodje je ostao pri iskazu datom na zapisnik pred istražnim sudijom od 12.06.2009. godine, gdje je&nbsp; naveo da se nalazio ispred restorana brze hrane kada je primijetio P. i V. da nešto pričaju a&nbsp; nakon nekoliko trenutaka došlo je do tuče između njih. Kako je bio udaljen nekih 15 metara od njih potrčao je kako bi ih razdvojio. Kada je prišao obojica su bili na kaldrmu i to V.&nbsp; a na njega je pao P.. Navodi da nije mogao vidjeti da li je P. išla krv iz nosa jer je bio okrenut ka V., ali je primijetio nakon razdvajanja da je P. pošao ka česmi a V. u Ispostavu K. da prijavi događaj.<br>
&nbsp;<br>
Svjedok <strong>B. M.</strong> ostao je pri&nbsp; iskazu datom na zapisnik pred istražnim sudijom od 12.06.2009.godine gdje je naveo da se nalazio ispred restorana brze hrane i da je primijetio da P. i V. nešto pričaju na T.. Nakon toga je primijetio da je P. odgurnuo V. i pokušao da ga udari ali se V. izmakao i izbjegao udarac zatim je došlo do guranja. Nakon toga je primijetio da im prilazi Ž. R. koji je V. udario par puta u predjelu leđa nakon čega je V. pao na kaldrmu a preko njega P.. Pojašnjava da nije išao da ih razdvaja zato što je od ranije imao sukob sa P. i kako bi izbjegao dalje komplikovanje situacije između njih.<br>
&nbsp;<br>
Svjedok <strong>R. Ž. </strong>ostao je pri&nbsp; iskazu datom pred istražnim sudijom dana 12.06.2009.godine, gdje&nbsp; je naveo da se dana 10.05.2009.godine dogovorio sa P. da se nađu na T. Kada je P. bio na trgu pozvao ga je jedan momak i tada je P. pošao ka njemu. Kako je svjedok prilazio njima primijetio je da oni razgovaraju i čuo je kada se V. obratio P. psovkom našta mu je P. rekao kako se oni ne poznaju pa mu se ne može tako obraćati. Svjedok navodi da je, prilazeći im, primijetio da se V. unosi u lice P. i da je P. pokušao da odgurne V. od sebe nakon čega &nbsp;je V. udario P. u predjelu glave. Pošto je bio na udaljenosti od nekih 7 metara od njih pritrčao je da ih razdvoji i bio je u poziciji između njih dvojice nakon čega padaju na kaldrmu. Ne može se tačno izjasniti ko je pao prvi. Navodi da nije ni jednom udario V.već ih je samo razvađao. Takodje je pojasnio da je bio udaljen nekih 7-10 metara, ali je čuo kada je V. zvao P. i tom prilikom mu uputio riječi: ,,imao si nešto sa mojim drugom, i zvao sam te samo da ti kažem da si pička,,. Ne sjeća se da je bilo udaraca sa njegove strane upućenih V. u ledja, već da se on samo nalazio izmedju njih.<br>
&nbsp;<br>
Svjedok <strong>T. V.</strong>&nbsp; ostao je pri svjedočkom iskazu&nbsp; datom na zapisnik pred istražnim sudijom dana 10.09.2009.godine gdje je naveo da je toga dana bio na T. i začuo galamu. Primijetio je da su se fizički sukobili P. J. i V. P.. Razlog njihovog sukoba nije mu poznat. Kada je pritrčao da ih razdvoji primijetio je da se P. pridizao sa zemlje i držao se za nos i istom je tekla krv iz nosa. Nakon razdvajanja V. je sa svojim drugom pošao u Ispostavu da prijavi događaj, a Popović je pošao sa R. Ž. do česme da se umije. Naznačio je da početak tuče nije vidio da mu nije poznato na koji način je Popović zadobio povrede, jer su u trenutku njegovog dolaska obojica bili na zemlji.<br>
&nbsp;<br>
Iz izvještaja ljekara specijaliste KC CG od 11 i 12.05.2009.godine i iz izvještaja UC CG na ime oštećenog&nbsp; od 11.05.2009.godine se utvrđuje da je oštećeni P. J. primljen i pregledan u KC CG 11.05.2009 i 12.05.2009.godine te zaveden pod rednim brojem 560 i 5194 gdje mu je konstatvana povreda nosa.<br>
&nbsp;<br>
&nbsp;Iz nalaza i mišljenja vještaka medicinske struke od 01.09.2009.godine da je P. J. zadobio povredu ličnog dijela glave,a u vidu preloma nosnih kostiju sa pomjeranjem slomljenih djelova i otok i nagnječenje nosne piramide nastale su djelovanjem zamahnute tupo tvrde sile ravne površine serdnjeg inteziteta djelovanja. Ova povreda je mogla nastati djelovanjem zamahnute pesnice. Na osnovu naprijed navedenog u konkretnom slučaju se radi o običnoj teškoj tjelesnoj povredi.<br>
Dok je optuženi V. P. zadobio ogrebotine kože leđa koje su nastale prilikom pada na leđa.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz kaznene evidencije na ime optuženog br.245/09-904/2 izdat od UP PJ P. Ispostava K. od 01.06.2009.godine se utvrđuje da V. P. ne prolazi kroz kaznenu evidenciju.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći sve izvedene dokaze kako pojedinačno tako i u njihovom medjusobnom odnosu sud je našao da su se u radnjama okrivljenog V. P. stekli svi elementi bića krivičnog djela teška tjelesna povreda iz čl. 151 st. 1 KZ CG, naime, nesporno je utvrdjeno da je optuženi V. dana 10.05.2009.godine oko 22,30 časa, na T. V. K. u K. teško tjelesno povrijedio oštećenog P. J., na način što ga je nakon kraće prepirke zatvorenom šakom udario u predjelu nosa nanijevši mu tom prilikom tešku tjelesnu povredu manifestovanu u vidu preloma nosnih kostiju sa pomjeranjem slomljenih djelova, te otokom i nagnječinom kože nosne piramide. Nesporno je utvrdjeno da je došlo do konflikta izmedju optuženog V. i oštećenog P. što ne spore ni njih dvojica,&nbsp; svjedok R. Ž. kao i oštećeni decidno su se izjasnili da je okrivljeni udario oštećenog pesnicom u predjelu nosa, a svjedok T. V. navodi da je vidio da oštećenom curi krv iz nosa i da se nakon tuče umivao na obližnjoj česmi, obzirom da se i vještak medicinske struke B. dr B. decidno, a na osnovu postojeće ljekarske dokumentacije izjasnio da je povreda u vidu preloma nosa nastala udarcem pesnicom, očigledno je da je iskaz oštećenog učinjen nespornim, bez obzira na izjave svjedoka V. N., K. M., N. Š., i B. M. koji nijesu vidjeli da je okrivljeni udario oštećenog u predjelu nosa, već navode da je udarac bio u predjelu stomaka, dok pojedini svjedoci kao naprimjer B. M. i Š. N. nijesu vidjeli da je okrivljeni udario oštećenog., bez obzira što su saslušani kao navodni očevidci dogadjaja. Kod ovako utvrdjenih činjenica, sud je posebno cijeneći odbranu okrivljenog istu odbacio u dijelu u kojem negira da je oštećenog udario u predjelu glave, već da ga je udario u predjelu grudi, a nakon čega&nbsp; je povreda nosa nastala padom o kaldrmu. Ovakva odbrana okrivljenog kao i pozivanje na iskaze svjedoka koji su šturi i nepotpuni, i koji su u suprotnosti sa postojećom medicinskom dokumentacijom kao i nalazom i mišljenjem vještaka medicinske struke nije mogla biti prihvaćena kao istinita, te je valjalo odbaciti kao sračunatu na umanjenje krivično pravne odgovornosti. Očigledno je da je okrivljeni nanoseći tjelesnu povredu oštećenom zatvorenom šakom u predjelu nosa, bio svjestan da drugom odnosno oštećenom može nanijeti tešku tjelesnu povredu, što je i htio, te je u konkretnom slučaju postupao sa umišljajem.<br>
&nbsp;<br>
Sud je prilikom odlučivanja o&nbsp; krivičnoj sankciji cijenio sve okolnosti od značaja za individualizaciju iste, a tiču se ličnosti okrivljenog i djela stavljenog mu na teret, pa je od olakšavajućih okolnosti na strani optuženog cijejnio njegovu mladost, korektno ponašanje tokom trajanja postupka kao i raniju neosuđivanost. Činjenicu da se okrivljeni pridružio krivičnom gonjenju sud je cijenio kao otežavajuću. Pri činjenici da je za ovo krivično djelo predvidjena kazna zatvora od šest mjeseci do pet godina sud je mišljenja da će se i prijetnjom kaznom dovoljno uticati na okrivljenog da ubuduće ne vrši krivična djela, te da je uslovljeni period od jedne godine dovoljno dug u cilju provjere počinioca, te nadalje da će se ovakvom krivičnom sankcijom&nbsp; postići svrha kako specijalne tako i generalne prevencije.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako je okrivljeni oglašen krivim to ga je sud obavezao na plaćanje troškova krivičnog postupka u iznosu od 77,00 €ura, a koji se odnose na naknadu za dati nalaz i mišljenje vještaku medicinske struke B. dr B., te obavezao na plaćanje sudskog paušala u iznosu od 50,00 €ura, koji je srazmjeran dužini trajanja postupka i imovinskim prilikama okrivljenog, prednje shodno čl. 202 u vezi čl. 199 ZKP-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa svega naprijed iznijetog odlučeno je kao u izreci presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U KOLAŠINU,</strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana, 15.06.2011.godine</strong><br>
&nbsp;<br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; Predsjednik vijeća-sudija,</strong><br>
<strong>Vrhovac Nada&nbsp; s.r.&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;Čepić Mirjana s.r.</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA: Protiv ove presude dozvoljena je žalba Višem sudu – Bijelo Polje i to u roku od 15 dana od dana prijema iste. Žalba se podnosi preko Ovog suda.</strong><br>
&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
.span3{;font-size:13pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">                                                              K. br. 142/14</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1"></span><span class="span1">OSNOVNI SUD U PODGORICI, kao prvostepeni, krivični, po sudiji Đuković Goranu, uz učešće Maraš Ane, kao zapisničara, u krivičnom predmetu protiv okrivljenog Č. B. sa Cetinja zbog krivičnog djela građenje objekta bez građevinske dozvole iz čl. 326a Krivičnog zakonika Crne Gore, rješavajući po optužnom predlogu ODT-a Podgorica Kt. br. 1242/13 od 21. 02. 2014. godine, nakon glavnog i javnog pretresa, održanog dana 11. 02. 2015. godine, u prisustvu zastupnika optužnog predloga M. B. savjetnika ODT Podgorica  i okrivljenog, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni</span>
</p>
<p>
<span class="span2"></span><span class="span1">Č.  B., od oca I. i majke D., rođene T., rođen ... godine u C. gdje i prebiva ul. C. j. br. ..., državljanin Crne Gore, sa boravišem u B., ulica P. broj ..., Opština Z., Republika S., završio Prirodno matematički fakultet, nezaposlen, razveden, otac jednog djeteta, srednjeg imovnog stanja, neosuđivan,    </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Zato što je:</span>
</p>
<p>
<span class="span1">Krajem avgusta 2013. godine, u P., u ulici S. L. broj ..., na katastarskoj parceli broj .... Katastarska opština P. III, protivno odredbi čl.69 Zakona o uređenju prostora i izgradnji objekata, započeo građanje objekata bez predhodno pribavljene građevinske dozvole, na način što je vršio rekonstrukciju postojećeg objekta spratnosti P+1, u susvojini okrivljenog i D. S., tako što je porušio krovnu konstrukciju i krov, kao i unutrašnje pregradne zidove na prvom spratu objekta koji je njegovo vlasništvo, bez predhodno pribavljene građavinske dozvole, pri čemu je bio svjestan svog djela i htio njegovo izvrešenje i bio svjestan da je njegovo djelo zabranjeno,   </span>
</p>
<p>
<span class="span1">- čime je izvršio krivično djelo građenje objekta bez građevinske dozvole iz čl. 326a Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud  okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog Zakonika Crne Gore,te čl.226,229 i 374 Zakonika o krivičnom postupku i z r i č e,  </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu predhodno utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne izvrši novo krivično djelo. </span>
</p>
<p>
<span class="span1">Obavezuje se okrivljeni da ovom sudu  na ime troškova krivičnog postupka uplati novčani iznos od 126,00 eura kao i 30,00 eura na ime paušala u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Optužnim predlogom ODT Podgorica Kt.br. 1242/13 od 21.02.2014.godine, stavljeno je na teret okrivljenom Č. B. izvršenje krivičnog djela građenje objekta bez građavinske dozvole iz čl. 326a Krivičnog zakonika.</span>
</p>
<p>
<span class="span1">Zastupnik optužbe je prije davanja završnih riječi izmijenio činjenični opis dispozitiva optužnog akta na način označen u izreci ove presude ne mijenjajući pri tom pravnu kvalifikaciju djela i pri tako preciziranom činjeničnom opisu ostao do kraja glavnog pretresa, pa je u završnoj riječi izjavio da je u toku postupka na nesumnjiv način utvrđeno da su se u radnjama okrivljenog stekli svi bitni elementi bića krivičnog djela stavljenog mu na teret, a ovo imajući u vidu izkaz svjedoka S. S., a cijeneći nalaz i mišljemje sudskog vještaka, kao i odbranu okrivljenog, sa kojih razloga je predložio sudu da okrivljenog oglasi krivim za krivično djelo stavljeno mu na teret i osudi po zakonu.</span>
</p>
<p>
<span class="span1">Okrivljeni u svojoj odbrani u predhodnom postupku na zapisniku pred ODT-om Podgorica Kt.br.124/13 od 31.01.2014.godine izjavio, da je još 1991.godine, kupio prvi sprat u kući koja se nalazi u ulici S. L. broj ... od S. D.. U trenutku kada je kupio kuću, krov je bio trošan, ali mu S. nije dozvoljavao da isti promjeni. Objasnio je da je ranije podnosio zahtjeve Sekretarijatu za urbanizam i tražio da izvrši rekonstrukciju postojećeg krova, ali je odbijen iz razloga što mu S. nije potpisao da je saglasan sa rekonstrukcijom. Krajem avgusta 2013.godine, S. D. mu je usmeno saopštio da može da izvrši promjenu krova pa je doveo radnike i započeo skidanje krova, a nakon toga S. opet nije bio saglasan. U toku tih radova došli su inspektori Odsjeka za zaštitu prostora i konstatovali zatečeno stanje, s tim da on nije prisustvovao kontroli. Istakao je da je kontrola izvršena mjesec dana poslije skidanja krova.  Znao je da mu je za rekonstrukciju krova potrebna građavinska dozvola i smatrao je da će je lako dobiti kada mu je S. rekao da je saglasan sa tim da izvrši promjenu krova iz kojih razloga je započeo skidanje krova prije dobijanja dozvole. Nakon što je izvršena kontrola, više ništa nije radio na objektu, jer nije htio da krši zakon. Na glavnom pretresu održanom dana 08. 07. 2014 godine, je izjavio da u svemu ostaje pri odbrani koju je dao na zapisniku u predhodnom postupku pred OTD-om Podgorica Kt.br. 1242/13 od 21. 01. 2014 godine, koju odbranu je i cjelosti ponovio i dodao da je tačno da je krajem avgusta 2013 godine, skinuo tiglu odnosno krovnu konstrukciju sa predmetne kuće u dogovoru sa S. D., suvlasnikom donjeg dijela kuće. Tom prilikom nije rušio pregradne zidove, već su se ti zidovi zbog lošeg materijala obrušili sami. Nakon mjesec dana došla je inspekcija i </span><span class="span1">konstatovala zatečeno stanje.  Na kraju je izjavio da je kasnije imao problem sa S. D., i da mu Sekretarijat za urbanizam nije dao rješenje za rekonstrukciju objekta jer se suvlasnik objekta nije složio. U završnoj riječi je izjavio da ostaje pri navodima svoje odbrane na glavnom pretresu, da je prevaren od strane suvlasnika da su tri dana skidali krov, njih četvorica i on kao peti.  </span><span class="span1">Sud je u dokaznom postupku saslušao svjedoka S. S., pročitao zapisnik o inspekcijskom pregledu Uprave za inspekcijske poslove br.0401/1-465/13 od 27.09.2013. godine, izvršio uvid u ovjerene fotografije u prilogu navedenog zapisnika, izvršio uvid u ovjerenu fotokopiju zaključka Sekretarijata za planiranje i uređenje prostora br. UP 08-361/13-296 od 23.09.2013.godine, pročitao nalaz i mišljenje sudskog vještaka dipl.ing.arh. M. B. od 26.12.2014 godine, koja je neposredno saslušana na glavnom pretresu dana 11.02.2015 godine, pročitao zahtjev okrivljenog upućen Sekretarijatu za planiranje i uređenje prostora i zaštitu životne sredine od 09.08.2013. godine i izvod iz kaznene evidecije za okrivljenog izdat od Ministarstva pravde Vlade Crne Gore od 18.03.2014. godine. Sud je odbio predlog okrivljenog da se izvrši uvid u projektnu dokumentaciju za rekonstrukciju predmetnog objekta pri činjenici da je sam okrivljeni u svojoj odbrani na glavnom pertresu izjavio da mu Sekretarijat za urbanizam nije izdao rješenje za rekonstrukciju jer se suvlasnik nije saglasio.</span>
</p>
<p>
<span class="span1">Ocjenom navoda optužbe, odbrane kao i svih provedenih dokaza, sud je na nesumnjiv način utvrdio da je okrivljeni Č. B. izvršio krivično djelo stavljeno mu na teret, na način, u vrijeme i na mjestu, kako je to predstavljeno izrekom ove presude pa ga je sud oglasio krivim i izrekao mu sankciju kao u izreci presude.</span>
</p>
<p>
<span class="span1">Ovo iz sledećih razloga. </span>
</p>
<p>
<span class="span1">Svjedok S. S. je u svom svjedočkom izkazu navela da obavlja posao inspektora u Upravi za inspekcijske poslove. Sjeća se predmetne kontrole s tim da se nije mogla sjetiti detalja, ali da u cjelosti ostaje pri zapisniku o kontroli. Pojasnila je da je zatekla objekat - prizemlje u kom stanu je živjela porodica koja je prijavila predmeti slučaj a na spratu iznad bila je u potpunosti uklonjena krovna konstrukcija. Krov i porušeni zidovi, kompletan otpadni materijal i šut su bili na licu mjesta, a što je zapisnički konstatovala</span>
</p>
<p>
<span class="span1"> Iz zapisnika o inspekcijskom pregledu Uprave za inspekcijske poslove br.0401/1-465/13 od 27.09.2013. godine, proizilazi, da je isti sačinjen dana 27.09.2013. godine, od strane inspektora zaštite prostora S. S., koja je izvršila inspekcijski pregled kuće Č. B. u ulici S. L. br..... U zapisniku je konstantovano da se objekat kontrole nalazi u KO UP-S. V., na kat.parceli broj ..., zona C, a inspekcijskom pregledu su prisustvovali podnosioci inicijative S. B. i D.. U zapisniku se navodi, da je izlaskom na lice mjesta, neposredim uvidom na objektu u ulici S. L. broj ... utvrđeno da je na postojećem objektu spratnost p+1 dimenzija u osnovi cca 4x6m, zajedničko vlasništvo S. Dr. i Č. B. izvršeno uklanjanje - rušenje krova tj. krovnog pokrivača i krovne konstrukcije od drveta, rušenje pregradnih zidova na prvom spratu tako da su na prvom spratu ostali samo spoljni zidovi. Šut od rušenja pregradnih zidova i plafona je u trenutku kontrole bio u objektu. Na licu mjesta bili su S. B. i S. D. koji su izjavili da je navedene radnje izveo drugi suvlasnik objekta Č. B. prije tri dana da je kuća zidana od kamena prije 150 godina da je bila oštećena i tokom zemljotresa, sa kojih razloga radove koje je predlagao suvlasnik objekta Č. B. u smislu da stavi ploču između njih, predmetna kuća obzirom na starost iste nije mogla podnijeti zbog čega nijesu dali saglasnost. U zapisniku je konstantovano da je prilikom kontrole na ulaznim vratima I sprata </span><span class="span1">nađen Zaključak Glavnog Grada P., Sekreterijata za planiranje i uređenje prostora i zaštitu životne sredine broj UP-08-366/13-296 od 23.09.2013. godine kojim je odbačen zahtjev Č. B. iz P. za izdavanje građavinske dozvole za rekonstrukciju individualnog stambenog objekta na UP broj 2979 zona C, i zahvatu UP-a S. V. iz razloga što isti nije pribavio saglasnost vlasnika prizemlja predmetnog objekta.  U  konkretnom slučaju, kako je to navedeno na kraju zapisnika nije bilo uslova za donošenje rešenja o rušenju jer nema izvedenih građavinskih radova koji mogu da se poruše.  </span>
</p>
<p>
<span class="span1">Uvidom u ovjerene fotografije u prilogu navedenog zapisnika, sud je utvrdio, da je na šest fotografija u crno-bijeloj tehnici predstavljen bliži izgled predmetnog objekta kao i izvedenih radova na istom.  </span>
</p>
<p>
<span class="span1">Uvidom u ovjerenu fotokopiju zaključka Sekretarijata za planiranje i uređenje prostora br. UP 08-361/13-296 od 23.09.2013.godine, utvrđeno je, da je istim odbačen zahtjev broj Up.08-361/13-296 od 05.08.2013. godine, Č. B. iz Podgorice, za izdavanje građevinske dozvole za rekonstrukciju individualnog stambenog objekta, na urbanističkoj parceli broj 2979, Zona C u zahvatu UP-a "S. V."- izmjene i dopune u P..</span>
</p>
<p>
<span class="span1">Iz nalaza i mišljenja sudskog vještaka dipl.ing.arh. M. B. od 26.12.2014.godine, utvrđeno je, da je vještak nakon uvida u dokumentaciju u spisima predmeta, uvidom u fotografije i na osnovu zatečenog stanja na licu mjesta, dala mišljenje da je prilikom demontaže krovne konstrukcije došlo do neminovnog, rušenja plafonske konstrukcije od letve i trske sa malterom jer je ista bila vezana, pričvrščćena, za grede koje pripadaju krovnoj konstrukciji. Pregradni zid od čakme pri izvođenju ankeruju se za bočne zidove i plafonsku konstrukciju, pa je prilikom demontaže krovne konstrukcije i rušenja plafonske konstrukcije isti morao biti oštećen.</span>
</p>
<p>
<span class="span1">Obzirom da je okrivljeni prigovorio nalazu i mišljenju vještaka u smislu da su pregradni zidovi pali od nevremena, to je vještak M. B. neposredno na glavnom pretresu održanom, dana 11.02.2015.godine, izjavila da u cjelosti ostaje pri osnovnom nalazu i mišljenju, a osvrćući se na primjedbe okrivljenog u pogledu pregradnih zidova objasnila da je moguće da je pregradni zid od čakme ostao u vertikalnom položaju i bez obzira na st.2 iz nalaza od 26.12.2014. godine, ali neoštećen svakako nije mogao ostati s obzirom na tehniku izvođenja i vezu sa krovnom konsrtukcijom. Dakle, čim je krovna konstrukcija počela da se miče pao i plafon  pa su pali i djelovi pregradnog zida jer je on od lakog marterijala-čakme, što znači drvena konstrukcija omalterisana sa obadvije strane ili trska ili letva.</span>
</p>
<p>
<span class="span1">Ovako dati nalazi i mišljenja sudskog vještaka dipl.ing.arh. M. B., sud je u potpunosti prihvatio kao stručan, jasan, precizan i zasnovan na pravilima struke.</span>
</p>
<p>
<span class="span1"></span><span class="span1">Iz zahtjeva okrivljenog upućenog Sekretarijatu za planiranje i uređenje prostora i zaštitu životne sredine od 09.08.2013. godine, proizilazi da se okrivljeni navedenom sekretarijatu  obratio sa zahtjevom za izdavanje rješenja za rekonstrukciju individualnog stambenog objekta na urb. parceli br. C2979 u zahvatu U.P."S. V." - izmjene i dopune. U zahtjevu stoji konstatacija da obzirom da stranka nije dostavila traženu saglasnost, zahtjev se odbacuje sa datumom 23.09.2013. godine.</span>
</p>
<p>
<span class="span1">Iz izvoda iz kaznene evidecije za okrivljenog izdat od Ministarstva pravde Vlade Crne Gore od 18.03.2014. godine, utvrđeno je da isti nije osuđivan.</span>
</p>
<p>
<span class="span1">Dakle na osnovu naprijed navedenog sud je na nesumnjiv način utvrdio da su se u radnjama okrivljenog stekli svi bitni objektivni i subjektivni elementi bića krivičnog djela građenje objekta bez građevinske dozvole iz čl. 326a Krivičnog zakonika Crne Gore. Naime, okrivljeni je krajem avgusta 2013. godine, u P., u ulici S. L. broj ..., na katastarskoj parceli broj ... Katastarska opština P. III, protivno odredbi čl.69 Zakona o uređenju prostora i izgradnji objekata, započeo građanje objekata bez predhodno pribavljene građevinske dozvole, na način što je vršio rekonstrukciju postojećeg objekta spratnosti P+1, u susovojini okrivljenog i D. S., tako što je porušio krovnu konstrukciju i krov, kao i unutrašnje pregradne zidove na prvom spratu objekta koji je njegovo vlasništvo, bez predhodno pribavljene građavinske dozvole,</span>
</p>
<p>
<span class="span1">Sve naprijed navedene činjenice potvrđene su prije svega iskazom svjedoka S. S. koja je potvrdila da je prilikom inspekcijskog pregleda na licu mjesta  zatekla objekat - prizemlje u kom stanu je živjela porodica koja je prijavila predmeti slučaj, a na spratu iznad bila je u potpunosti uklonjena krovna konstrukcija, da su  krov i porušeni zidovi, kompletan otpadni materijal i šut bili na licu mjesta, te pismenim dokazima provedenim na glavnom pretresu i to Zapisnikom o inspekcijskom pregledu Uprave za inspekcijske poslove br.0401/1-465/13 od 27.09.2013. godine, iz kojeg proizilazi da je inspektor zaštite prostora S. S. po službenoj dužnosti izašla na lice mjesta koje se nalazi u  kući Č. B. u ulici S. L. br..... i tom prilikom konstatovala da se objekat kontrole nalazi u KO UP-S. V., na kat.parceli broj ..., zona C, da je u trenutku kontrole  na postojećem objektu spratnost p+1 dimenzija u osnovi cca 4x6m, zajedničko vlasništvo S. D. i Č. B. izvršeno uklanjanje - rušenje krova tj. krovnog pokrivača i krovne konstrukcije od drveta, rušenje pregradnih zidova na prvom spratu tako da su na prvom spratu ostali samo spoljni zidovi, šut od rušenja pregradnih zidova i plafona je u trenutku kontrole bio u objektu. Kontroli su prisustvovali S. B. i S. D. koji su izjavili da je navedene radnje izveo drugi suvlasnik objekta Č. B. prije tri dana da je kuća zidana od kamena prije 150 godina da je bila oštećena i tokom zemljotresa, sa kojih razloga radove koje je predlagao suvlasnik objekta Č. B. u smislu da stavi ploču između njih, predmetna kuća obzirom na starost iste nije mogla podnijeti zbog čega nijesu dali saglasnost, zatim iz zaključka Sekretarijata za planiranje i uređenje prostora br. UP 08-361/13-296 od 23.09.2013.godine, iz kojeg je utvrđeno da je istim odbačen zahtjev broj Up.08-361/13-296 od 05.08.2013. godine, Č. B. iz P., za izdavanje građevinske dozvole za rekonstrukciju individualnog stambenog objekta, na urbanističkoj parceli broj ..., Zona C u zahvatu UP-a "S. V."- izmjene i dopune u P., zatim uvidom u šest ovjerenih fotografija na kojima je predstavljen bliži izgled predmetnog objekta kao i izvedenih radova na istom i  konačno nalazom i mišljenjem vještaka dipl.ing.arh. M. B., koja je potvrdila da je prilikom demontaže krovne konstrukcije došlo do neminovnog, rušenja plafonske konstrukcije od letve i trske sa malterom jer je ista bila vezana, pričvršćena, za grede koje pripadaju krovnoj konstrukciji, da se  pregradni zidovi od čakme pri izvođenju ankeruju za bočne zidove i plafonsku konstrukciju, pa je prilikom demontaže krovne konstrukcije i rušenja plafonske konstrukcije isti morao biti oštećen.</span>
</p>
<p>
<span class="span1"></span><span class="span1">Naime, čl. 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije, a koju dozvolu okrivljeni očigledno nije imao. </span>
</p>
<p>
<span class="span1">Okrivljeni je, postupajući na prethodno opisani način, bio svjestan svoga djela i htio njegovo izvršenje, odnosno bio je svjestan da je za gradnju objekta neophodno prethodno </span><span class="span1">dobijanje građevinske dozvole, pa je vršeći rekonstrukciju postojećeg  objekta, protivno zakonskim propisima bez građevinske dozvole, htio izvršenje djela, postupajući sa direktnim umišljajem. </span>
</p>
<p>
<span class="span1">Sud je cijenio navode odbrane okrivljenog, da mu je krajem avgusta 2013. godine suvlasnik predmetnog objekta S. D. usmeno saopštio da može da izvrši promjenu krova, zbog čega je doveo radnike i započeo skidanje krova, prije dobijanja dozvole, jer je smatrao da će dozvolu lakše dobiti kada mu je S. rekao da je saglasan sa tim da se izvrši promjena krova, zatim da nije rušio pregradne zidove već su se ti zidovi zbog lošeg materijala obrušili sami i da je prevaren od strane suvlasnika, pa je našao da je ovaj dio odbrane okrivljenog sračunat na izbjegavanje i eventualno umanjenje krivice, ovo obzirom na to da je iz Zapisnika o inspekcijskom pregledu uprave za inspekcijske poslove utvrđeno da je isti sačinjen dana 27.09.2013. godine od strane inspektora zaštite prostora S. S., da se objekat kontrole nalazi u KO UP-S. V., na kat.parceli broj ... zona C, da su kontroli prisustvovali podnosioci inicijative za predmetnu kontrolu i to suvlasnik predmetnog objekta S. D. i S. B., koji su na licu mjesta izjavili da nijesu dali saglasnost za rekonstrukciju predmetnog objekta, na kojem je u trenutku kontrole bilo izvršeno uklanjanje-rušenje krova tj. krovnog pokrivača odnosno krovne konstrukcije od drveta, rušenje pregradnih zidova na I spratu tako da su ostali samo spoljni zidovi, a što je potvrdila svjedok S. S. na glavnom pretresu, dok je uvidom u fotokopiju zaključka Sekretarijata za planiranje i uređenje prostora od 23.09.2013. godine utvrđeno da je istim odbačen zahtjev okrivljenog za izdavanje građevinske dozvole za rekonstrukciju koji je podnijet dana 05.08.2013. godine i konačno vještak dipl.ing.arh. M. B. je u nalazu i mišljenju, kao i na glavnom pretresu, objasnila da pregradni zidovi nijesu mogli ostati neoštećeni, obzirom na tehniku izvođenja i vezu sa krovnom konstrukcijom jer čim je krovna konstrukcija počela da se miče, pao i plafon pa su pali i djelovi pregradnog zida jer je on od lakog materijala-čakme, što znači drvena konstrukcija omalterisana sa obadvije strane, ili trska ili letva, zbog čega je odbranu okrivljenog u tom dijelu odbacio kao neosnovanu. Konačno okrivljeni je priznao, da je znao da mu je za rekonstrukciju krova potrebna građevinska dozvola pa ovaj dio odbrane okrivljenog sud cijeni kao istinit i isti je u saglasnosti sa provedenim dokazima na glavnom pretresu kojima je sud poklonio vjeru.</span>
</p>
<p>
<span class="span1">Odlučujući o krivičnoj sankciji za okrivljenog sud je najprije na strani okrivljenog, u smislu čl. 42 st. 1 Krivičnog zakonika, kao olakšavajuće okolnosti cijenio, da je otac jednog djeteta, ranije dobro ponašanje i s tim u vezi neosuđivanost, što je sud utvrdio iz izvoda iz kaznene evidencije na ime okrivljenog, dok otežavajućih okolnosti na strani okrivljenog nije našao, pa je cijeneći prednje olakšavajuće okolnosti, sud okrivljenom primjenom čl. 53 i 54 Krivičnog zakonika, izrekao uslovnu osudu kao u izreci presude, nalazeći da će se i sa prijetnjom izvršenja utvrdjene kazne zatvora i vremenom provjeravanja okrivljenog u periodu od dvije godine, na okrivljenog u dovoljnoj mjeri uticati da u buduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika, u okviru opšte svrhe izricanja krivičnih sankcija u smislu čl. 4 st. 2  Krivičnog zakonika</span>
</p>
<p>
<span class="span1">Kako je okrivljeni oglašen krivim sud ga je  shodno odredbi čl. 229 Zakonika o krivičnom postupku obavezao na plaćanje troškova krivičnog postupka koji se u iznosu od 126,00 eura odnose na troškove nastale povodom vještačenja, po vještaku dipl.ing.arh. M. B., kao i na plaćanje sudskog paušala u iznosu od 30,00 eura, koji iznos je određen shodno trajanju i </span><span class="span1">složenosti postupka, kao i imovinskom stanju okrivljenog, koje troškove je okrivljeni dužan platiti u roku od 15 dana po pravosnažnosti presude. </span>
</p>
<p>
<span class="span1"></span><span class="span1">Sa svega izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI,</span>
</p>
<p style="text-align:center;">
<span class="span1">dana 11. 02. 2014. godine</span>
</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span3">               ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span3">                         S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span3">Maraš Ana,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span3">                                Đuković Goran s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT P.,</span>
</p>
<p>
<span class="span1">- Okrivljenom zamolbenim putem preko Ministarstva Pravde Republike S. na adresu ulica P. br...., Opština Z., Republika S..</span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda  __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
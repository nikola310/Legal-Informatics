<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Times New Roman;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>        </span>
</p>
<p class="p2">
<span>Posl.br.K.452/12/12</span>
</p>
<p class="p3"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog S. M., zbog krivičnog djela samovlašća iz čl.384 st.1 u vezi čl.49 Krivičnog zakonika u sticaju sa krivičnim djelom skidanje i povreda službenog pečata i znaka iz čl.381 st.1 Krivičnog zakonika, koji se vodi po optužnom predlogu ODT-a Kotor Kt.br.271/12 od 08.11.2012.godine, nakon održanog glavnog i javnog pretresa dana 08.04.2013.godine u prisustvu zamjenika ODT-a Kotor Jovanke Čizmović, okrivljenog i ovlašćenog predstavnika oštećenog El. K.,  J. G., donio je i javno objavio sljedeću</span>
</p>
<p class="p3"></p>
<p class="p1">
<span>PRESUDU</span>
</p>
<p class="p3"></p>
<p class="p3">
<span>Okrivljeni S. M. JMBG ............., od oca M. i majke J., rođene S., rođen ...........godine u L., opština K., stalno nastanjen u K., S.V.  ./., sa završenom VSS, nezaposlen, udovac, otac troje djece, ranije osuđivan i to: presudom Opštinskog suda u Kotoru K.108/85 od 04.10.1985. godine na novčanu kaznu od 45.000 dinara zbog krivičnog djela iz čl.185/1 KZ SRCG, presudom  Osnovnog suda u Kotoru K.175/94 od 26.06.1995. godine na kaznu zatvora od 5 mjeseci uslovno na jednu godinu i šest mjeseci zbog krivičnog djela teško djelo protiv bezbjednosti javnog saobraćaja iz čl.177/3 u vezi krivičnog djela  ugrožavanje javnog saobraćaja iz čl.172 st.3 u vezi st.1 KZ RCG, protiv kojeg se ne vodi krivični postupak za drugo krivično djelo,</span>
</p>
<p class="p1"></p>
<p class="p1">
<span>K r i v   je,</span>
</p>
<p class="p3"></p>
<p class="p3">
<span>Što je, </span>
</p>
<p class="p3">
<span>	Neutvrđenog dana u vremenskom periodu od 08.03.2012 do 27.03.2012.godine u svom stanu u naselju S.V., Opština K., svjestan značaja svoga djela i želeći njegovo izvršenje u dva navrata samovlasno priključio stambeni objekat na elektrodistributivnu mrežu i tako samovlasno pribavio pravo koje smatra da mu pripada - korišćenje električne energije, na način što je, nakon što je dana 08.03.2012.godine isključen sa mreže zbog duga za utrošenu električnu energiju u iznosu od 7.862,22 eura i to od strane ovlašćenih službenih lica –radnika ,,El.,, K., L. V. i M. Z., izvršio samovlasno priključenje što je konstatovano prilikom kontrole dana 09.03.2012.godine kada je izvršeno plombiranje brojila marke ,,L. G.,, tip ZMD 120 br. ........ službenim znakom-plombom oznake ED AA00175, koju je okrivljeni skinuo i izvršio ponovo samovoljno priključenje, što je konstatovano sledećom kontrolom mjernog mjesta br.1598/10 dana 27.03.2012.godine,</span>
</p>
<p class="p3"></p>
<p class="p3">
<span>	- čime je učinio krivično djelo samovlašća iz čl.384 st.1 u vezi čl.49 Krivičnog zakonika,  u sticaju sa krivičnim djelom skidanje i povreda službenog pečata i znaka iz čl.381 st.1 Krivičnog zakonika.</span>
</p>
<p class="p3"></p>
<p class="p3">
<span>Pa mu sud na osnovu naprijed navedene krivičnopravne odredbe i čl. 2, 4, 5, 8, 13, 15, 32, 36, 42. Krivičnog zakonika i čl. 227, 229, 368 i 374. ZKP-a prethodno</span>
</p>
<p class="p1"></p>
<p class="p1">
<span>U t v r đ u j e</span>
</p>
<p class="p3"></p>
<p class="p3">
<span>1. Za krivično djelo samovlašća iz čl.384 st.1 u vezi čl.49. Krivičnog zakonika kaznu zatvora u trajanju od 30 /trideset/ dana.</span>
</p>
<p class="p3"></p>
<p class="p3">
<span>2. Za krivično djelo skidanje i povreda službenog pečata i znaka iz čl.381 st.1 Krivičnog zakonika kaznu zatvora u trajanju od 30 /trideset/ dana.</span>
</p>
<p class="p3"></p>
<p class="p3">
<span>Pa mu sud na osnovu čl.48, 52, 53, 54. KZ izriče</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom utvrđuje jedinstvenu kaznu zatvora u trajanju od 40 /četrdeset/ dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Dužan je okrivljeni na ime sudskog paušala uplatiti iznos od 50,00 eura u roku od dva mjeseca od dana pravosnažnosti presude u korist Budžeta Crne Gore na žiro račun br.832-16-52.</span>
</p>
<p class="p3"></p>
<p class="p3">
<span>                                                    O b r a z l o ž e nj e</span>
</p>
<p class="p3"></p>
<p class="p3">
<span>ODT iz Kotora podnio je ovom sudu optužni predlog Kt.br.271/12 od 08.11.2012.godine  protiv S. M. zbog krivičnog djela samovlašća iz čl.384 st.1 Krivičnog zakonika u sticaju sa krivičnim djelom skidanje i povreda službenog pečata i znaka iz čl.381 st.1 u vezi čl.49 Krivičnog zakonika.</span>
</p>
<p class="p3"></p>
<p class="p3">
<span>U svojoj odbrani okrivljeni je izjavio da ne priznaje krivično djelo koje mu se stavlja na teret i krivicu za isto. Objasnio je da je dug skoro tačan, međutim da je Vlada Crne Gore, tj. El. u stvari njemu dužna staru deviznu štednju i da on zbog toga ne plaća električnu energiju. Bio je isključen sa elektromreže od strane radnika ED zbog neplaćenog duga i nakon toga ponovo se uključio na elektromontažu i to i više puta. On se priključio na mrežu i ED je bila podnijela protiv njega zahtjev za  pokretanje prekršajnog postupka, a on u tom postupku nije mogao učestvovati, već im je poslao pismeno izjašnjenje i nakon toga mu više nisu slali pozive. On smatra da je ED zapravo njemu dužna i da su radnici bez sudskog naloga isključili struju i tako se on i priključio.</span>
</p>
<p class="p3"></p>
<p class="p3">
<span>U dokaznom postupku koji je proveden radi rastvjetljenja činjeničnog stanja i krivice okrivljenog sud je proveo sljedeće dokaze: saslušao ovlašćenog predstavnika oštećene "El." Kotor G. J., na saglasnost stranaka pročitao iskaze svjedoka L. V., M. Z. i R. B., pročitao zapisnik o izvršenom nalogu za obustavu snabdijevanja električnom energijom broj 010614 od 08.03.2012.godine na ime S. M., zapisnik o kontroli mjernog mjesta broj 0001130 od 09.03.2012.godine na ime S. M., zapisnik o kontroli mjernog mjesta broj 1598/10od 27.03.2012.godine, izvod iz kaznene evidencije za okrivljenog UP K. od 16.11.2012. godine.</span>
</p>
<p class="p3"></p>
<p class="p3">
<span>Ovlašćeni predstavnik oštećene El. K. G. J. je izjavila  da zbog duga od 7,862,22 eura ekipa za isključenje je dana 08.03.2012. godine isključila stambeni objekat koji se vodi na S. M. Dan nakon toga izvršena je kontrola nakon čega je konstatovano da je brojilo nađeno u naponskom stanju, odnosno priključeno na elektromrežu, pa je i to mjesto isključeno na brojilu i plombirano plombom oznake AA00175. Ponovnom kontrolom izvršenom dana 27.03.2012.godine konstatovano je da je plomba koja je bila postavljena, skinuta te da je potrošač samovoljno prikopčan na ED mrežu i tom prilikom je potrošač isključen, a mjerno mjesto je plombirano plombom oznake AA02394. Kao ovlašćeni predstavnik oštećenog pridružila se krivičnom gonjenju, ali nije postavila imovinskopravni zahtjev.</span>
</p>
<p class="p3"></p>
<p class="p3">
<span>Svjedoci L. V. i M. Z. su saglasno  izjavili da su dobili nalog od FC snabdijevanja K. da izvrše isključenje potrošača po osnovu duga. Sačinili su zapisnik koji prepoznaju u spisima predmeta od 08.03.2012. godine i tom prilikom su isključili potrošača na osiguračima. Sledeći dan su došli da provjere stanje isključenog korisnika nakon čega su zatekli stanje navedeno u zapisniku od 09.03.2012. godine, odnosno da se korisnik sam priključio na distributivnu mrežu, kojom prilikom je ekipa opet isključila potrošača na brojilu i isto plombirali plombom ED AA00175. On više nije išao u kontrolu, a njima, radnicima, se S. nije javljao kada su isključili struju. Svjedok M. Z. je objasnio da isključenje potrošača od 08.03.2012.godine nisu naveli u zapisniku, zbog toga što kada ostavljaju isti, lice koje je isključeno može da vidi na koji je način isključen i može jednostavno da se sam priključi. </span>
</p>
<p class="p3"></p>
<p class="p3">
<span>Svjedok R. B. je izjavio da je dana 27.03.2012. godine sa kolegom Š. D. vršio kontrolu isključenog potrošača S. M. S obzirom da su brojila u suterenu zgrade i da su svima dostupna oni su tom prilikom zatekli da je potrošač skinuo plombu koju je postavila prethodna kontrola i da je izlazne žice odlazne faze uklemovao pod brojilo,a to znači da je izvršio samovoljno priključenje. O navedenom stanju je sačinio zapisnik od 27.03.2012.godine koji je potpisao zajedno sa kolegom Š. Objasnio je da su zvonili na vrata potrošača S. i pošto nije otvarao oni su morali da odrade svoj dio posla, tako da su potrošača ponovo isključili i brojilo plombirali plombom oznake AA02394.</span>
</p>
<p class="p3"></p>
<p class="p3">
<span>Iz zapisnika o izvršenom nalogu za obustavu snabdijevanja električnom energijom broj 010614 od 08.03.2012.godine na ime S. M. proizilazi da je dug potrošača u iznosu od 7.862,22 eura i napomena da je potrošač isključen zbog navedenog duga.</span>
</p>
<p class="p3"></p>
<p class="p3">
<span>Iz zapisnika o kontroli mjernog mjesta broj 0001130 od 09.03.2012.godine na ime S. M. proizilazi da je brojilo zatečeno u naponskom stanju i da je potrošač opet isključen na brojilu, i izvršeno je novo plombiranje brojila marke ,,L. G.,, tip ZMD 120 br.91197583 službenim znakom-plombom oznake ED  AA 00175.</span>
</p>
<p class="p3"></p>
<p class="p3">
<span>Iz zapisnika o kontroli mjernog mjesta broj 1598/10 od 27.03.2012.godine</span><span class="s1"> </span><span>konstatovano je novo stanje na brojilu, a to je da je potrošač skinuo distributivnu plombu sa brojila el.energije i samovoljno je priključio svoj stan na distributivni sistem, nakon čega je izvršen uvid od strane ekipe ED a pritom su izvršili ponovno isključenje i plombirali plombom AA02394.</span>
</p>
<p class="p3"></p>
<p class="p3">
<span>Iz izvoda iz kaznene evidencije za okrivljenog UP Kotor od 16.11.2012. godine proizilazi da je okr. S. M. ranije osuđivan i to: presudom Opštinskog suda u Kotoru K.108/85 od 04.10.1985. godine na novčanu kaznu od 45.000 dinara zbog krivičnog djela iz čl.185/1 KZ SRCG, presudom  Osnovnog suda u Kotoru K.175/94 od 26.06.1995. godine na kaznu zatvora od 5 mjeseci uslovno na jednu godinu i šest mjeseci zbog krivičnog djela teško djelo protiv bezbjednosti javnog saobraćaja iz čl.177/3 u vezi krivičnog djela  ugrožavanje javnog saobraćaja iz čl.172 st.3 u vezi st.1 KZ RCG.</span>
</p>
<p class="p3"></p>
<p class="p3">
<span>Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu okrivljenog sud je utvrdio činjenično stanje navedeno u izreci presude.</span>
</p>
<p class="p3"></p>
<p class="p3">
<span>Ovakvo činjenično stanje sud je utvrdio iz svih provedenih dokaza, navoda odbrane okrivljenog S., iskaza ovlašćenog predstavnika oštećenog El. K.,  G. J., svjedoka L. V., M. Z., R. B. i pismenih dokaza.</span>
</p>
<p class="p3"></p>
<p class="p3">
<span>Okrivljeni S. je u svojoj odbrani naveo je da je tačno da ima dug prema El., ali da im ne plaća električnu energiju zbog toga što je njemu Vlada Crne Gore, odnosno El. dužna staru štednju. Takođe je potvrdio da je on isključen sa elektromreže zbog neplaćanja duga i da se on potom ponovo priključio na elektromrežu i to više puta. Svjedoci, radnici El. K., i to u prvoj ekipi svjedok L. i M. objasnili su da su dana 08.03.2012. godine posjetili potrošača okr. S. kada su ga isključili na osiguračima, a sljedeći dan prilikom kontrole dana 09.03.2012. godine zatekli su da se okrivljeni sam priključio na distributivnu mrežu i tada su ga takođe isključili na brojilu i plombirali brojilo marke ,,L. G. ,, tip ZMD 120 br.91197583 službenim znakom-plombom oznake ED  AA00175. U drugoj ekipi, svjedok R. B., je sa kolegom Š. D. dana 27.03.2012. godine izvršio kontrolu  i tada su zatekli da je potrošač okr. S.  skinuo plombu koju je postavila prethodna kontrola, odnosno isti se  samovoljno  priključio na distributivnu mrežu, s obzirom da je izlazne žice odlazne faze uklemovao pod brojilo, a oni su opet isključili i brojilo plombirali plombom oznake AA02394. Navedeno je potvrđeno i iskazom ovlašćenog predstavnika oštećene El. K. G. J. koja je navela da je dug okrivljenog zbog neplaćanja električne energije 7,862,22 eura, te da su gore navedeni radnici El. prilikom vršenih kontrola  konstatovali samovoljno  priključenje brojila okrivljenog na elektromrežu, a što je sve potvrđeno materijalnim dokazima, odnosno zapisnicima koji su ovlašćeni radnici El. K. sačinili prilikom vršenih kontrola. </span>
</p>
<p class="p3"></p>
<p class="p3">
<span>Prema tome, sud je prihvatio iskaze saslušanih svjedoka i ovlašćenog predstavnika oštećene G. J., obzirom da su isti u potpunosti podudarni i pouzdan su izvor iz kojeg su utvrđene relevantne činjenice, a što je takođe potkrijepljeno i materijalnim dokazima, zapisnicima sačinjenim prilikom izvršenih kontrola okr. S. kao potrošača električne energije. Okrivljeni S. u svojoj odbrani, kako je navedeno, nije sporio da nije plaćao električnu energiju, te da se nakon isključenja sam priključivao na elektromrežu više puta, međutim njegovo objašnjenje da dug nije plaćao, jer je njemu Vlada Crne Gore dužna staru štednju ne umanjuje njegovu krivicu, niti ga oslobađa od odgovornosti za krivična djela stavlja mu na teret.</span>
</p>
<p class="p3"></p>
<p class="p3">
<span>Naime, kod ovako utvrđenog činjeničnog stanja, koje je proisteklo iz saglasnih i podudarnih dokaza, nesumnjivo je da su se u radnjama okrivljenog ostvarila sva bitna obilježja bića krivičnog djela samovlašća iz čl.384 st.1 u vezi čl.49 Krivičnog zakonika, jer je okrivljeni samovlasno u dva navrata  priključio svoj stambeni objekat na elektrodistributivnu mrežu u periodu od 08.03. do 27.03.2012. godine, dakle u vremenskoj povezanosti, na štetu istog oštećenog, sa jedinstvenim umišljajem</span><span class="s2">, </span><span>u namjeri da na taj način samovlasno pribavi svoje pravo na korišćenje električne energije, a u sticaju sa krivičnim djelom skidanje i povreda službenog pečata i znaka iz čl.381 st.1 Krivičnog zakonika, jer je okrivljeni nakon što je dana 08.03.2012.g. isključen sa mreže zbog duga za utrošenu električnu energiju od strane ovlašćenih lica El. K. izvršio samovlasno priključenje što je konstatovano prilikom kontrole dana 09.03.2012.g. kada je izvršeno plombiranje brojila ,,L. G.,, tip ZMD 120 br.91197583 službenom oznakom -plombom oznake ED AA00175 koju je optuženi skinuo i ponovo se samovlasno priključio kako to proizilazi iz zapisnika o kontroli mjernog mjesta od 27.03.2012.g. </span>
</p>
<p class="p3"></p>
<p class="p3">
<span>Imajući u vidu navedeno, sud je promijenio pravnu kvalifikaciju krivičnih djela iz optužnog akta, jer je na osnovu utvrđenog činjeničnog stanja nesporno da je okrivljeni u dva navrata samovlasno se priključio na elektrodistributivnu mrežu, čime je učinio krivično djelo samovlašća u produženom trajanju iz čl.384.st.1. u vezi čl.49. KZ-a, dok je skidanjem službene oznake-plombe oznake ED AA1075 učinio krivično djelo skidanje i povreda službenog pečata i znaka iz čl.381. st.1. KZ-a, ali ne kako je to navedeno u optužnom aktu u produženom trajanju, obzirom da je u toku postupka nesporno utvrđeno da su radnici El. K. na zapisniku od 27.03.2012.g. konstatovali da je potrošač skinuo distibutivnu plombu sa brojila električne energije, i samovoljno se priključio na distributivni sistem. Sud je na ovaj način postupio u skladu sa čl.369. st.2. ZKP-a. </span>
</p>
<p class="p3"></p>
<p class="p3">
<span>Okrivljeni je postupao sa direktnim umišljajem, jer je bio svjestan da svojim radnjama, samovlasnim priljučenjem na elektromrežu, nakon isključenja od strane ovlašćenih radnika El., i skidanjem plombi koje su navedeni radnici postavljali u cilju kontrole brojila, čini predmetna krivična djela, a što mu je i bila namjera, odnosno što je i htio.</span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije sud je imao u vidu da je za krivično djelo iz čl.384 st.1 KZ propisana novčana kazna ili zatvor do šest mjeseci, a za krivično djelo iz čl.381 st.1 KZ novčana kazna ili zatvor do jedne godine. Shodno članu 42 KZ sud je cijenio sve okolnosti značajne za odmjeravanje kazne, pa je kao olakšavajuće okolnosti na strani okrivljenog cijenio njegovu stariju životnu dob, te okolnost da nije zaposlen, a otežavajućih okolnosti nije bilo, s obzirom da raniju osuđivanost okrivljenog sud nije cijenio kao otežavajuću okolnost, imajući u vidu protek vremena od ranijih osuda. Imajući u vidu navedene okolnosti sud je okrivljenom prethodno: za krivično djelo samovlašća iz čl.384 st.1 u vezi čl.49  Krivičnog zakonika  utvrdio kaznu zatvora u trajanju od trideset dana, a za krivično djelo skidanje i povreda službenog pečata i znaka iz čl.381 st.1 Krivičnog zakonika utvrdio kaznu zatvora u trajanju od trideset dana, pa mu je shodno čl.48 KZ utvrdio jedinstvenu kaznu zatvora u trajanju od četrdeset dana i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se upozorenjem uz prijetnju kaznom zatvora dovoljno uticati na okrivljenog da više na vrši ovakva, kao ni slična krivična djela, te da je ova krivična sankcija adekvatna ličnosti okrivljenog, stepenu njegove krivice i težini krivičnih djela. Upozorenjem uz prijetnju kaznom zatvora po stanovištu suda ostvariće se svrha iz čl.52 KZ u okviru opšte svrhe krivičnih sankcija iz čl.4 KZ. </span>
</p>
<p class="p3"></p>
<p class="p3">
<span>Na osnovu naprijed navedene krivičnopravne odredbe i čl. 2, 4 , 5, 8, 13, 15, 32, 36, 42, 48, 52, 53, 54 Krivičnog zakonika i čl.227, 229, 368 i 374 ZKP-a riješio kao u izreci.</span>
</p>
<p class="p3"></p>
<p class="p3">
<span>Sud je obavezao okrivljenog da na ime paušala uplati iznos od 50,00 eura u roku od dva mjeseca od dana pravosnažnosti presude u korist Budžeta Crne Gore na žiro račun br.832-16-52, a dokaz o uplati potrebno je da dostavi ovom sudu s pozivom na broj K.452/12/12.</span>
</p>
<p class="p3"></p>
<p class="p3">
<span>                                            OSNOVNI SUD U KOTORU</span>
</p>
<p class="p3">
<span>                                                 Dana 08.04.2013.godine </span>
</p>
<p class="p3"></p>
<p class="p3">
<span>Zapisničar                                                                                               Sudija</span>
</p>
<p class="p3">
<span>Tamara Počanić                                                                      Danijela Samardžić s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA:Protiv ove presude dozvoljena je žalba Višem sudu Podgorica u roku od 8 dana, od dana prijema, a preko ovog suda.</span>
</p>
<p class="p3">
<span> </span>
</p>
<p class="p4"></p>
<p class="p4"></p>
<p class="p4"></p>


</body>
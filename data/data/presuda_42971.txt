<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.375in 0.82708335in 0.82708335in 0.82708335in;}
.s1{font-weight:bold;}
.s2{font-size:12pt;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">K.br.69/11</span>
</p>
<p class="p1"></p>
<p class="p2">
<span>					</span><span class="s1"> U IME NARODA</span>
</p>
<p class="p2"></p>
<p class="p2">
<span>		Osnovni  sud u Pljevljima, kao prvostepeni  krivični sud, po sudiji Ljiljani Popović, uz  sudjelovanje zapisničara Leković Zore, u krivičnom predmetu protiv optuženog  B. E. iz P., zbog krivičnog djela  ugrožavanje sigurnosti  iz čl.168 st.1 Krivičnog zakonika CG,  po  optužnom predlogu ODT Pljevlja Kt.br.425/10 od 28.02.2011.godine, nakon održanog  glavnog i javnog pretresa,  u prisustvu zamjenika ODT Pljevlja  Tomčić Milivoja, oštećenog  D. N. i optuženog  B.E., dana  29.03.2011.godine, donio je i javno objavio </span>
</p>
<p class="p2"></p>
<p class="p2"></p>
<p class="p2">
<span>				</span><span class="s1">	P R E S U D U </span>
</p>
<p class="p2"></p>
<p class="p2">
<span>		</span><span class="s1">Optuženi   B.E., JMBG .... </span><span>od oca S.  i majke Dž. rodjene M.,  rodjen u Pljevljima dana .....godine,  sa prebivalištem u ul. N.R. P.,  državljanin CG,  neoženjen,  nezaposlen, pismen,  završio  srednju mašinsku školu,  vojsku nije služio,  nevodi se  u VE,  srednjeg imovnog  stanja,  neosudjivan. </span>
</p>
<p class="p2"></p>
<p class="p2"></p>
<p class="p2">
<span>					</span><span class="s1">K R I V     J E</span>
</p>
<p class="p2"></p>
<p class="p2">
<span>		</span><span class="s1">Što je :  </span>
</p>
<p class="p2">
<span class="s1">		</span><span>Dana 08.12.2010.godine  u popodnevnim časovima  u ul.M.M.,  u P.,  u lokalu  " 24 J."  vlasništvo D.N. iz  P.  ugrozio sigurnost  oštećenom D. N. prijetnjom da će napasti na  njegov život i tijelo  na način što je oštećenom uputio riječi  prijetnje " smradu, izadji da ti jebem majku sad ovdje  ispred lokala,  ubiću te, dići ću te u vazduh", </span>
</p>
<p class="p2"></p>
<p class="p2">
<span>		</span><span class="s1">čime je izvršio  krivično djelo  ugrožavanje  sigurnosti  iz čl.168 st.1 Krivičnog Zakonika CG,</span>
</p>
<p class="p2"></p>
<p class="p2">
<span class="s1">		pa mu  sud  na osnovu citiranog zakonskog propisa   te primjenom čl.4,13, 15,32,33,36, 42,52,53 i 54  Krivičnog zakonika CG te čl. 199,202,212 i 364 ZKP-a    i z r i č e </span><span>	</span><span class="s1"> </span>
</p>
<p class="p2"></p>
<p class="p2">
<span class="s1">				         USLOVNU OSUDU   </span>
</p>
<p class="p2">
<span>		</span>
</p>
<p class="p2">
<span>                           </span><span class="s1">Sa kojom se optuženom   B.E. </span><span>utvrđuje kazna zatvora u trajanju od 30 ( trideset) dana s tim što se istovremeno određuje da se ista neće izvršiti ako optuženi u roku od 1(jedne) godine dana ne izvrši novo krivično djelo</span><span class="s1">.</span>
</p>
<p class="p2"></p>
<p class="p2">
<span>		Optuženi je dužan platiti ovom sudu na ime paušala iznos od  27,50 eura ,</span>
</p>
<p class="p2"></p>
<p class="p2">
<span>		a sve ovo u roku od 15.dana po pravnosnažnosti presude, pod prijetnjom prinudnog izvršenja.</span>
</p>
<p class="p2">
<span>		  Oštećeni D.N. radi ostvarivanja imovinsko pravnog zahtjeva  upućuje se na parnicu.</span>
</p>
<p class="p2"></p>
<p class="p2"></p>
<p class="p2">
<span>					</span><span class="s1">  O b r a z l o ž e nj e </span>
</p>
<p class="p2"></p>
<p class="p2">
<span>		 Osnovno  državno tužilaštvo iz Pljevalja  optužnim predlogom Kt.br.425/10  od 28.02.2011.godine  optužilo je  B. E. iz P.  da je izvršio  krivično  djelo     ugrožavanje sigurnosti  iz čl.168  st.1 Krivičnog Zakonika CG  a na način, mjesto i vrijeme  bliže opisano  izrekom ove presude  i u završnoj   riječi  zamjenik ODT Pljevlja je predložio  da  sud optuženog oglasi krivim  i osudi  po zakonu. </span>
</p>
<p class="p2"></p>
<p class="p2">
<span>		Oštećeni D. N.  se pridružio krivičnom gonjenju  i postavio   imovinsko pravni zahtjev  navodeći da će isti ostvarivati  u parnici.  </span>
</p>
<p class="p2"></p>
<p class="p3">
<span>	</span><span class="s2"> Optuženi  B. E.  u odbrani datoj   u prethodnom postupku navodi da se dana 08.12.2010.godine nalazio  na igralištu malog fudbala u blizini sportske dvorane "A.". Tu  je igrao fudbal i bio  u istoj ekipi sa D.N., a u suprotnoj ekipi je igrao N. sin. U toku igre došlo je do nesporazuma između njega i N. sina koga poznaje od ranije i sa kojim   se družio. Tada su ih razvadili ostali koji su sa njima igrali fudbal i dok je njega jedan momak držao N.mu je prišao s leđa i udario ga u predjelu nosa i nanio mu tjelesne povrede.  Dalje je kazao da je otišao u Hitnu službu medicinskog centra gdje mu je ukazana ljekarska pomoć, a onda je otišao kući da se presvuče jer mu je gardaroba bila krvava. U medicinskom centru su mu konstatovane povrede prelom nosa na dva mjesta i stavljeno mu je 6 ili 7 konca. Nakon toga je   otišao u lokal "24 j." čiji je vlasnik D.N.iz razloga da vidi je li N.svjestan šta je uradio. Kada je ušao u lokal primijetio je da u jednoj prostoriji sjede B.V. konobar i sa njim za stolom H.M., a u drugoj prostoriji je sjedio D.N.sa njemu nepoznatim licem.  Kazao je da je  prišao za sto gdje je sjedio N., stao  iznad njega i očekivao  da će N. nešto da mu kaže, međutim on ga je samo gledao.  Optuženi ističe da je bio izrevoltiran time što mu je N. nanio povrede i rekao je N. "smradu, mišu jedan, izađi napolje i udari me dok me niko ne drži", ne sjeća se da li je N. nešto rekao. Dalje navodi da je     izašao iz lokala ispred ulaznih vrata i očekivao da će N. da izađe i ponovo  je pozivao  N. da izađe. Ispred ulaznih vrata su izašli konobar B.V. i H. M. i molili su ga da ide pa je jedno minut - dva čekao pa pošto N. nije izašao otišao je. Optuženi je odgovorno tvrdio da nikakve riječi prijetnje nije upućivao D.N., niti mu izgovarao riječi "ubiću te i dići ću te u vazduh", a to i nije njegov rečnik. Moguće je da je N.opsovao majku i pozivao ga da izađe ispred lokala i da ga udari dok ga niko ne drži. Ni na koji način nije ugrozio sigurnost D. N., niti mu izgovarao bilo kakve riječi prijetnje.  D.N. poznaje njegovu porodicu i njega zna od rođenja i on je u lokal "24 j." vlasništvo D.došao da vidi je li N. svjestan šta mu je uradio i bio je izrevoltiran time što mu je slomio nos na dva mjesta zašta ima i ljekarski izvještaj. Prijavio  je N. zato što mu je nanio tjelesne povrede i tek nakon te njegove prijave N. je prijavio njega.Na glavnom pretresu ne priznajući izvršenje krivičnog djela  ni svoju krivicu i ostajući pri odbrani iz prethodnog postupka  kazao  je da je  u hotel "24 J."  došao  pješke, nije imao  hladno oružje  niti auto  jer je njegov otac sa autom bio otišao  u S.  i kazao da zbog te njegove povrede nosa  vodi se krivični postupak  protiv D.N..  U završnoj riječi  je istakao  da nije kriv  i tražio da ga sud oslobodi od optužbe  jer je kritične prilike   bio izrevoltiran  zato što mu je oštećeni tog dana polomio  nos  a  otišao je kod  oštećenog  zato što ga je poznavao od ranije  da ga pita jeli svjestan šta je uradio  i očekivao je izvinjenje od oštećenog  a nakon što je podnio krivičnu prijavu protiv  oštećenog zbog teške tjelesne povrede-loma nosa oštećeni je protiv njega podnio prijavu   za ovo krivično djelo. </span>
</p>
<p class="p2"></p>
<p class="p2">
<span>		 U dokaznom postupku  sud je saslušao  svjedoka - oštećenog D.N.,  saslušao svjedoke  S. S., P. T. i B.V.,  izvršio  uvid  u izvještaje  ljekara specijaliste  na ime   optuženog  od 08.12.2010.godine  i 10.12.2010.godine i pročitao  izvod iz KE za optuženog. </span>
</p>
<p class="p2"></p>
<p class="p2">
<span>		Nakon  provedenog dokaznog postupka  i ocjene  izvedenih dokaza  a pri tom cijeneći   odbranu optuženog B.E. sud je utvrdio činjenično stanje bliže opisano  izrekom ove presude. </span>
</p>
<p class="p2"></p>
<p class="p2">
<span>		Naime,  javna optužba  stavlja na teret  optuženom B.E. da je izvršio  krivično djelo ugrožavanje sigurnosti iz čl.168 st.1  Krivičnog zakonika CG tako što je  dana 08.12.2010.godine  u popodnevnim časovima u lokalu "24 J." oštećenom D.N. ugrozio sigurnost  prijetnjom da će napasti na život i tijelo oštećenog upućujući mu  riječi prijetnje " smradu  izadji da ti jebem majku sad ovdje ispred lokala, ubiću te,  dići ću  te u vazduh".  Optuženi B. ne priznaje izvršenje krivičnog djela  navodeći da je kritične prilike  došao  u lokal  "24 J."  vlasništvo oštećenog D. N., da je oštećeni bio u lokalu  i sjedio sa  optuženom  nepoznatim licem  te da je  prišao oštećenom  i izrevoltiran  time što mu je oštećeni toga dana na stadionu  polomio nos  rekao " smradu, mišu jedan, izadji napolje  i udari me  dok me niko ne drži" te da je izašao iz lokala  ispred ulaznih vrata  i očekivao da će oštećeni da izadje  pa je ponovo pozivao oštećenog da izadje  a onda  ispred lokala izašli konobar B.V. i H.M. i molili ga da ide pa je jedno minut dva čekao  a pošto oštećeni nije izašao   otišao. Tvrdio je  da oštećenom nije upućivao  nikakve riječi prijetnje niti mu je rekao "ubiću te  i dići ću te u vazduh" a  moguće je  da je oštećenom  opsovao majku. </span>
</p>
<p class="p2"></p>
<p class="p2">
<span>		Radi  utvrdjivanja osnovanosti  javne optužbe  kao i radi provjere odbrane  optuženog B.  sud je izveo  navedene dokaze  pa je tako  </span><span class="s1">svjedok - oštećeni D.N. </span><span> izjavio  da se dana 08.12.2010.godine  nalazio na igralištu malog fudbala kod  sporske  dvorane "A.", da je igrao fudbal  i da je u njegovoj ekipi igrao B.E.a u suprotnoj ekipi  njegov sin  kao i da je u jednom momentu došlo do nesporazuma izmedju njegovog sina i B. pa je B.udario njegovog   sina  bez ikakvog razloga  a onda ostali prišli  i držali  njegovog sina  koji je jači od optuženog  i nisu dali  da se njegov sin tuče  sa E. a pošto se E. zalijetao prema njegovom sinu  i nekoliko puta ga udario glavom  prišao je i on  da ih razdvoji, povukao E. i moguće je da ga je  rukom zakačio u predjelu nosa  ali ga nije udario  i E.je potekla krv iz nosa pa je otišao u svlačionicu a oni nastavili da igraju fudbal.  Nakon utakmice otišao je kući  a zatim u svoj lokal "24 J."  gdje je sjedio sa  P.T. a u drugoj prostoriji su sjedjeli  B.V.i  H.M..  Negdje oko 16,30 časova  dok je razgovarao telefonom  u lokal je  ušao  optuženi  i rekao mu  "  izlazi smradu da ti jebem majku ovdje ću te ubiti".  Optuženi se zalijetao prema njemu  a V., M. i T. skočili  i držali E.  da mu ne pridje. E. mu je govorio i  psovke  a uputio  mu je i riječi prijetnje " izadji zapaliću ti hotel, ubiću tebe" i još neke   riječi kojih se ne može sjetiti. V., M. i P. su  izvukli optuženog iz lokala. Tvrdio je  da mu je te prilike optuženi  uputio riječi prijetnje "smradu, izadji da ti jebem majku, ubiću te , dići ću te u vazduh".   Ozbiljno je shvatio ove prijetnje koje mu je optuženi  uputio i te prijetnje su kod njega izazvale strah  i tvrdio da nezna  ko je  E. toga dana  nanio tjelesne povrede  jer je tu bilo dosta   ljudi koji su razdvajali  njegovog sina i E., i on je razdvajao  pa je moguće  da je E.zakačio rukom  odnosno prstenom  koji je imao na ruci.  Nakon pola sata  nakon što je optuženi otišao  izašao je iz lokala  i S. S.  koji je unosio  ugalj u komšiluku  ga je pitao  kome je E.izgovarao  riječi psovke  i prijetnje. Ošteće je kazao  da je  tačno  da se protiv njega  vodi istražni postupak zbog teške  tjelesne povrede - loma nosa  koja povreda  je nanijeta optuženom dana 08.12.2010.godine  navodeći da on nije nanio tu povredu  optuženom B.. </span>
</p>
<p class="p2"></p>
<p class="p2">
<span>		</span><span class="s1">Svjedok P.T.</span><span> je posvjedočio  da je dana  08.12.2010.godine  u popodnevnim časovima  bio u lokalu "24 J."  vlasništvo  D.N., da je sjedio zajedno  za stolom sa N.  a u drugom dijelu lokala je sjedio konobar  B.V. sa jednim njemu nepoznatim momkom.  Kazao je da je u jednom momentu u lokal ušao  B.E. koga je   znao izvidjenja  i znao da se druži sa N.sinovima  i B. je prišao  za njihov sto, počeo da  N.psuje majku  i da mu govori " jebem li ti majku, izadji   napolje, dićiću  ti lokal u vazduh, pobiću vas". Svjedok P. navodi da je u tom momentu  shvatio  da je B. ozbiljan  pa je ustao  i smirivao N.  da nebi došlo do fizičkog kontaktal izmedju njega  i  B.  i predlagao N.da pozove policiju. B. i momak što je sjedio sa B.su  izveli B. iz lokala.  Pojasnio  je da kada je B. došao u lokal nije prišao  N.sa ledja  kao i  da je  on držao N. te da je   optuženi  bio prišao   na manje od metra N. i mogao ga je udariti ali ga nije udario  niti nanio kakvu materijalnu  štetu u lokalu  a tačno je  da je i N. psovao B. govoreći mu  " jebaću ti sve, došao si ovdje da me napadaš"  ali je B. prvi počeo. Kazao  je da je  tačno   da njegova supruga  radi u kuhinji  hotela "24 J.". </span><span class="s1">Svjedok  B.V.</span><span>je kazao  da se dana  08.12.2010.godine  u popodnevnim časovima  nalazio u lokalu  "24 J."  vlasništvo D.N. gdje je zaposlen kao konobar  te da je u jednom dijelu lokala sjedio  sa svojim drugom  H.M. a u drugom dijelu lokala  se nalazili D.N. i P.T..  U jednom momentu  pojavio se B. E. koji je prišao  stolu  gdje je sjedio D. i obratio  se D. riječima " jebem li ti mater,  smradu jedan, pičko jedna,  izadji da se bijemo"  nastavljajući i dalje da psuje D.  pa je T.stao  izmedju njih. Svjedok B. je dalje kazao  da su on i M. prišli  i izveli E.iz lokala  a E. je i dalje  psovao D.  govoreći mu "izadji sad  smradu jedan, pičko jedna,  ubiću te" i to je sve trajalo oko  10 ili 15 minuta  a zatim je  E.otišao. Svjedok B.je tvrdio  da je  B. rekao D. "jebem ti mater,  pičko,  smradu, izadji  ubiću te"  kao i da je  B.imao flaster na nosu  ali da nije pominjao zbog čega nosi flaster  kao i da je B. otišao pješke. </span><span class="s1">Svjedok S.S.</span><span> je kazao  da se dana 08.12.2010.godine   negdje oko 18,00 časova nalazio u ul.M.M.  izmedju kuća D. i K.  gdje je ubacivao ugalj u kotlarnicu  K.H. i u jednom momentu je začuo neku galamu  i primijetio  da se  ispred ulaznih vrata lokala  "24 J."  vlasništvo D.N. nalaze dva momka  koja drže jedno lice  koje galami  i psuje   govoreći  " jebem ti majku, izadji napolje, razbiću  te" a to lice je izgovaralo još neke prijetnje  kojih se sada nemože sjetiti.  Kazao je to da je to posmatrao dok je unosio ugalj  i  mimogred slušao i gledao šta se dešava.  U jednom momentu lice koje je galamilo  se udaljilo  a momci koji su ga držali vratili se u lokal.  Nakon jedno pola sata  iz lokala je izašao D.N. pa ga je pitao šta  je bilo  i koga je ono lice vrijedjalo i psovalo  a N. mu rekao  da su  njemu bile upućene te riječi našta je on N. rekao " dobro si pretrpio". Svjedok S. je kazao i to da je kritične prilike od hotela oštećenog bio udaljen  dvadesetak metara  te da je siguran da je optuženi B. lice koje je  kritične prilike  upućivalo psovke i prijetnje, da je vidio kad je B.došao, vidio je i kad je otišao pješke  i sjeća se  da je B. nos bio zvijen  ali nije vidio  da je imao bilo šta u rukama. Optuženog zna izvidjenja  i nema nikakav razlog  da drugačije prikazuje činjenice nego što je to vidio i čuo  i ako je tačno da povremeno  radi u hotelu  oštećenog D.. </span>
</p>
<p class="p2"></p>
<p class="p2">
<span>		Sud je cijenio  iskaze svjedoka  P., B.  i S. i stekao ubjedjenje  da su ovi svjedoci bili krajnje istiniti  i nepristrasni u svom kazivanju, da su posvjedočili  samo ono što su lično vidjeli i čuli  i da su  bili objektivni u tom svom kazivanju  bez obzira na činjenicu  da  supruga svjedoka P.  i svjedok B. su radnici  u hotelu  oštećenog D.  a da svjedok S.takodje  povremeno radi   u hotelu oštećenog. Na ovakav zaključak suda  upućuju  i navodi svjedoka  P. koji je kazao  da je tačno  da  je i oštećeni D.  kritične prilike  psovao optuženog  govoreći mu  "  jebaću ti sve, došao si ovdje  da napadaš" ali da je  optuženi  prvi započeo odnosno počeo da psuje   oštećenog. Optuženi B.  nije prigovorio  iskazima  svjedoka  B.i S.  a  svjedoku P. je prigovorio  samo  na riječi  da je  oštećeni D. kritične prilike  rekao optuženom "došao si  ovdje da napadaš". Iz ovih razloga  sud u cjelosti prihvata  kao istinite  iskaze svjedoka  P., B. i S.. Kada se  jasni i nepristrasni  iskazi svjedoka  P., B. i S. dovedu u vezu sa iskazom   oštećenog D.N. to sud u cjelosti  kao  istinit i nedvosmislen  prihvata  i iskaz  oštećenog D.. </span>
</p>
<p class="p2"></p>
<p class="p2">
<span>		Dakle,  jasnim i nedvosmislenim i po mišljenju suda  istinitim  iskazom  oštećenog  D. N. koji iskaz  je  potvrdjen  nepristrasnim kazivanjem  svjedoka P., S.  i B. negirana je odbrana optuženog  B. i na nesumnjiv način utvrdjeno  da je optuženi  B. E.dana 08.12.2010.godine  u popodnevnim časovima u lokalu "24 J."  vlasništvo oštećenog D. ugrozio sigurnost oštećenom D. N.  prijetnjom da će napasti na život i tijelo oštećenog tako što je oštećenom  uputio riječi prijetnje "smradu izadji da ti jebem majku sad ovdje ispred lokala, ubiću te, dići ću te u vazduh" te da je optuženi  bio svjestan  da ovim  prijetnjama  ugrožava  sigurnost oštećenom D.,  dakle postupao je sa direktnim umišljajem, u kojim radnjama  optuženog B. stoje svi bitni elementi  bića krivičnog djela  ugrožavanje sigurnosti  iz čl.168 st.1 Krivičnog  zakonika CG, pa ga je sud kao umišljajnog učinioca  oglasio krivim   i osudio po zakonu. </span>
</p>
<p class="p2"></p>
<p class="p2">
<span>		Prilikom odlučivanja o vrsti i visini kazne  sud je cijenio  sve okolnosti  koje utiču  kako na vrstu  tako i na visinu kazne. Optuženi  B. E. je mlad  čovjek, ima 24.godine, nezaposlen je. Do sada nije osuđivan što je utvrđeno iz izvoda iz KE. Optuženom B. je  toga dana i  to prije kritičnog dogadjaja  nanijeta teška tjelesna povreda-lom nosa na  stadionu gdje je  zajedno sa oštećenim  i sinom oštećenog  igrao fudbal  i optuženi navodi  da mu je tu povredu  nanio  upravo  oštećeni D. N.a  nesporna je činjenica  medju strankama da se protiv D.N. vodi istražni postupak  zbog krivičnog djela teške tjelesne povrede - loma nosa  na štetu  optuženog B.E..Da je  optuženi  istog tog dana  zadobio  povrede  potvrdjuje  i medecinska dokumentacija  i to izvještaj ljekara specijaliste  od 08.12.2010.godine  i 10.12.2010.godine. Sam optuženi navodi  da je kritične prilike bio  izrevoltiran  i da je očekavao izvinjenje od  oštećenog  sa kojim se inače zna od rodjenja  i družio se sa  sinovima  oštećenog.     Ove okolnosti sud je uzeo kao olakšavajuće okolnosti  na strani ovog optuženog. Obzirom na ove olakšavajuće okolnosti sud je mišljenja da u konkretnom slučaju, a radi krivično pravne zaštite prema ovom optuženom, prevashodno imajući u vidu  dosadašnji život optuženog i činjenicu da je kritičnog dana  zadobio tešku tjelesnu  povredu i zbog  te povrede otišao  kod oštećenog, nije nužno izricati kaznu zatvora već da se i uslovnom osudom odnosno samim upozorenjem uz prijetnju kaznom može dovoljno uticati na optuženog da više ne vrši krivična djela pa  je sud  optuženom B.E.  utvrdio  kaznu zatvora u trajanju od   30 dana  i  istovremeno odredio da se ista neće izvršiti ako optuženi u roku od 1 (jedne) godine dana ne izvrše novo krivično djelo smatrajući da će se i na ovaj način u cjelosti postići svrha kažnjavanja  i dovoljno uticati na okrivljenog  da više ne vrši krivična djela.  </span>
</p>
<p class="p2"></p>
<p class="p2">
<span>		Odluka suda  da optuženi  na ime paušala plati iznos od 27,50 eura  koji iznos je odmjeren obzirom na dužinu trajanja i složenost krivičnog postupka te imovno stanje optuženog  zasniva se na čl.199 i 202 ZKP-a .</span>
</p>
<p class="p2"></p>
<p class="p2">
<span>		 Oštećeni D. N. je istakao da postavlja imovinsko pravni zahtjev   ali da će isti ostvarivati u parnici pa ga je sud u smislu čl.212 ZKP-a  radi ostvarivanja  imovinsko pravnog  zahtjeva  i uputio na parnicu. </span>
</p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 29.03.2011.godine . </span>
</p>
<p class="p2"></p>
<p class="p2">
<span>Zapisničar, 						     				S u d i j a, </span>
</p>
<p class="p2">
<span>Leković Zora 									        Ljiljana Popović </span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA :</span>
</p>
<p class="p2"></p>
<p class="p2">
<span>		Protiv ove presude dozvoljena je žalba u roku od 8.dana po prijemu</span>
</p>
<p class="p2">
<span>		iste Višem sudu B. Polje a  preko ovog suda. </span>
</p>
<p class="p2"></p>
<p class="p4">
<span class="s1">DOSTAVITI:</span>
</p>
<p class="p4">
<span class="s1">1 x ODT Pljevlja</span>
</p>
<p class="p4">
<span class="s1">1 x Optuženom</span>
</p>
<p class="p4">
<span class="s1"> </span>
</p>
<p class="p2">
<span> </span>
</p>
<p class="p4"></p>
<p class="p4"></p>


</body>
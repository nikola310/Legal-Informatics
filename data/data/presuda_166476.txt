<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 0.75in;}
.s1{font-weight:bold;}
.s2{font-weight:bold;text-decoration:underline;}
.s3{font-family:Times New Roman;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.375in;text-align:justify;hyphenate:auto;font-family:Arial;font-size:12pt;}
.p6{text-indent:0.25in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:14pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	</span><span class="s2">K. br. 704/2010</span>
</p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p3">
<span>	Osnovni sud u B.Polju, kao prvostepeni krivični i to sudija Rahmo Banda,  kao sudija pojedinac, uz učešće Ljiljane Popović kao zapisničara, u krivičnom predmetu protiv okrivljenog S.B.a iz Bijelog Polja, zbog krivičnog djela laka tjelesna povreda iz čl. 152. st. 2. u vezi st.1. KZ, postupajući po Optužnom predlogu ODT-a iz Bijelog Polja Kt. br. 461/2010 od 18.12.2010.godine, nakon održanog, usmenog, glavnog i javnog pretresa, održanog dana 25.01.2011.godine, u prisustvu okrivljenog S.B.a i oštećenog B.J.a, a u odsustvu uredno obaviještenog ODT iz B.Polja, istog dana donio je i javno objavio: </span>
</p>
<p class="p3">
<span>			</span>
</p>
<p class="p3"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p4">
<span class="s1">Okrivljeni S.B.O, </span><span> od oca V. i majke J. rodjene R., rodjen ..godine u Bijelom Polju, živi u mjestu rodjenja - P., Srbin, državljanin Crne Gore, pismen, završio Srednju Školu, nezaposlen, neoženjen, vojsku služio 2001/2002.godine u Baru, srednjeg imovnog stanja, ne osudjivan. </span>
</p>
<p class="p5"></p>
<p class="p2">
<span class="s1">K r i v   j e</span>
</p>
<p class="p4"></p>
<p class="p4">
<span class="s1">Što je :</span>
</p>
<p class="p4"></p>
<p class="p4">
<span>- dana 14.07.2010.godine na seoskom putu u mjestu P., Opština Bijelo Polje, lako tjelesno povrijedio oštećenog B.J.a, na način što ga je kroz otovoren prozor vozila u kojem je sjedio udario stisnutom pesnicom u predjelu glave, pa kada je izašao iz vozila, nastavio da ga udara stisnutim pesnicama i nogama u predjelu tijela i nogu, od kojih udaraca je oštećeni pao na zemljanu podlogu, koje sredstvo je podobno da tijielo teško povrijedi ili zdravlje teško naruši, nakon čega ga je nastavio da ga udara nogama u predjelu nogu i tijela, kojom prilikom mu je nanio povrede u vidu oguljotine u predjelu desnog kuka i bolne osjetljivosti u predjelu lijeve nadkoljenice, </span>
</p>
<p class="p4"></p>
<p class="p4">
<span>- čime je izvršio krivično djelo laka tjelesna povreda iz čl. 152. st. 2. u vezi st. 1. KZ.</span>
</p>
<p class="p4"></p>
<p class="p4">
<span>-pa ga sud primjenom citiranog zakonskog propisa i čl.2, 4, 5, 13, 15, 32, 39, 42, 45 i 46. st. 1. tač. 6. Krivičnog zakonika  kao i čl.199,202, 212 i 364. ZKP-a,  </span>
</p>
<p class="p3"></p>
<p class="p2">
<span class="s1">O S U DJ U J E</span>
</p>
<p class="p3"></p>
<p class="p3">
<span>	Na novčanu kaznu u iznosu od 1.200,00 € ( hiljaduidvijestotine ) eura, koju kaznu je dužan platiti ovom sudu u roku od 3. mjeseca po pravosnažnosti presude, ako okrivljeni ne plati novčanu kaznu u odredjenom roku, sud će je zamijeniti  tako što će se za svakih započetih 25,00 € ( dvadeset pet ) eura, odrediti jedan dan zatvora, a ako okrivljeni isplati samo dio novčane kazne ostatak će se srazmjerno pretvoriti u zatvor, a ukoliko okrivljeni isplati i ostatak novčane kazne izvršenje zatvora će se obustaviti. </span>
</p>
<p class="p4"></p>
<p class="p4">
<span>Obavezuje se okrivljeni da ovom sudu na ime paušala uplati iznos od  30,00 € ( trideset ) eura, kao i na ime troškova krivičnog postupka iznos od  66,00 € ( šezdesetšest eura ), sve u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Oštećeni B.J., radi ostvarivanja imovinsko pravnog zahtjeva upućuje se na parnicu, shodno čl.212. ZKP-a. </span>
</p>
<p class="p3">
<span>							</span>
</p>
<p class="p2">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>	Osnovni državni tužilac iz B.Polja podnio je ovom sudu Optužni predlog. Kt.br.461/2010 od 18.12.2010.godine,  protiv okrivljenog S.B.a iz Bijelog Polja, zbog krivičnog djela laka tjelesna povreda iz čl. 152. st. 2. u vezi st. 1.  Krivičnog Zakonika.</span>
</p>
<p class="p3"></p>
<p class="p4">
<span>Glavni pretres je održan i zaključen u odsustvu uredno obaviještenog Odt iz B.Polja, shodno čl. 453. ZKP-a.</span>
</p>
<p class="p3"></p>
<p class="p4">
<span>Oštećeni B.J. u završnoj riječi je izjavio, da se pridružuje krivičnom gonjenju protiv okrivljenig i postavlja imovinsko pravni zahtjev.</span>
</p>
<p class="p5"></p>
<p class="p4">
<span>Okrivljeni S.B.o,  u svojoj odbrani tokom postupka je naveo, da apsolutno nijesu tačni navodi iz krivične prijave, i o istima ništa nezna. Odgovorno je ustvrdio da se dana 14.07.2010.godine negdje oko 20 h, nalazio kod svojih komšija S.M.a i Z. u selu P. Opština Bijelo Polje. Istakao je da je kod njih došao u večernjim časovima oko 18 h, a otišao oko 23 h. Tek kada je bio pozvan od strane Policije zbog navodnog incidenta koji se dogodio te večeri i nezna na osnovu čega je B.J. podnio prijavu na njega, jer su navodi iz iste lažni i na osnovu toga smatra da ga isti lažno prijavio. U završnoj riječi je izjavio, da se ne osjeća krivim i traži od suda da ga oslobodi od optužbe i dodaje da se izjave oštećenog ne poklapaju kada u prvom iskazu ističe da je bio u Njemačkoj a drugi put kada kaže da ga je ''tobože'' pretukao tada. Takodje je istakao,  da je svjedok Z.R.lični prijatelj sa oštećenim i isti priča u njegovu korist. </span>
</p>
<p class="p4"></p>
<p class="p5">
<span>Radi utvrdjivanja odlučnih činjenica i krivice okrivljenog , sud je u dokaznom postupku na glavnom pretresu u svojstvu svjedoka saslušao oštećenog B.J.a, saslušao svjedoke S.Z., S.M.a, Z.R.a i K.M.a, na saglasni predlog stranaka pročitao  izvještaj ljekara specijaliste Opšte Bolnice B.Polje br. 1584 od 14.07.2010.godine na ime B.J.a, pročitao tri nalaza i mišljenja vještaka medicinske struke dr. M.D.a, date na zapisnike kod istražnog sudije od 09.09.2010.godine, 18.11.2010.godine i 14.12.2010.godine i izvršio uvid u izvod iz KE na ime okrivljenog S.B.a, izdat od strane Uprave Policije – PJ Bijelo Polje br. 2859 od 24.12 .2010.godine, pa je cijeneći izvedene dokaze pojedinačno i u medjusobnoj vezi shodno čl. 360. st. 2. ZKP-a i dovodeći ih u vezi sa odbranom okrivljenog, utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, navode iz odbrane okrivljenog koji u podpunosti negira izvršenje krivičnog djela i u kojoj je istakao, da se dana 14.07.2010.godine negdje oko 20 h, nalazio kod svojih komšija S.M.a i Z. u selu P. Opština Bijelo Polje i da je kod istih došao u večernjim časovima oko 18 h, a od njih otišao oko 23 h. A o navodnom incidentu koji je prijavio B.J. da se dogodio te večeri, on smatra da ga je isti lažno prijavio. Ovaj sud nije prihvatio, jer je cijenio da su isti usmjereni u izbjegavanju sopstvene krivice. Pored toga isti su opovrgnuti izvedenim dokazima. Prije svega iskazom oštećenog B.J.a, koji je saslušan u svojstvu svjedoka i iz kojeg se utvrdjuje, da je kritičnog dana upravljao svojim PMV marke ''Golf II'', iz mjesta Tomaševo seoskim putem u pravcu sela P.. I negdje oko 20 h, dolaskom na raskrsnice kod Škole u mjestu P., primijetio je da ka njemu iz pravca Papa ide vozilo, pa se sklonio da bi to vozilo prošlo. To vozilo je stalo na 2 m, ispred njega i iz vozila je izašao S.B.o, kojeg poznaje i prišao do njegovog vozila govoreći mu '' ti mi trebaš''. Tada je on otvorio prozor od auta i pitao S.a '' šta ti trebam'', a on je odgovorio ljutito '' izadji iz vozila'', a zatim ga stisnutom pesnicom jedanput udario kroz otvoreni prozor vozila u predjelu lijeve polovine lica. On je pokušao da izadje, ali mu je S. prilopio vrata nogom, te je on svojom nogom odgurnuo vrata i izašao iz vozila u polusavijenom položaju. U trenutku kada se ispravljao S. ga je više puta udarao nogom u predjelu stomaka, od kojih udaraca je pao na zemlju. A on ga je još nekoliko puta udario nogom i stisnutim pesnicama po tijelu ( u dijelu vrata i slabine). Dok ga je udarao izgovarao je riječi '' ja da ti se izvinem zbog lanaca''. Nakon toga S. je ušao u svoje PMV Golf, i odvezao se u pravcu Tomaševa. </span>
</p>
<p class="p5"></p>
<p class="p5">
<span>Predhodni iskaz udopunjen je iskazom svjedoka Z.R.a u pogledu bitnih činjenica, iz kojeg se utvrdjuje, da se kritičnog dana nalazio oko 20 h, u gateru - toru, gdje drži divlje svinje u mjestu P., koji je udaljen od puta oko 20 m., i tada je putem prošao B.J.. A za njim je naišao K.M. sa svojim vozilom. Nakon 10 - 15 minuta iz suprotnog pravca tj. iz pravca Papa prema Tomaševu pored njegovog gatera prošao je S.B.o sa svojim vozilom Golf. Ovaj svjedok je na glavnom pretresu kazao a na pitanje okrivljenog, da u autu tom prilikom sa njim nije bio niko i posebno istakao, da ne želi da navija ni za B.a ni za S.a i da ima četvoro djece, a neka se zakune S.B.o da te večeri nije prošao sa svojim autom u to vrijeme i naglasio da ga je sinoć zvao S. i rekao mu '' da ću imati velikih problema ako potvrdim izjavu koju sam dao kod istražnog sudije'', a on je došao u sud da kaže istinu i predložio je da se ovi ljudi izmire pred sudom što je i ljudski. </span>
</p>
<p class="p5"></p>
<p class="p5">
<span>Iskaze predhodnih svjedoka sud je u podpunosti prihvatio, jer su isti jasni i odredjeni i isti su podkrijepljeni medicinskom dokumentacijom i nalazom i mišljenjem vještaka med.struke dr. M.D.a. Tako ovaj vještak izjašnjavajući se u više navrata tokom istražanog postupka a na osnovu medecinske dokumentacije - izvještaja ljekara specijaliste - hirurga od 14.07.2010.godine na ime B.J., kada je pregledan zbog povreda zadobijenih u tuči. Pri prijemu je konstatovano nagnječno - razderna rana na gornjoj usni, otok lijeve polovine lica i više oguljotina kože u predjelu desnog kuka, takodje je konstatovana bolna osjetljivost na pipanje u predjelu lijeve nadkoljenice. Opisane povrede mogle su nastati stisnutom pesnicom u predjelu lica sa lijeve strane i u predjelu gornje usne. A povrede u predjelu desnog kuka koje su opisane kao oguljotine i u predjelu lijeve nadkoljenice i koje su opisane kao nagnječine, takodje su nastale dejstvom tupo tvrde sile. Oguljotine u predjelu desnog kuka, mogle su nastati pri padu i vučenju povrijedjenog po površini zemlje, dok su povrede u predjelu lijeve nadkoljenice, koje su opisane kao bolna osjetljivost na pipanje u predjelu lijeve nadkoljenice a krvni podlivi nijesu opisani, mogle nastati dejstvom tupo tvrde sile slabog do umjerenog intenziteta, a nastale su dejstvom tupo tvrde sile obzirom da nema krvnih podliva nijesu nastale udarcima obuvenim u patike ili pak neku drugu vrstu obuće već najvjerovatnije stisnutom pesnicom ili eventualnom nadkoljenicom noge. Navedene povrede kako zbirno tako i pojedinačno spadaju u lake tjelesne povrede. Ovaj vještak je pojasnio da povreda u predjelu desnog kuka je evidentna i opisana u vidu oguljotina a kako nije opisan otok oko oguljotine veća je vjerovatnoća da su nastale pri vučenju po tvrdoj podlozi odnosno tlu nego proklizavanjem pri udarcu obuvenom nogom u predjelu desnog kuka. Inače, nalaz ovog vještaka sud je cijenio kao objektivno i stručno dat.</span>
</p>
<p class="p5"></p>
<p class="p4">
<span>Dakle, iz predhodno izloženog nesporno je utvrdjeno da je okrivljeni S.B.o, dana 14.07.2010.godine na seoskom putu u mjestu P., Opština Bijelo Polje, lako tjelesno povrijedio oštećenog B.J.a, na način što ga je kroz otovoren prozor vozila u kojem je sjedio udario stisnutom pesnicom u predjelu glave, pa kada je izašao iz vozila, nastavio da ga udara stisnutim pesnicama i nogama u predjelu tijela i nogu, od kojih udaraca je oštećeni pao na zemljanu podlogu, koje sredstvo je podobno da tijielo teško povrijedi ili zdravlje teško naruši, nakon čega ga je nastavio da ga udara nogama u predjelu nogu i tijela, kojom prilikom mu je nanio povrede u vidu oguljotine u predjelu desnog kuka i bolne osjetljivosti u predjelu lijeve nadkoljenice, a što znači da su u radnjama okrivljenog sadržani svi elementi bića krivičnog djela  laka tjelesna povreda iz čl. 152. st. 2. u vezi st. 1. KZ. Za navedeno djelo sud ga je oglasio krivim. Okrivljeni je postupao  s umišljajem, obzirom da je bio  svjestan svog djela i htio je njegovo izvršenje.</span>
</p>
<p class="p4"></p>
<p class="p4">
<span>Za konkretno krivično djelo u Krivičnom zakoniku CG, propisana je kazna zatvora do 3.godine.</span>
</p>
<p class="p6"></p>
<p class="p4">
<span>Prilikom odlučivanja o vrsti i visini kazne za okrivljenog sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika, pa je od olakšavajućih okolnosti našao da se radi o mladjem licu, koji nije osudjivan, da je nezaposlen, dok  otežavajućih okolnosti nije našao. Sud je navedene olakšavajuće okolnosti u njihovoj sveukupnosti cijenio kao naročito olakšavajuće okolnosti i stao na stanovište da se propisana zatvorska kazna za ovo krivično djelo, može ublažiti i primjenom odredaba čl. 39, 45 i 46. st. 1. tač. 6. KZ, istog imajući u vidu njegovo imovno stanje, osudio na novčanu kaznu preciziranu izrekom presude. Ovaj sud je stanovišta da će se i sa ovom vrstom i visinom kazne kao ublaženom u konkretnom slučaju u podpunosti ostvariti svrha kažnjavanja predvidjena čl. 32. u okviru opšte svrhe izricanja krivičnih sankcija iz čl. 4. st. 2. KZ, te da okrivljeni ubuduće neće vršiti krivična djela. </span>
</p>
<p class="p4"></p>
<p class="p4">
<span>Sud je cijenio i ostale izvedene dokaze - iskaze saslušanih svjedoka koje nije posebno oborazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari, imajući u vidu ukupno činjenično stanje. Naime, svjedok K.M. u svom svjedočkom iskazu je decidno kazao, da kritičnom prilikom je svoje auto zaustavio malo dalje od ova dva vozila kako bi pričekao da jedno od njih krene i da nije vidio dali je došlo do tuče izmedju dva vozača u trenutku kada su izašli iz vozila, obzirom da je tada popravljao osigurače ispod volana svog vozila. A iskaze svjedoka S.M.a i S. Z., sud je cijenio da su usmjereni u cilju olakšavanja - pomaganju krivice okrivljenom. Naime, njihovi iskazi se kose sa ostalim izvedenim dokazima koje je sud prihvatio i isti su kazali, da što se tiče navoda iz krivične prijave nije im ništa poznato, a da je njima S.B.o tog dana pomagao tj., zajednički obavljao poljoprivredne poslove sa S.M.om, te je očigledno da su svjedočenjem na taj način željeli da olakšaju krivicu okrivljenom.  </span>
</p>
<p class="p4"></p>
<p class="p3">
<span>	Sud je u smislu odredbi čl.199 ZKP-a,  obavezao okrivljenog da na ime troškova paušala plati  iznos od 30,00 eura, koji iznos je odmjeren u odnosu na trajanje i složenost krivičnog postupka i imovno stanje okrivljenog, kao i na ime troškova krivičnog postupka  iznos od 66,00 €, koji iznos je isplaćen vještaku medicinske struke, tokom trajanja krivičnog postupka, shodno čl. 202. ZKP-a. </span>
</p>
<p class="p3"></p>
<p class="p4">
<span>Oštećeni B.J., radi ostvarivanja imovinsko pravnog zahtjeva kojeg nije precizirao u ovom postupku upućen na parnicu shodno čl.212. st. 2. ZKP-a.</span>
</p>
<p class="p4"></p>
<p class="p3">
<span>	Sa izloženog  u smislu čl.364. ZKP-a, odlučeno je kao u izreci presude. </span>
</p>
<p class="p3"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">Dana:  25.01.2011. godine</span>
</p>
<p class="p7"></p>
<p class="p8">
<span>Zapisničar</span><span class="s3"> 						                              </span><span>S u d i j a </span>
</p>
<p class="p3">
<span class="s1">     Ljiljana Popović   				                                        Rahmo Banda</span>
</p>
<p class="p3"></p>
<p class="p3"></p>
<p class="p3"></p>
<p class="p1"></p>
<p class="p9"></p>


</body>
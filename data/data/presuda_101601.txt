<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.5in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:-0.25in;margin-left:2.6979167in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
.s1{display: inline-block; text-indent: 0; min-width: 0.038194444in;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K. br. 463/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span>OSNOVNI SUD U NIKŠIĆU kao prvostepeni krivični po sudiji Babović Draganu uz sudjelovanje Krištof Stanke kao zapisničara u krivičnom predmetu protiv okrivljene  B. P.KE  zbog krivičnih djela nedozvoljeno držanje oružja i eksplozivnih materija iz čl. 403 st. 1 KZ-a, postupajući po optužnom prijedlogu ODT-a Nikšić Kt. br. 301/12 od 03.05.2012. godine, nakon završenog javnog glavnog pretresa dana 08.10.2012 godine, u prisustvu zastupnika ODT-a Nikšić Djurišić Radovana, branioca okrivljene Č. A. adv. iz Nikšića i okrivljene B. P.e, istog dana donio je i javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p5">
<span>Okrivljena: </span>
</p>
<p class="p5">
<span>B. P.A, od oca N. i majke Vu. rodjene P.rodjena xxxxxxx.godine u D., sa prebivalištem u N ..., državljanka Crne Gore, penzioner, udovica – majka četvoro djece, pismena – završila osnovnu školu, lošeg imovnog stanja, ranije neodudjivana,</span>
</p>
<p class="p5"></p>
<p class="p5"></p>
<p class="p5"></p>
<p class="p6">
<span>K r i v a   j e</span>
</p>
<p class="p6"></p>
<p class="p5">
<span>Što je:</span>
</p>
<p class="p5">
<span>Dana 15.01.2012.godine u Nikšiću, u svojoj porodičnoj kući koja se nalazi u naselju Mrkošnica br. 13, neovlašćeno protivno odredbama čl.10a, i čl.27. Zakona o oružju Crne Gore, bez oružnog lista držala lovački karabin marke „CZ M-70“, kalibra 8x57mm, fabričkog broja 201683, kada je istog dana zatečena od strane ovlašćenih službenika Uprave policije – PJ Nikšić, prilikom pretresa stana i drugih prostorija,</span>
</p>
<p class="p7"></p>
<p class="p5">
<span>-čime je učinila krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika, </span>
</p>
<p class="p7"></p>
<p class="p5">
<span>Pa joj sud primjenom citiranih zakonskih odredbi, te odredbi čl.4.st.2, čl. 42,52,53. i 54. Krivičnog zakonika i čl.374. Zakonika o krivičnom postupku izriče:</span>
</p>
<p class="p7"></p>
<p class="p2">
<span>USLOVNU OSUDU</span>
</p>
<p class="p7"></p>
<p class="p7"></p>
<p class="p5">
<span>Kojom joj utvrdjuje kaznu zatvora u trajanju od 4 (četiri) mjeseca i istovremeno odredjuje da se navedena kazna neće izvršiti ukoliko okrivljena u roku od 1 (jedne) godine po pravosnažnosti presude ne učini novo krivično djelo.</span>
</p>
<p class="p5"></p>
<p class="p5">
<span>Dužna je okrivljena na ime paušalnih troškova krivičnog postupka uplatiti ovom sudu iznos od 30,oo eura u roku od 15 dana po pravosnažnosti presude pod prijetnjom prinudnog izvršenja na žiro račun ovog suda br. 832-152-32.</span>
</p>
<p class="p5"></p>
<p class="p5">
<span>Na osnovu čl.75. Krivičnog zakonika, sud okrivljenoj  izriče:</span>
</p>
<p class="p5"></p>
<p class="p6">
<span>MJERU BEZBIJEDNOSTI</span>
</p>
<p class="p5"></p>
<p class="p5">
<span>Od okrivljene B. P.e se trajno oduzima lovački karabin marke „CZ M-70“, kalibra 8x57mm, fabričkog broja 201683.</span>
</p>
<p class="p7"></p>
<p class="p7"></p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p7"></p>
<p class="p5">
<span>ODT iz Nikšića optužnim predlogom Kt. br. 301/12 stavio je na teret okrivljenom B. P.i izvršenje krivičnog djela nedozvoljeno držanje oružja i eksplozivnih materija iz čl.403.st.1. KZ, pa je zastupnik ODT-a Djurišić Radovan koji je na glavnom pretresu zastupao optužbu u završnoj riječi ostao pri istoj  predlažući sudu da okrivljenu oglasi krivom, osudi je po zakonu i izrekne joj mjeru bezbijedsnosti oduzimanje predmeta.</span>
</p>
<p class="p5"></p>
<p class="p5">
<span>Okrivljena B. P.a, negirala je izvršenje krivičnog djela, navodeći u svojoj odbrani da joj je dana 15.01.2012.godine u kuću došla policija sa nalogom da izvrši pretres kuće i tom prilikom su tražili njenog sina N., pa kako su policajci ušli u njenu kuću, ona je doživljela stres i prebačena u hitnu službu da bi joj se ukazala pomoć, a policajci su prilikom pretresa njene kuće pronašli lovački karabin marke CZ M 70, kal. 8x57mm, za koji nije imala dozvolu za držanje. Taj karabin policija je pronašla ispod njenog kreveta, a inače je pripadao njenom suprugu koji je umro 1996.godine. Iza smrti njenog supruga vodjen je ostavinski postupak 1997.godine i ona je taj karabin naslijedila, a njen suprug je imao oružni list za isti, medjutim ona nije znala da treba da izvadi na svoje ime dozvolu za držanje tog karabina. Taj oružni list koji je glasio na ime njenog supruga policija je kritične prilike zajedno sa karabinom oduzela. Otkad je umro njen suprug taj karabin niko nije koristio, a ona je smatrala da je rješenje o nasledjivanju iza smrti njenog supruga dovoljan osnov za držanje oružja. U završnoj riječi okrivljena ja lično i preko branioca navela da je osobodi od optužbe budući da nije bila svjesna bitnog elementa djela, tj. da drži oružje protivpravno, a ukoliko sud nadje da je učinila djelo da joj uzme u obzir sve olakšavajuće okolnosti. </span>
</p>
<p class="p5"></p>
<p class="p5">
<span>Sud je u dokaznom postupku na saglasan predlog stranaka pročitao iskaz svjedoka B. M.a dat na zapisniku kod ODT-a od 25.04.2012.godine i nalaz i mišljenje sudskog vještaka balističara dipl. Ing. B. B.a, pročitao potvrdu o privremeno oduzetim predmetima Uprave policije PJ Nikšić Ku.br. 136 od 15.01.2012.godine, zapisnik o pretresanju stana i drugih prostorija UP PJ Nikšić  Ku.br. 10 od 15.11.2012.godine, rješenje o nasledjivanju Osnovnog suda Nikšić O.br. 307/97 od 22.12.1997.godine i izvod iz kaznene evidencije za okrivljenu izdat od UP Ispostava Danilovgrad.</span>
</p>
<p class="p5"></p>
<p class="p5">
<span>Sud je donio rješenje da se kao svjedoci ne saslušavaju M. R., A.Sa. i T. Ž., budući da je izvedenim dokazima do izvjesnosti utvrdjeno činjenično stanje, a njihovi iskazi ne bi bili od uticaja na drugačije presudjenje u ovoj pravnoj stvari.</span>
</p>
<p class="p5"></p>
<p class="p5">
<span>Svjedok B. M. naveo je u svom iskazu datom pred ODT dana 25.04.2012.godine, da su dana 15.01.2012.godine,  kao službenici UP – Grupe za borbu protiv droge, on i njegove kolege, M. R., A. S., T. Ž.i pripadnici Posebne jedinice policije iz Podgorice, po naredbi Višeg suda, izvršili pretres stana i ostalih prostorija koje koristi B. N., a koji stanuje u kući svoje majke B. P.e koja se nalazi u blizini Autobuske stanice. Prilikom pretresa pronašli su i oduzeli više SIM kartica i više mobilnih telefona, palice, rokovnike, a uz to su pronašli i jedan lovački karabin čije se marke ne može sjetiti. Taj karabin je pronadjen u sobi koju koristi B. P.a, a uz to je pronadjen i oružni list za taj karabin koji je glasio na ime njenog pokojnog supruga. Ne može se tačno sjetiti ko je od kolega pronašao karabin, ali je on sačinjavao zapisnik o pretresu stana i potvrdu o privremeno oduzetim predmetima. Tu potvrdu je potpisala kćerka B. P.e, jer je B. P.i pozlilo i u toku pretresa su dolazila kola hitne pomoći da bi joj se ukazala ljekarska pomoć. </span>
</p>
<p class="p5"></p>
<p class="p5">
<span>Nalazom i mišljenjem sudskog vještaka balističara navedeno je da je iz lovačkog karabina marke CZ M70, kal. 8x57mm, fab.br. 201683, pucano, što je utvrdjeno pregledom brisa cijevi pomoću tampona vate, hemijskom analizom difenil – aminskim testom. Takodje navedeno oružje je ispravno jer u toku ispitivanja nije došlo do bilo kakvih zastoja.</span>
</p>
<p class="p5"></p>
<p class="p5">
<span>Potvrdom UP PJ Nikšić o privremeno oduzetim predmetima konstatuje se da je ovlašćeno službeno lice UP PJ Nikšić prilikom izvršenja naredbe Višeg suda u Podgorici o pretresanju stana od B. Nataše oduzelo lovački karabin CZ M70, fab.br. 201683.</span>
</p>
<p class="p5"></p>
<p class="p5">
<span>Zapisnikom o pretresanju stana i drugih prostorija UP PJ Nikšić , navedeno je da su ovlašćena službena lica UP PJ Nikšić, po naredbi Višeg suda Podgorica prilikom pretresa stana i drugih prostorija, pronašla lovački karabin CZ, fabr.br. 201683, kal.8x57mm, u spavaćoj sobi B. P.e ispod kreveta. </span>
</p>
<p class="p5"></p>
<p class="p5">
<span>Rješenjem o nasledjivanju Osnovnog suda Nikšić O.br. 307/97 za naslednika zaostavštine B. M. u kojoj se nalazi i lovački karabin marke Zatava M 70, fab. Br. 201683, kal. 8x57mm, se oglašava B. P.a.</span>
</p>
<p class="p5"></p>
<p class="p5">
<span>Izvedenim dokazima nesumnjivo je utvrdjeno da je okrivljena B. P.a dana, 15.01.2012.godine u Nikšiću, u svojoj porodičnoj kući koja se nalazi u naselju Mrkošnica br. 13, neovlašćeno protivno odredbama čl.10a, i čl.27. Zakona o oružju Crne Gore, bez oružnog lista držala lovački karabin marke „CZ M-70“, kalibra 8x57mm, fabričkog broja 201683, kada je istog dana zatečena od strane ovlašćenih službenika Uprave policije – PJ Nikšić, prilikom pretresa stana i drugih prostorija, čime je učinila krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika.</span>
</p>
<p class="p5"></p>
<p class="p5">
<span>Na osnovu iskaza svjedoka B. M.a, potvrde UP PJ Nikšić o privremenom oduzimanju predmeta, zapisnika o pretresanju stana i drugih prostorija UP PJ Nikšić, te nalaza i mišljenja sudskog vještaka balističara, sud je utvrdio da je okrivljena B. P.a, protivno odredbi čl.10a.st.2. koji propisuje da je zabranjeno nabavljanje, držanje i nošenje oružja kategorije B bez odgovarajuće isprave o oružju i čl.27 koji propisuje da se oružani list izdaje za držanje oružja i za nošenje oružja, Zakona o oružju, držala u svojoj kući oružje – lovački karabin.</span>
</p>
<p class="p5"></p>
<p class="p5">
<span>Činjenica da je okrivljena B. P.a naslijedila od svoga pokojnog supruga navedeno oružje, ne opravdava je u tome da joj nije bilo poznato da treba za navedeno oružje imati i oružni list. </span>
</p>
<p class="p5"></p>
<p class="p5">
<span>Navodi okrivljene B. P.e da joj nije bilo poznato da  je trebala izvaditi dozvolu na svoje ime za držanje navedenog lovačkog karabina, sud smatra neosnovanim i datim u cilju izbjegavanja krivice, jer je, po ocjeni suda, opštepoznata činjenica svim gradjanima da  je za držanje oružja potrebna dozvola nadležnog držvnog organa, što okrivljena B. P.a u konkretnom slučaju nije imala. </span>
</p>
<p class="p5"></p>
<p class="p5">
<span>Sud je cijenio kao dokaz i rješenje Osnovnog suda u Nikšiću O.br. 307/97, ali je mišljenja da je navedeni dokaz bez uticaja na presudjenje u ovoj stvari. </span>
</p>
<p class="p5"></p>
<p class="p5">
<span>Okrivljena je bila svjesna da, iako je naslijedila navedeno oružje od svoga supruga koji ga je legalno posjedovao, isto drži bez odobrenja nadležnog organa, ali je na to pristala, iz čega se utvrdjuje da je postupala sa eventualnim umišljajem.</span>
</p>
<p class="p5"></p>
<p class="p5">
<span>Pri odlučivanju o krivičnoj sankciji sud je shodno čl. 42. KZ, kao olakšavajuće okolnosti okrivljenoj cijenio  porodičnost – ista je udovica i majka četvoro djece, lošeg imovnog stanja, činjenicu da je penzioner, te raniju neosudjivanost okrivljene utvrdjenu na osnovu izvoda iz kaznene evidencije za okrivljenu, a otežavajućih okolnosti okrivljenoj sud nije našao, pa joj je izrekao uslovnu osudu kojom joj je utvrdio kaznu zatvora u trajanju od 4 mjeseca, a koja se neće izvršiti ako okrivljena u roku od 1 godine po pravosnažnosti presude ne učini novo krivično djelo, jer je mišljenja da će se u konkretnom slučaju postići svrha uslovne osude iz čl.52.  st.2.KZ,  a u okviru opšte svrhe propisivanja i izricanja krivičnih sankcija iz čl. 4.st.2. KZ.</span>
</p>
<p class="p5"></p>
<p class="p5">
<span>Sud je, shodno čl.75. KZ, okrivljenoj B. P.i izrekao mjeru bezbijednosti  kojom je od okrivljene trajno oduzeto oružje – lovački karabin CZ M70, fabrički broj 201683, kal. 8x57mm, kao predmet izvršenja krivičnog djela.</span>
</p>
<p class="p5"></p>
<p class="p5">
<span>Sud je okrivljenu, shodno čl.226 i 229. Zakonika o krivičnom postupku obavezao na plaćanje paušalnih  troškova krivičnog  postupka u iznosu od 30,oo eura, srazmjerno složenosti i trajanju krivičnog postupka i imovnom stanju okrivljene. </span>
</p>
<p class="p7"></p>
<p class="p7">
<span>Iz iznijetih razloga, a primjenom čl. 374 ZKP-a, odlučeno je kao u izreci.</span>
</p>
<p class="p7"></p>
<p class="p5">
<span>OSNOVNI SUD U NIKŠIĆU, dana 08.10. 2012. godine. </span>
</p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p2">
<span>Zapisničar,</span>
</p>
<p class="p2">
<span>Krištof Stanka s.r.</span>
</p>
</td><td class="td1">
<p class="p2">
<span>SUDIJA,</span>
</p>
<p class="p2">
<span>Babović Dragan s.r.</span>
</p>
</td>
</tr>
</tbody>
</table>
<p class="p7"></p>
<p class="p2">
<span>Za tačnost otpravki tvrdi i ovjerava: </span>
</p>
<p class="p2">
<span>Službenik suda.</span>
</p>
<p class="p7"></p>
<p class="p7">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici. </span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7">
<span>					D-na, 08.10.2012.godine.</span>
</p>
<p class="p7">
<span>                                                      Presudu dostaviti:</span>
</p>
<p class="p8">
<span class="s1">-​&nbsp;</span><span>ODT-u Nikšić,</span>
</p>
<p class="p8">
<span class="s1">-​&nbsp;</span><span>Okrivljenoj,</span>
</p>
<p class="p8">
<span class="s1">-​&nbsp;</span><span>Braniocu okrivljene,</span>
</p>
<p class="p8">
<span class="s1">-​&nbsp;</span><span>U spise predmeta.</span>
</p>
<p class="p7"></p>
<p class="p7"></p>
<p class="p7"></p>
<p class="p7">
<span>S U D I J A,</span>
</p>
<p class="p7"></p>
<p class="p7"></p>
<p class="p7"></p>
<p class="p9"></p>


</body>
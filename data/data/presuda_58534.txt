<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:justify;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{color:#7030a0;}
.s3{color:black;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br.482/09</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p3"></p>
<p class="p3">
<span>OSNOVNI SUD U BARU, sudija Aleksandra Leković, kao sudija pojedinac sa zapisničarom Anom Stanišić, u krivičnom predmetu okrivljenog N.H. zbog krivičnog djela – krađa iz čl. 239 st.1 Krivičnog zakonika, po optužnom predlogu Osnovnog državnog tužioca iz Bara Kt.br. 315/09 od 29.10.2009.godine, nakon održanog glavnog javnog pretresa u prisustvu zastupnika optužbe Đikanović Predraga i okrivljenog N.H.a, dana 01.02.2010. godine donio je i javno objavio</span>
</p>
<p class="p2"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>Okrivljeni N.H., zvani H,  od oca Š. i majke Š., rođene K.,  rođen .... godine u Bijelom Polju, sa prebivalištem u selu ... – Bijelo Polje, sa privremenim boravkom u hotelu „Ibero star Belvi“ Bečići, Crnogorac, neoženjen, završio III stepen – elektromehaničar, srednjeg imovnog stanja, neosuđivan, </span><span class="s1"> </span>
</p>
<p class="p2"></p>
<p class="p2">
<span>KRIV JE</span>
</p>
<p class="p3">
<span>Što je :</span>
</p>
<p class="p3"></p>
<p class="p3">
<span>Dana 27.06.2009.godine oko 02,45 časova u diskoteci „Habana“ u Sutomoru, Opština Bar, oduzeo tuđe pokretne stvari i to: mobilni telefon marke „Apple“ sa sim karticom ..., vlasništvo oštećene M.Z. i mobilni telefon marke „Nokia 7610“ sa sim karticom ... vlasništvo oštećene P.D., sve u ukupnoj vrijednosti  od 230 eura, na način što je iskoristio nepažnju oštećenih i sa stolova za kojima su iste sjedjele, oduzeo predmetne mobilne telefone odnoseći ih sa sobom, u namjeri da njihovim prisvajanjem pribavi sebi protivpravnu imovinsku korist,</span>
</p>
<p class="p3"></p>
<p class="p3">
<span>- čime je izvršio krivično djelo – krađa iz čl. 239 st. 1 KZ.</span>
</p>
<p class="p3"></p>
<p class="p3">
<span>Pa mu sud primjenom članova 4,32,36,42,52,53 i 54 Krivičnog zakonika CG i čl. 359,360 i 364 ZKP-a izriče</span>
</p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrđuje kaznu zatvora u trajanju od 3 /tri/ mjeseca i istovremeno određuje da se kazna neće izvršiti ukoliko okrivljeni u roku od 1 /jedne/ godine i 6 /šest/ mjeseci  ne izvrši novo krivično djelo.</span>
</p>
<p class="p3"></p>
<p class="p3">
<span>Okrivljeni je dužan  da plati troškove krivičnog postupka u iznosu od 60,00 eura u roku od 15 dana od dana pravosnažnosti presude, pod prijetnjom izvršenja.</span>
</p>
<p class="p3"></p>
<p class="p2">
<span>O b r a z l o ž e n j e</span>
</p>
<p class="p3"></p>
<p class="p3">
<span>Optužnim predlogom ODT u Baru Kt.br. 315/09 od 29.10.2009.godine, okrivljenom je stavljeno na teret  izvršenje krivičnog  krađa iz čl. 239 st.1 KZ.</span>
</p>
<p class="p3"></p>
<p class="p3">
<span>Okrivljeni je u svojoj odbrani u prethodnom postupku negirao izvršenje krivičnog djela koje mu je stavljeno na teret, da bi na glavnom pretresu priznao izvršenje djela i u bitnom naveo da je dana 27.06.2009.godine oko 02,45 časova u diskoteci „Habana“ u Sutomoru, oduzeo dva mobilna telefon i to marke „Apple“ i „Nokia 7610“.  Iskoristio je nepažnju dvije djevojke i sa stolova za kojima su iste sjedjele, oduzeo predmetne mobilne telefone. Te noći je bio pijan, ni sam ne zna zašto je to uradio. Oba telefona je policija oduzela i vratila vlasnicima. U završnoj riječi je naveo da mu je  žao što je to uradio.</span>
</p>
<p class="p3"></p>
<p class="p3">
<span>U dokaznom postupku sud je proveo sledeće dokaze: pročitan je iskaz svjedoka oštećene P.D.e iz prethodnog postupka sa zapisnika 20.07.2009.godine, pročitana je potvrda UP PJ Bar bez broja od 27.06.2009.godine na ime N.H.a, pročitana je potvrda UP PJ Bar bez broja o vraćanju predmeta – mobilnog telefona marke „Nokia 7610“ od 27.06.2009.godine na ime P.D.e, pročitan je nalaz i mišljenje sudskog vještaka komercijalne struke K.L. od 10.09.2009.godine, pročitan je izvještaj UP-PJ u Bijelom Polju sa podacima iz KE za okrivljenog.</span>
</p>
<p class="p3"></p>
<p class="p3">
<span>Svjedok oštećena P.D.a je u svom iskazu u bitnom navela da je kritičnog dana bila na otvaranju diskoteke „Habana“ u Sutomoru. Bila je u društvu svoje dvije drugarice. Stajale su za stolom, a do njihovog stola je stajao momak, takođe za stolom, za kojeg je kasnije čula da se zove N.H.. U par navrata se on rukom naslanjao na njihov sto, tako što je šaku stavljao na njihov sto. Zbog toga se sa njim sve vrijeme prepirala i govorila mu da skloni ruku,  budući da u diskoteci nije bila gužva i da nije imao potrebu da se naslanja na sto. Pričala je sa drugaricama i sjeća se da je u jednom trenutku ovaj momak uzeo nešto sa njihovog stola, ali tada nije obraćala pažnju jer nije očekivala tako nešto. Na stolu je bilo više telefona i njen novčanik. Sa stola je nestao samo njen telefon marke Nokia 7610, noviji model, kojeg je kupila u jesen prošle godine i to nov. U jednom trenutku je vidjela tog momka kako izlazi iz diskoteke i vidjela je da njen telefon nije na stolu. Budući da telefon nije našla pozvala je jednog momka iz obezbeđenja. Čula je da je još jedna djevojka tražila svoj telefon jer joj je nestao. Izašla je iz diskoteke u namjeri da pođe kući. Tada je vidjela onog momka koji je u diskoteci stajao do njih kako sjedi u autu ispred njih. Na tom dijelu puta stoji interventna jedinica. Budući da ih je interventna zaustavila radi kontrole, ona je zaustavila auto, otrčala do njih i obratila se jednom od momaka iz Interventne jedinice i kazala mu da sumnja da je jedan od tih momaka iz auta, odnosno pokazala je na osumnnjičenog, oduzeo njen mobilni telefon. Tada su policajci pretresli i auto u kojem se taj momak nalazio i u autu su pronašli njen mobilni telefon. Zna da su u autu pronašli još jedan mobilni telefon za koji pretpostavlja da pripada curi koja je, kao što je prethodno navela, iste večeri tražila svoj telefon u diskoteci. Odatle je pošla u policiju u Sutomore gdje je dala svoju izjavu, a telefon joj je vraćen. Pridružila se krivičnog gonjenju, ali imovinskopravni zahtjev nije postavila.</span>
</p>
<p class="p3"></p>
<p class="p3">
<span class="s2"> </span><span>Iz potvrde UP PJ  u Baru bez broja od 27.06.2009.godine na ime N.H.a, utvrđeno je da su od imenovanog privremeno oduzeti mobilni telefon marke „Nokia 7610“ sa sim karticom ... i mobilni telefon marke „Apple“.  </span>
</p>
<p class="p3"></p>
<p class="p3">
<span>Iz potvrde UP PJ Bar bez broja o vraćanju predmeta – mobilnog telefona marke „Nokia 7610“ od 27.06.2009.godine na ime P.D.e,</span><span class="s2"> </span><span>utvrđeno je da je imenovanoj vraćen mobilni telefon marke Nokia 7610 sa sim karticom ....</span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka komercijalne struke K.L. od 10.09.2009.godine  je utvrđeno da je vrijednost oduzetih mobilnih telefona i to telefona marke "Nokia 7610" iznosi 150 eura i  telefona marke "Apple " 80 eura. Ukupna vrijednost oduzetih telefona iznosi 230 eura.</span>
</p>
<p class="p3"></p>
<p class="p3">
<span>Iz  izvještaja UP-PJ u Bijelom Polju sa podacima iz KE za okrivljenog</span><span class="s2"> </span><span>utvrđeno je da okrivljeni do sada nije osuđivan.</span>
</p>
<p class="p3"></p>
<p class="p3">
<span>Ocjenom izvedenih dokaza nesporno je utvrđeno da je okrivljeni izvršio krivično djelo na način, vrijeme i u mjestu bliže opisano u izreci presude. Ovakvo utvrđeno činjenično stanje nesporno proizlazi iz priznanja samog okrivljenog datog na glavnom pretresu koji je opisao kako i na koji način je izvršio predmetnu krađu. Njegova odbrana je potkrepljena i pismenim dokazima koji se nalaze u spisima predmeta i to potvrdom o privremeno oduzetim predmetima iz koje je utvrđeno da su od okrivljenog oduzeta dva mobilna telefona i potvrdom o vraćanju privremeno oduzetih predmeta, kao i iskazom oštećene. Oštećena P.D.a je navela da joj je okrivljeni oduzeo mobilni telefon marke „Nokia7610“ sa stola dok se nalazila u diskoteci, kao i da je ista osoba oduzela još jedan telefon drugoj djevojci koja je  kritične večeri takođe boravila u diskoteci, te da je policajac iz Interventne jedinice, u trenutku kada je pretresao auto okrivljenog, pronašao dva mobilna telefona.</span>
</p>
<p class="p3">
<span> </span>
</p>
<p class="p3">
<span>Okrivljeni je naveo da je te noći je bio pijan, i da ni sam ne zna zašto je to uradio. Medjutim, krivica učinioca krivičnog djela, koji sam sebe upotrebom alkohola dovede u stanje u koje nije mogao da shvati značaj svog djela ili da upravlja svojim postupcima, se primjenom pravila „actiones liberae in causa“, utvrdjuje prema vremenu neposredno prije dovodjenja u takvo stanje. Prema tome, u trenutku kada je sebe upotrebom alkohola dovodio u stanje da ne može da shvati značaj svog djela ili da upravlja svojim postupcima, okrivljeni je bio uračunljiv i bio je svjestan da može u takvom stanju učiniti navedeno djela, pa je na to i pristao. </span><span class="s3">Prema tome, nesporno je utvrđeno da su se u radnjama okrivljenog stekli svi bitni elementi bića krivičnog djela koje mu je stavljeno na teret, odnosno da je okrivljeni krivično odgovoran.</span>
</p>
<p class="p3"></p>
<p class="p3">
<span>Odlučujući se za krivičnu sankciju, na strani okrivljenog cijenjene su sve olakšavajuće i otežavajuće okolnosti iz čl.42 KZCG. Od olakšavajućih okolnosti sud je cijenio dosadašnji život okrivljenog jer nije osuđivan, njegovu starosnu dob jer se radi o mladoj osobi,  kao i priznanje krivičnog djela. Otežavajućih okolnosti na strani okrivljenog nije bilo. Imajući sve gore u vidu, sud smatra da prema okrivljenom nije potrebno izricanje efektivne kazne zatvora, već mu je izrekao uslovnu osudu kojom im je utvrdio kaznu zatvora u trajanju od 3 mjeseci i istovremeno odredio da se kazna neće izvršiti ukoliko okrivljeni u roku od 1 godine i 6 mjeseci ne izvrši novo krivično djelo. Izrečena uslovna osuda odgovara težini krivičnog djela i krivičnoj odgovornosti i predstavlja mjeru u kojoj će se svrha kažnjavanja u potpunosti postići. </span>
</p>
<p class="p3"></p>
<p class="p3">
<span>Odluka o troškovima krivičnog postupka zasniva se na odredbi čl. 202.ZKP-a. Okrivljeni je dužan da plati troškove krivičnog postupka u iznosu od 60,00 eura, a koji troškovi se odnose na troškove nalaza vještaka finansijske struke u iznosu od 30,o0 eura, kao i troškove za rad suda koji su određeni prema trajanju i složenosti krivičnog postupka i imovinskim prilikama okrivljenog. </span>
</p>
<p class="p3">
<span> </span>
</p>
<p class="p3">
<span>Sa izloženog odlučeno je kao u izreci presude.</span>
</p>
<p class="p3"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 01.02.2010. godine</span>
</p>
<p class="p3"></p>
<p class="p3">
<span>Zapisničar					                               S U D I J A </span>
</p>
<p class="p3">
<span>Ana Stanišić 				                                    Aleksandra Leković</span>
</p>
<p class="p3">
<span> </span>
</p>
<p class="p3">
<span>PRAVNA POUKA: Protiv ove presude može se izajviti žalba Višem sudu u Podgorici u roku od 8 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p3"></p>
<p class="p3">
<span> </span>
</p>
<p class="p4"></p>


</body>
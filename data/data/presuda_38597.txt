<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.s2{color:red;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span class="s1">K.br. 221/12</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE </span>
</p>
<p class="p4"></p>
<p class="p4"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mujušković - Stamatović, uz učešće Valentine Vukašinović, kao zapisničara, u krivičnom predmetu protiv okrivljenih V. J., P. N. i L. A., svi iz P., zbog krivičnog djela teška tjelesna povreda iz člana 151 st. 2 u vezi čl. 23 Krivičnog zakonika, odlučujući po optužnici ODT-a Podgorica Kt.br. 964/11 od 28.02.2012 godine, koju je na glavnom pretresu zastupala Milanović Zorica, zamjenik ODT-a Podgorica, nakon glavnog i javnog pretresa održanog dana 29.05.2013 godine u prisustvu zastupnika optužbe i okrivljenih, donio je, a dana 31.05.2013 godine i javno objavio</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p5">
<span>Okrivljeni:</span>
</p>
<p class="p5"></p>
<p class="p4">
<span>1. V. J., zvani J., od oca N. i majke Lj. rodjene C., rodjen … u P., sa prebivalištem u P., K. G. bb, državljanin Crne Gore, pismen, završio srednju gradjevinsku školu, neoženjen, nezaposlen, lošeg imovnog stanja, ranije osudjivan presudom Višeg suda u Podgorici K.br. 133/2012 od 14.01.2013 godine zbog krivičnog djela iz čl. 300 st. 1KZ na osam mjeseci zatvora, </span>
</p>
<p class="p4"></p>
<p class="p4">
<span>2. P. N., zvani N., od oca M. i majke S., rodjene Š., rodjen 19.07.1992 godine u P., sa prebivalištem u P., Ul. …, državljanin Crne Gore, završio osnovnu školu, nezaposlen, neoženjen, lošeg imovnog stanja, ranije neosudjivan, </span>
</p>
<p class="p4"></p>
<p class="p4">
<span>3. L. A., zvani A., od oca M. i majke B., rodjene K., rodjen … u P., sa prebivalištem u Podgorici, ul. … , državljanin Crne Gore, pismen, završio osnovnu školu, nezaposlen, neoženjen, lošeg imovnog stanja, ranije neosudjivan, </span>
</p>
<p class="p4"></p>
<p class="p3">
<span>K R I V I    S U </span>
</p>
<p class="p5">
<span>Zato što su:</span>
</p>
<p class="p5"></p>
<p class="p4">
<span>Dana 05. juna 2011 godine, oko 18 časova, u P., u Ul. ... , zajedno, po prethodnom dogovoru, teško tjelesno povrijedili oštećenog maloljetnog B. A. i trajno i u znatnoj mjeri oslabili važan organ njegovog tijela, na način što su okrivljeni P. N. i L. A. uhvatili i držali oštećenog za ruke i time omogućili da mu okrivljeni V. J. zada više udaraca pesnicom u predjelu glave, nanoseći mu tešku tjelesnu povredu u vidu povrede lijevog očnog živca sa gubitkom vida na lijevom oku, krvnog podliva u predjelu unutrašnjeg ugla lijevog oka i nepotpunog preloma - naprsnuća nosnih kostiju, pri čemu su bili svjesni svog djela, čije su izvršenje htjeli, i znali da je njihovo djelo zabranjeno,</span>
</p>
<p class="p4"></p>
<p class="p4">
<span>- čime su kao saizvršioci izvršili krivično djelo teška tjelesna povreda iz člana 151 st. 2 u vezi čl. 23 Krivičnog zakonika,</span>
</p>
<p class="p3">
<span>I</span>
</p>
<p class="p4">
<span>- pa Sud okrivljenog V. J., primjenom citiranog zakonskog propisa, te čl. 2, 3, 4, 5, 13, 15, 32, 33, 36 i 42</span><span class="s2"> </span><span>Krivičnog zakonika, te čl. 226, 227, 229, 239 i 374 Zakonika o krivičnom postupku Crne Gore</span>
</p>
<p class="p5"></p>
<p class="p3">
<span>OSUDJUJE</span>
</p>
<p class="p3"></p>
<p class="p4">
<span>Na kaznu zatvora u trajanju od 1 (jedne) godine.</span>
</p>
<p class="p3">
<span>II</span>
</p>
<p class="p4">
<span>A okrivljene P. N. i L. A primjenom citiranih zakonskih odredbi, te čl. 2, 3, 4, 5, 13, 15, 32, 33, 36, 42, 45 i 46</span><span class="s2"> </span><span>Krivičnog zakonika, te čl. 226, 227, 229, 239 i 374 Zakonika o krivičnom postupku Crne Gore</span>
</p>
<p class="p4"></p>
<p class="p3">
<span>OSUDJUJE</span>
</p>
<p class="p3"></p>
<p class="p4">
<span>Na kazne zatvora u trajanjima od po 6 (šest) mjeseci.</span>
</p>
<p class="p3">
<span>III</span>
</p>
<p class="p4">
<span>Obavezuju se svi okrivljeni da na ime troškova krivičnog postupka solidarno uplate na račun budžetskih sredstava Crne Gore iznos od 595,00 € (petstotinadevedesetpeteura), kao i iznose od po 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p class="p4"></p>
<p class="p4">
<span>Svjedok - oštećeni B. A. se u pogledu postavljenog imovinsko-pravnog zahtjeva upućuje na redovnu građansku parnicu. </span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnicom ODT-a Podgorica Kt.br. 964/11 od 28.02.2012. godine okrivljenima V. J., P. N. i L. A., stavljeno je na teret da su kao saizvršioci  izvršili krivično djelo teška tjelesna povreda iz člana 151 st. 2 u vezi čl. 23 Krivičnog zakonika. </span>
</p>
<p class="p4"></p>
<p class="p4">
<span>Zastupnik optužbe je prije davanja završne riječi precizirala dispozitiv optužnice na način kako to stoji u dispozitivu ove presude i u završnoj riječi je ostala u potpunosti pri ovako preciziranom optužnom aktu predlažući Sudu da okrivljene oglasi krivim i osudi po zakonu.</span>
</p>
<p class="p4"></p>
<p class="p4">
<span>U navodima svoje odbrane okrivljeni V. J. je tokom postupka izjavio da je dana 05.06.2011 godine, negdje oko 15,00 časova, zajedno sa svojim drugovima L. A. i P. N., iz naselja K. pošao ka S. A., gdje su na S. A. u blizini kružnog toka svratili u pekaru "S.", kupili hranu, a nakon toga pošli na klupe koje se nalaze u sklopu kružnog toka, gdje je i park. Nakon izvjesnog vremena, dok su njih trojica sjedjeli na klupi, negdje izmedju 18,30 - 19,00 h, do njih je prišao momak B. A., kojeg poznaje od ranije i sa kojim se u jednom periodu družio, ali sa kojim nekih dva i po mjeseca  nije u dobrim odnosima, jer su se posvadjali oko razmjene pasa koju su izvršili, odnosno on je A. dao svog psa rase Rotvajler u zamjenu za psa rase Šarplaninac, da bi poslije izvjesnog vremena primijetio da pas kojeg je njemu A. dao nije rasan, pa je tražio A. da mu vrati njegovog psa nazad ili da mu da novac u iznosu od 50,00 eura za psa kojeg mu je dao. Okrivljeni V. je dalje pojasnio da je kasnije sa A. bratom postigao bio izvjestan dogovor vezano za navedeno, da bi ga nakon odredjenog vremena A. pozvao, uputio mu prijetnje i psovke, na šta se on nije obazirao. Naveo je i to da je od strane druga L. A. njemu preneseno kako mu je A. poručio da će da ga izbije. Pomenutog dana, tog 05.06.2011 godine, kada im je prišao A. je pozdravio njega i njegove drugove. Okrivljeni V. je istakao da je on tada pitao A. zašto mu prijeti i šalje prijetnje preko drugih ljudi, da bi mu A. tada odgovorio psovkom "Nemoj da ti jebem mater", i dok mu je to govorio stisnuo je pesnicu i vratio se unazad jedan korak, gestikulirajući kao da će da ga udari. Okrivljeni je istakao da je nakon što je to primijetio, a iz straha da ne bi bio prvi napadnut, on jedan put stisnutom šakom udario A. u predjelu lica, nakon čega se A. savio, a on je primijetio da je A. potekla krv iz nosa, i tada mu je uputio riječi "Sad možeš da ideš", nakon čega se A. pješke uputio prema "L. O." pumpi, a on je sa drugovima ostao još nekih pet minuta na klupi, da bi poslije toga otišli svojim kućama. Napomenuo je da cijelo vrijeme dok se on svadjao sa B. A., njegova dva druga N. i A. su sjedjeli na klupi, a on je sa A. stajao ispred njih i dodao da se njegova dva druga ni u jednom momentu nijesu miješali u razgovor izmedju njega i A., niti su imali bilo kakav fizički kontakt sa njim. Okrivljeni V. je istakao da nije tačno da su njegovi drugovi držali za ruke B. A. i da ga je on u tom momentu udario, i ponovio da je samo jedan put stisnutom šakom u predjelu lica on udario oštećenog B. </span>
</p>
<p class="p4">
<span>Odgovarajući na pitanje zastupnika optužbe okrivljeni V. je ponovio da su P. i L. sjedjeli na klupi za svo vrijeme dogadjaja, da nijesu niti držali, niti udarali B. A., već su ustali pošto je on udario B. i razdvojili su ih. </span>
</p>
<p class="p4"></p>
<p class="p4">
<span>U završnoj riječi okrivljeni V. J. je izjavio da je jedino što može reći to da je on udario momka, a da P. i L. to ništa nijesu krivi. </span>
</p>
<p class="p4"></p>
<p class="p4">
<span>Okrivljeni P. N. je u navodima svoje odbrane tokom postupka izjavio da je dana 05.06.2011 godine, negdje oko 15,00 h, sa svojim drugovima V. J. i L. A., iz naselja K. pošao ka S. A., gdje su u blizini kružnog toka svratili u pekaru "S.", uzeli pancerote i sjeli na klupe koje se nalaze u sklopu kružnog toka gdje je i park. Nakon odredjenog vremena, dok su njih trojica sjedjeli na klupi, negdje oko 18,30 h, do njih je došao momak B. A., kojeg on poznaje iz vidjenja, i za kojeg zna da je bio u nekoj vrsti verbalnog sukoba sa njegovim drugom V. J.. B. A. je tom prilikom prišao do njih, pozdravio ih, a nakon što mu se J. obratio pitanjem zašto mu šalje prijetnje, B. je stisnuo svoju pesnicu kao da će da udari J., nakon čega je J. jednom stisnutom šakom u predjelu lica udario B. Okrivljeni P. N. je istakao da je primijetio da je tada B. potekla krv iz nosa, nakon čega mu je J. rekao da ide odatle, da je slobodan, a B. se tada uputio u pravcu "L. O." pumpe, dok su njih trojica, još nekih pet minuta ostali na klupi, a zatim se uputili u pravcu svojih kuća. Napomenuo je da je zajedno sa L. A., tokom cijelog dogadjaja sjedio na klupi, da ni u jednom momentu nije imao ni verbalnu komunikaciju, ni bilo kakav vid fizičkog kontakta sa B. A., te da kada je počeo razgovor izmedju njih, J. i A. su stajali ispred klupe, dok su on i L. sjedjeli na klupi i cijelo vrijeme tokom te svadje nijesu ustajali sa klupe. </span>
</p>
<p class="p4"></p>
<p class="p4">
<span>U završnoj riječi okrivljeni P. N. nije imao šta reći. </span>
</p>
<p class="p4"></p>
<p class="p4">
<span>Okrivljeni L. A. je u navodima svoje odbrane tokom cijelog postupka izjavio da je tog 05.06.2011 godine, oko 15,00h, sa drugovima V. J. i P. N., sa K. došao na S. A., gdje su u blizini kružnog toka svratili u pekaru "S", gdje su uzeli hranu, a nakon toga otišli na klupe koje se nalaze u sklopu kružnog toka, gdje je i park. Dok su njih trojica sjedjeli na klupi oko 18,30h, do njih je došao B. A., kojeg on poznaje iz vidjenja, i za kojeg zna da je bio u nekoj vrsti verbalnog sukoba sa V. J. . B. je tom prilikom prišao njima trojici, pozdravio ih, a nakon toga mu se J. obratio pitanjem zašto mu šalje prijetnje, jer je nekih mjesec i po prije tog dana njemu B. A. rekao da prenese J. kako on ima namjeru da ga izbije, što je on tada i ispričao J. . Okrivljeni L. A. je istakao da su se tada B. i V. nastavili verbalno prepucavati, da bi zatim primijetio da je B. stisnuo svoju pesnicu, kao da će da udari Jovicu, nakon čega ga je J. jedan put stisnutom šakom udario u predjelu lica, a odmah je tada B. potekla krv iz nosa, nakon čega mu je J. rekao da ide odatle i B. se tada uputio u pravcu "L. O." pumpe, dok su on, J. i N. ostali još nekih pet minuta na pumpi, a zatim su se uputili u pravcu svojih kuća. Okrivljeni L. je napomenuo da je zajedno sa P. N. tokom cijelog tog dogadjaja sjedio na klupi i da ni u jednom momentu nije imao bilo kakvu verbalnu komunikaciju, niti fizički kontakt sa B. A.. Dodao je da, čim je započeo razgovor izmedju J. i A., isti su stajali ispred klupe, dok su on i P. N. sjedjeli na klupi i cijelo vrijeme tokom njihove svadje nijesu ustajali sa klupe. </span>
</p>
<p class="p4"></p>
<p class="p4">
<span>U završnoj riječi okrivljeni L. A. nije imao šta dodati navodima svoje odbrane. </span>
</p>
<p class="p4"></p>
<p class="p4">
<span>U dokaznom postupku Sud je: na saglastan predlog stranaka pročitao svjedočki iskaz oštećenog, sada punoljetnog, B. A. sa zapisnika o glavnom pretresu od 14.06.2012 godine, pročitao medicinsku dokumentaciju na ime oštećenog B. A., pročitao nalaz i mišljenje stalnog sudskog vještaka medicinske struke prof. dr. Dragane Čukić od 25.12.2011 godine, pročitao zaključak i dopunsko mišljenje stalnog sudskog vještaka medicinske struke prof. dr. Čukić Dragane od 01.04.2013 godine, te ovog vještaka neposredno saslušao na glavnom pretresu, pročitao izvod iz KE za okrivljenog V. J., izdat od UP PJ P. pod br. 29-245/13-8645/2-1418 od 13.05.2013 godine, izvod iz KE za okrivljenog L. A., izdat od UP PJ P. pod br. 29-245/13-8646/2-1417 od 13.05.2013 godine, te izvod iz KE za okrivljenog P. N., izdat od UP PJ P. pod br. 29-245/13-8629/2-1419 od 13.05.2013 godine. </span>
</p>
<p class="p4"></p>
<p class="p4">
<span>Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno, tako i u medjusobnoj vezi, Ovaj sud je nesumnjivo utvrdio da su okrivljeni kao saizvršioci počinili predmetno krivično djelo, sa kojih razloga ih je oglasi krivim i osudio na kazne zatvora kao u izreci presude. </span>
</p>
<p class="p4"></p>
<p class="p4">
<span>Svjedok – oštećeni, sada punoljetni, B. A. je u svom iskazu tokom postupka naveo da okrivljenog V. J., zvanog J., poznaje od ranije, i isti ga maltretira na razne načine gdje god stigne, traži mu novac, cigarete, šta god mu padne na pamet kada se sretnu na ulici. Predmetnog dana, popodne, kada je išao ul. ... , na S. A. sam, čim je vidio ispred sebe J., automatski je znao da će biti neki problem. Izjavio je da mu je onda neko prišao sa ledja, i vidio je tada dva nepoznata mladića koji su ga uhvatili, jedan za jednu, drugi za drugu ruku, a J. mu je prišao i udario ga dva ili tri puta stisnutom pesnicom u predjelu lica. Svjedok - oštećeni je dalje naveo da je V. J. na ruci imao neki metalni sivi predmet, za koji misli da se zove "boks" i to na pesnici ruke kojom ga je udario. Dodao je da su ga poslije udarca ta dva momka koja su ga držala pustili i on je pao na trotoar, i izjavio da ga ta dva momka koja su bila u društvu sa J. nijesu udarali, već su ga samo držali i omogućili J. da ga udara. Dodao je da ga je J., nakon što ga je udario, pljunuo po glavi, rekavši mu da će to često da se ponavlja, odnosno da će ga tako napadati i maltretirati. Odmah nakon toga, J. je sa ovim drugovima pošao, a njemu su prišla neka dva nepoznata momka iz lokala "A." koji se nalazi u neposrednoj blizini i uveli su ga u lokal, da bi poslije nekih 15-ak minuta došla policija koja ga je povela do Hitne pomoći, a kasnije ga je tetka povela u Urgentni centar, gdje je zadržan 15-ak dana na liječenju. Svjedok - oštećeni je pojasnio da mu je od udarca koji mu je zadao J. V., polomljen nos, kao i to da je zadobio povredu u predjelu lijevog oka, na koje je najprije počeo slabo da vidi, a kasnije je i u potpunosti izgubio vid na lijevom oku. Pojasnio je i to da je prije predmetnog dogadjaja u potpunosti normalno vidio na oba oka, i nije imao nikakvih problema sa vidom, i dodao da je nakon udaraca koje je zadobio od V. J., najviše osjetio bol u predjelu lijevog oka i da je tada uzviknuo "Kuku, moje oko". Naveo je da prije misli da ga je V.. udario tri puta, nego dva, i pojasnio da mu je sve udarce zadao u predjelu glave i da  ga nije udarao u predjelu tijela, ističući da ne zna zašto ga je V... napao tog dana i zašto se stalno prema njemu loše ponaša i maltretira ga. Oštećeni je, odgovarajući na pitanja stranaka, dodao da ide često na kontrole kod doktora, da je Sudu predao i naknadnu, odnosno posljednju dokumentaciju u originalu, da ne zna kako je V... znao da će on toga dana ići na Stari Aerodrom, dodajući da okrivljeni njemu stalno šalju prijetnje da, ukoliko oni odu u zatvor, to će i on ostati bez glave. </span>
</p>
<p class="p4">
<span>Oštećeni se pridružio krivičnom gonjenju protiv okrivljenih i postavio imovinsko - pravni zahtjev koji nije mogao precizirati na glavnom pretresu. </span>
</p>
<p class="p4"></p>
<p class="p4">
<span>Stalni sudski vještak medicinske struke prof. dr. Čukić Dragana je u svom nalazu i mišljenju od 25.12.2011 godine, nakon proučavanja medicinske dokumentacije na ime oštećenog B... A.., utvrdila da je isti u predmetnom dogadjaju zadobio sljedeće povrede: nepotpuni prelom - naprsnuće nosnih kostiju; krvni podliv u predjelu unutrašnjeg ugla lijevog oka i povredu lijevog vidnog živca sa gubitkom vida na lijevom oku, koje povrede se u vrijeme nanošenja kvalifikuju kao teška tjelesna povreda; prelom nosnih kostiju u vidu naprsnuća kvalifikuje se kao laka tjelesna povreda, dok je povreda lijevog očnog živca, osobito teška tjelesna povreda. Navedene povrede nastale su najmanje jednokratnim djelovanjem tupine zamahnutog mehaničkog orudja, gdje spada i šaka stisnuta u pesnicu. U navedenom mišljenju, vještak je navela da je neophodna i druga medicinska dokumentacija, kako bi se mogla pratiti povreda lijevog vidnog živca. </span>
</p>
<p class="p4"></p>
<p class="p4">
<span>U zaključku i dopunskom mišljenju stalnog sudskog vještaka medicinske struke od 01.04.2013 godine dr. Dragana Čukić je izjavila da je na ime B... A... naknadno analizirala medicinsku dokumentaciju (zdravstveni kartoni i izvještaj oftalmologa od 01.11.2012 godine) na osnovu čega je u svom dopunskom mišljenju istakla da u svemu ostaje kod pismeno i na glavnim pretresima datim mišljenjima, što se odnosi na povrede kod B.. A..., navodeći da je Babić Anelu u novembru 2011 godine ustanovljeno sljepilo na lijevom oku, zbog povrede lijeve očne jabučice i lijevog očnog živca, ističući da B... A..., nije imo sljepilo na lijevom oku prije predmetnog dogadjaja, već je isto posljedica povrijedjivanja u predmetnom dogadjaju. </span>
</p>
<p class="p4"></p>
<p class="p4">
<span>Izjašnjavajući se neposredno na glavnim pretresima, stalni sudski vještak medicinske struke dr. Dragana Čukić, je u svemu ostala pri pisano izradjenim nalazima i mišljenjima, navodeći da je B... A... utvrdjeno sljepilo u predjelu lijevog oka, što je posljedica povrijedjivanja u dogadjaju od 05.06.2011 godine oko 18,00 časova. Odgovarajući na pitanja stranaka vještak je ponovila da je u predmetnom dogadjaju  B... A... zadobio sljedeće povrede: nepotpuni prelom - naprsnuće nosnih kostiju, krvni podliv u predjelu unutrašnjeg ugla lijevog oka, povredu lijevog vidnog živca sa gubitkom vida na lijevom oku, a koje povrede su nastale najmanje jednokratnim djelovanjem tupine zamahnutog mehaničkog orudja, gdje spada i šaka stisnuta u pesnicu. Vještak je odgovorila da se ne može izjasniti da li su povrede nastale udarcem pesnicom ili nekim drugim predmetom, i dodala da su u oba slučaja navedene povrede mogle nastati, pojašnjavajući da, iako se radilo o udarcu pesnicom, moglo je doći do povrede očnog živca.</span>
</p>
<p class="p4"></p>
<p class="p4">
<span>U svemu u skladu sa naprijed navedenim i konstatovanim od strane vještaka medicinske struke, jeste i medicinska dokumentacija na ime oštećenog B... A..., a koju je Sud pročitao u dokaznom postupku. </span>
</p>
<p class="p4"></p>
<p class="p4">
<span>Iz izvoda iz KE za okrivljenog V... J.., izdatog od UP PJ Podgorica pod br. 29-245/13-8645/2-1418 od 13.05.2013 godine, utvrdjeno je da je isti ranije osudjivan presudom Višeg suda u Podgorici K.br. 133/2012 od 14.01.2013 godine zbog krivičnog djela iz čl. 300 st. 1KZ na osam mjeseci zatvora. </span>
</p>
<p class="p4"></p>
<p class="p4">
<span>Iz izvoda iz KE za okrivljenog L... A..., izdatog od UP PJ Podgorica pod br. 29-245/13-8646/2-1417 od 13.05.2013 godine, utvrdjeno je da isti ranije nije osudjivan. </span>
</p>
<p class="p4"></p>
<p class="p4">
<span>Iz izvoda iz KE za okrivljenog P...N.., izdatog od UP PJ Podgorica pod br. 29-245/13-8629/2-1419 od 13.05.2013 godine, utvrdjeno je da isti ranije nije osudjivan.</span>
</p>
<p class="p4"></p>
<p class="p4">
<span>Krivično djelo teška tjelesna povreda iz čl. 151 st. 2 u vezi st. 1 Krivičnog zakonika čini onaj ko drugog teško tjelesno povrijedi ili mu zdravlje naruši tako teško da je usljed toga doveden u opasnost život povrijedjenog ili je uništen ili trajno i u znatnoj mjeri oštećen ili oslabljen neki važan dio njegovog tijela ili važan organ, ili je prouzrokovana trajna nesposobnost za rad povrijedjenog ili trajno i teško narušenje njegovog zdravlja ili unakaženost. </span>
</p>
<p class="p4"></p>
<p class="p4">
<span>Provedenim dokazima na glavnom pretresu, najprije svjedočkim iskazom oštećenog, sada punoljenog, B... A..., kojem je Sud u potpunosti poklonio svoju vjeru, neosporno je utvrdjeno da su tog 05.06.2011 godine negdje oko 18,00 časova, u ul. .... u Podgorici, a nakon što su se prethodno dogovorili, okrivljeni V.... J..., P... N... i L... A... istog teško tjelesno povrijedili i to na način što su okrivljeni P... N.... i L... A...., koje, kako je i sam rekao, od ranije nije poznavao, uhvatili jedan za jednu, drugi za drugu ruku, oštećenog, tada maloljetnog, B...A..., i držali ga dok mu je okrivljeni V... J... zadavao više udaraca stisnutom šakom - pesnicom u predjelu glave. Predmetnom prilikom tada mldb. B... A... je zadobio tešku tjelesnu povredu u vidu povrede lijevog očnog živca sa gubitkom vida na lijevom oku, krvnog podliva u predjelu unutrašnjeg ugla lijevog oka i nepotpunog preloma - naprsnuća nosnih kostiju; a koju vrstu, težinu  i mehanizam nanošenja predmetnih povreda je Sud utvrdio, kako iz osnovnog nalaza i mišljenja, tako i iz dopune i zaključka istog stalnog sudskog vještaka medicinske struke prof. dr. Čukić Dragane, koje je Sud kao stručne, jasne, precizne i u svemu bazirane na pravilima medicinske nauke prihvatio, a koja je decidno i u pisanoj formi i usmeno na glavnim pretresima, istakla da su predmetnom prilikom najmanje jednim udarcem tada mldb. oštećenom B... A..., koji prije predmetnog dogadjaja od 05.06.2011 godine, nije imao nikakvih problema sa vidom, odnosno očima, nanijete tjelesne povrede u vidu: nepotpunog preloma - naprsnuća nosnih kostiju, krvni podliv u predjelu unutrašnjeg ugla lijevog oka, povreda lijevog vidnog živca, sa gubitkom vida na lijevom oku, koje se u vrijeme nanošenja kvalifikuju kao teška tjelesna povreda. Postupajući na naprijed navedeni način, i nanoseći navedene tjelesne povrede tada maloljetnom B.... A..., kod istog je došlo do trajnog slabljenja važnog organa njegovog tijela - čula vida, jer je na lijevom oku usljed navedenog povrijedjivanja došlo do gubitka vida usljed povrijedjivanja lijevog vidnog živca.</span>
</p>
<p class="p4"></p>
<p class="p4">
<span>U takvim, naprijed utvrdjenim radnjama okrivljenih su se u svemu ostvarila bitna obilježja bića krivičnog djela teška tjelesna povreda iz čl. 151 st. 2 u vezi čl. 23 Krivičnog zakonika, u odnosu na koje su isti kao saizvršioci, učestvovanjem u radnji izvršenja predmetnog djela, na način što su okrivljeni P... N... i L.... A... držali za ruke oštećenog mldb. B... A..., dok mu je okrivljeni V... N... zadavao više udaraca pesnicom u predjelu glave, postupali sa direktnim umišljajem, obzirom da su bili svjesni svog djela i htjeli njegovo izvršenje.</span>
</p>
<p class="p4"></p>
<p class="p4">
<span>Sud je cijenio i navode odbrana okrivljenih, gdje sva trojica na identičan način po pitanju, ama baš svakog detalja predmetnog dogadjaja, opisuju da su sasvim slučajno, oko 15,00 časova sa Konika došli na Stari Aerodrom, pa u pekari "S...." kupili hranu, a onda sjeli na klupe u blizini kružnog toka, kod parka, da to pojedu, da bi oko 18,30 - 19,00 časova, naišao oštećeni koji je od ranije imao konflikt sa okrivljenim V...., pa se pozdravio sa njima kada im je prišao, a onda upitan od strane V..... kakve su prijetnje koje mu je navodno ranijih puta preko drugog upućivao, on stisnuo pesnicu i povukao se par koraka unazad, što je V.... shvatio kao opasnost i udarac u najavi, pa je preduhitrio oštećenog udarivši ga jedan put stisnutom pesnicom u predjelu glave, kada je potekla krv B... A... i kada mu je V.... rekao da ide odatle, što je B.... i učinio i uputio se u pravcu "L. O..." pumpe, dok su njih trojica ostali na licu mjesta još nekih pet minuta, a onda pošli svako svojoj kući; uz isticanje svih okrivljenih, da su tokom, najprije verbalnog, a potom i fizičkog kontakta izmedju okrivljenog V..... i oštećenog, tada mldb. B..., okrivljeni P... i L... svo vrijeme sjedjeli na klupi i ničim ne učestvujući u navedenim konfliktima. Takve odbrane okrivljenih, istovjetne do posljednjeg detalja, Sud nije prihvatio, već ih je cijenio kao sračunate od strane okrivljenog V..... na ublažavanje krivice i oslobadjanje odgovornosti svojih drugova okrivljenog P.... i L..., a u odnosu na njih dvojicu, kao osmišljene na pomaganje svom drugu okrivljenom V..... i izbjegavanje bilo kakve odgovornosti za navedeni dogadjaj i teško povrijedjivanje oštećenog. Ovo isključivo sa razloga jer su takvi navodi odbrana svih okrivljenih opovrgnuti istinitim i jasnim kazivanjima oštećenog, sada punoljetnog B.... A...., koji je precizno i na, po mišljenju Suda, jedini logičan način opisao predmetni dogadjaj, iako nije mogao da se izjasni na razloge zbog kojih je svakog puta kada dodje do njihovog susreta maltretiran od strane okrivljenog V..... Sud je mišljenja da je sasvim nelogično da svjedok - oštećeni, ako je već imao nekih svadjalačkih namjera ka okrivljenima, pritom jedan, a njih je bilo trojica, istima pridje i pozdravi se sa njima, a onda nakon običnog pitanja okrivljenog V... zašto mu prijeti stisne pesnicu i povuče se par koraka unazad sa namjerom napada na V..., i da se nakon tog jednog udarca od strane prvookrivljenog ni na koji način ne pokuša odbraniti, već ode odatle, po naredbi prvookrivljenog. Neistinitost njihovih odbrana u dijelu neosmišljavanja i nepostojanja prethodnog dogovora za predmetni dogadjaj na štetu mldb. oštećenog se, po mišljenju Ovog suda, ogleda i u činjenici da su više od tri - tri i po sata okrivljeni proveli u sjedenju na klupi i konzumiranju hrane koju su kupili oko 15,00 časova, što bi se, po nalaženju Ovog suda, više pripisalo prethodnom dogovoru i čekanju oštećenog na navedenom mjestu. </span>
</p>
<p class="p4"></p>
<p class="p4">
<span>Prilikom izbora vrste i visine krivične sankcije Sud je u smislu čl. 42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je na strani okrivljenih P…. N…. i L…. A…., u odsustvu otežavajućih okolnosti, kao olakšavajuće okolnosti cijenio njihove lične i imovinske prilike, njihovu mladu životnu dob, a posebno raniju neosudjivanost, što ukazuje da se radi o osobama koje nijesu sklone vršenju krivičnih djela, te njihove loše imovne prilike; a  koje okolnosti je Sud u svom zbiru cijenio kao naročito olakšavajuće, pa je okrivljene P…. N… i L…. A…., osudio na kazne zatvora ispod Zakonom propisanog minimuma u trajanjima od po šest mjeseci; dok je na strani okrivljenog V…. J… kao otežavajuću okolnost cijenio njegovu raniju osudjivanost, iako se ne radi o istovrsnom krivičnom djelu, jer ista ukazuje na njegovu sklonost kriminogenom ponašanju, dok je od olakšavajućih cijenio lične i imovne prilike, njegovu mladost, loše imovno stanje, pa ga je osudio na kaznu zatvora u trajanju od jedne godine. Sud je mišljenja da će upravo navedene kazne zatvora u svemu u dovoljnoj mjeri uticati na okrivljene da ubuduće ne vrše krivična djela, te da će se u njima u svemu ostvariti svrha kažnjavanja, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p4"></p>
<p class="p4">
<span>Odluku o troškovima krivičnog postupka Sud je donio na osnovu čl. 226, 227 i 229 ZKP-a, a isti se odnose na troškove medicinskog vještačenja u iznosu od 220,00 eura, te troškove službene odbrane u prethodnom postupku u iznosu od 375,00 eura, a koje troškove su okrivljeni obavezani solidarno uplatiti, dok su paušali u iznosima od po 50,00 eura odmjereni shodno složenosti predmeta, dužini trajanja postupka i imovnim prilikama okrivljenih. </span>
</p>
<p class="p4"></p>
<p class="p4">
<span>Sud je svjedoka – oštećenog B… A… u pogledu postavljenog - pritom ne preciziranog imovinsko-pravnog zahtjeva uputio na redovnu gradjansku parnicu, obzirom da činjenice utvrđene u ovom postupku ne pružaju dovoljno osnova ni za potpuno  ni za djelimično presuđenje, pa bi njihovo utvrđivanje vodilo samo odugovlačenju postupka, a shodno članu 239 ZKP-a. </span>
</p>
<p class="p4"></p>
<p class="p4">
<span>Na osnovu izloženog, a shodno čl. 374 ZKP-a odlučeno je kao u izreci presude. </span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 31.05.2013 godine</span>
</p>
<p class="p3"></p>
<p class="p5">
<span>	</span>
</p>
<p class="p5">
<span>        ZAPISNIČAR							SUDIJA</span>
</p>
<p class="p5">
<span>Valentina Vukašinović		           	  Larisa Mijušković Stamatović </span>
</p>
<p class="p5"></p>
<p class="p5"></p>
<p class="p5"></p>
<p class="p4">
<span>DN-a:s</span>
</p>
<p class="p4">
<span>Primjerak presude dostaviti:</span>
</p>
<p class="p4">
<span>- ODT-u Podgorica</span>
</p>
<p class="p4">
<span>- Okrivljenima</span>
</p>
<p class="p4">
<span>- Oštećenom po pravnosnažnosti</span>
</p>
<p class="p4">
<span>	SUDIJA,</span>
</p>
<p class="p4">
<span>________________________</span>
</p>
<p class="p4"></p>
<p class="p4">
<span>Postupljeno dana_____________</span>
</p>
<p class="p4">
<span>Namještenik________________</span>
</p>
<p class="p6"></p>
<p class="p4"></p>
<p class="p7"></p>
<p class="p7"></p>
<p class="p7"></p>


</body>
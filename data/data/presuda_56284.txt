<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.29/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog D. R. iz D., zbog krivičnog djela ugrožavanje javnog saobraćaja iz čl.339 st.3 u vezi st.1 KZ u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1481/10 od 08.02.2011.godine, koji je na glavnom pretresu zastupala Romina Vlahović, zamjenik ODT-a iz Podgorice, nakon glavnog i javnog pretresa održanog dana 03.12.2012.godine u prisustvu zastupnika optužbe i okrivljenog, donio je dana 05.12.2012.godine i istog dana javno objavio</span>
</p>
<p class="p3"></p>
<p class="p2">
<span>PRESUDU</span>
</p>
<p class="p2"></p>
<p class="p3">
<span>Okrivljeni D. R., od oca V. i majke A., rodjene K., rodjen ....godine u B. P., sa mjestom prebivališta u D. - G. Z., državljanin Crne Gore, pismen, završio osnovnu školu, penzioner, oženjen, otac petoro djece,  vojsku služio u Splitu i Tivtu, lošeg imovnog stanja, neosuđivan. </span>
</p>
<p class="p2">
<span>Kriv je</span>
</p>
<p class="p3"></p>
<p class="p3">
<span>Što je:  </span>
</p>
<p class="p3"></p>
<p class="p3">
<span>Dana 02.07.2010.godine, oko 07,00 časova, u mjestu Glava Zete, opština Danilovgrad, ne pridržavajući se saobraćajnih propisa iz čl. 22 st.1 ZOBS-a na putevima ugrozio saobraćaj i doveo u opasnost život i tijelo ljudi, na način što je upravljajući putničkim vozilom marke "VW Scirocco" reg. oznaka DG AC ... ulicom bez naziva u pravcu motela "Glava Zete", započeo radnju vožnje unazad, a da se prethodno nije uvjerio da to može učiniti bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, iako je bio svjestan da takvom radnjom može učiniti djelo, ali je olako držao da do toga neće doći, usljed čega je zadnjim desnim dijelom vozila udario u pješaka oštećenog B.M., koji se kretao lijevom stranom kolovoza u pravcu motela "Glava Zete", kojom prilikom je oštećeni zadobio laku tjelesnu povredu u vidu nagnječenja lijevog lakta, nakon čega je svjestan svoga djela, čije je izvršenje htio i znajući da je njegovo djelo zabranjeno oštećenog koga je svojim vozilom povrijedio ostavio bez pomoći i udaljio se sa lica mjesta</span>
</p>
<p class="p3"></p>
<p class="p3">
<span>- čime je počinio krivično djelo ugrožavanje javnog saobraćaja iz čl.339 st.3 u vezi st.1 KZ u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 KZ. </span>
</p>
<p class="p3"></p>
<p class="p3">
<span>Pa sud okrivljenom D.R.u primjenom citiranih zakonskih propisa, te odredbi čl.4, 5, 13, 36, 42 i 48 st.1 KZ prethodno utvrdjuje:</span>
</p>
<p class="p3"></p>
<p class="p3">
<span>- Za krivično djelo ugrožavanje javnog saobraćaja iz čl.339 st.3 u vezi st.1 KZ kaznu zatvora u trajanju od 30 (trideset) dana.</span>
</p>
<p class="p3"></p>
<p class="p3">
<span>- Za krivično djelo nepružanje pomoći licu povrijeđenom u saobraćajnoj nezgodi iz čl.347 st.1 KZ kaznu zatvora u trajanju od 30 (trideset) dana.</span>
</p>
<p class="p3"></p>
<p class="p3">
<span>Pa sud okrivljenom D.R.u primjenom citiranih zakonskih odredbi, te čl.48, 52, 53 i 54 KZ  i čl.226, 229 i 374 ZKP-a izriče</span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrdjuje jedinstvenu kaznu zatvora u trajanju od 45 (četrdesetpet) dana i istovremeno odredjuje da se ista neće izvršiti ukoliko okrivljeni za vrijeme od 1 (jedne) godine po pravosnažnosti presude ne učini novo krivično djelo. </span>
</p>
<p class="p3"></p>
<p class="p3">
<span>Dužan je okrivljeni da na ime troškova krivičnog postupka uplati ovom sudu iznos od 258,50 eura i po osnovu paušala iznos od 30,00 eura, a  sve u roku  od 15 dana po pravosnažnosti presude.</span>
</p>
<p class="p3"></p>
<p class="p2">
<span>Obrazloženje</span>
</p>
<p class="p3"></p>
<p class="p3">
<span>Optužnim predlogom Osnovnog državnog tužilaštva iz Podgorice Kt.br.1481/10 od 08.02.2011.godine, stavljeno je na teret okrivljenom D.R.u da je izvršio krivično djelo ugrožavanje javnog saobraćaja iz čl.339 st.3 u vezi st.1 KZ u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 KZ. Zastupnik optužbe je na glavnom pretresu u završnoj riječi izmijenio činjenični opis krivičnih djela iz optužnog predloga na način određen kao u izreci presude, dok su pravne kvalifikacije ostale iste. Predložio je da sud okrivljenog oglasi krivim i osudi po zakonu. </span>
</p>
<p class="p3"></p>
<p class="p3">
<span>Okrivljeni D.R. u odbrani datoj u istražnom postupku i na glavnom pretresu u bitnom je naveo da je kritičnom prilikom, oko 07,00 časova ujutro, sjeo u svoje vozilo koje je bilo parkirano ispred stambene zgrade u kojoj živi. Kada je vozilo pokrenuo unazad, da bi izašao, čuo je da je nešto otpozadi udarilo po kabini. Vidio je oštećenog B.M., a onda je nastavio da se kreće još 10 metara unazad. I tada je vidio da oštećeni B.M. stoji na trotoaru, sa desne strane njegovog vozila. Tvrdi da nije primijetio na izrazu lica oštećenog B.M. da ga je vozilom dotakao, pa je otišao. Bilo mu je čudno to što, ako je već zakačio vozilom oštećenog B.M., zašto mu ovaj to nije signalizirao, obzirom da su bili u dobrim odnosima. Na glavnom pretresu je dodao da je prije nego što je pokrenuo vozilo unazad, pogledao da li ima koga iza njegovog vozila. Kada se uvjerio da nema nikoga izvršio je pokretanje vozila unazad. Nakon pređenih 2 metra čuo je udar, a mislio je da ga je neko udario rukom po krovu, kako bi ga pozdravio. Vidio je da  je tu bio i B.T.. Nije zaustavljao vozilo nakon što je čuo udar, već je nastavio vožnju unazad do lokalnog puta Danilovgrad-Glava Zete, uključio se na ovaj lokalni put i otišao jedno 150 metara u pravcu Danilovgrada kako bi radio nešto oko drva. Istakao je da je kritičnog jutra vidljivost bila veoma dobra, da odlično čuje, da vidi dobro, da  ponekad nosi naočare za čitanje, te da su kritičnom prilikom na njegovom vozilu bili podignuti prozori. U završnoj riječi je kazao da smatra da je oštećeni uzrokovao saobraćajnu nezgodu.      </span>
</p>
<p class="p3">
<span>  </span>
</p>
<p class="p3">
<span>Sud je na glavnom pretresu u dokaznom postupku saslušao svjedoka-oštećenog B.M., pročitao iskaz svjedoka B.T. sa glavnog pretresa od 02.03.2012.godine, pročitao zapisnik o uviđaju Uprave policije Ispostava Danilovgrad br.101 sa datumom popunjavanja od 07.07.2010.godine, pročitao zapisnik o rekonstrukciji K.br. 29/11 od 12.09.2012.godine, izvršio uvid u skicu lica mjesta sa rekonstrukcije od 12.09.2012.godine urađene pokazivanju okrivljenog D.R.a, izvršio uvid u skicu lica mjesta sa rekonstrukcije od 12.09.2012.godine urađene pokazivanju oštećenog B.M., pročitao nalaz i mišljenje vještaka medicinske struke dr B.Ž. Kri.br.158/10 i sa glavnog pretresa od 21.09.2011.godine, pročitao nalaz i mišljenje vještaka saobraćajne struke ing. M.Š. Kri.br. 158/10 od novembra 2010.godine, sa glavnog pretresa od 02.03.2012.godine i dopunu nalaza i mišljenja vještaka saobraćajne struke ing. M.Š. K.br. 29/11 od oktobra 2012.godine i pročitao izvod iz kaznene evidencije Uprave policije PJ Bijelo Polje br. 867 od 06.05.2011.godine izdat na ime okrivljenog.</span>
</p>
<p class="p3"></p>
<p class="p3">
<span>Svjedok-oštećeni B.M., u iskazu datom u istražnom postupku i na glavnom pretresu u bitnom je naveo da je kritičnom prilikom izašao iz stana, da se udaljio od ulaza zgrade, te da je kada je stigao do trafike koja se nalazi blizu zgrade, osjetio udar u leđa i pao. Podigao se i vidio je da ga je udario D.R.. Tvrdi da je zatim njihov komšija B.T. vikao D.R.u da je njega udario, a da je D.R. nastavio dalje da se kreće i da se nije osvrtao na njega. Na glavnom pretresu je pojasnio da ga je D.R. udario zadnjim dijelom vozila u leđa i da je nakon toga pao na lijevu stranu i udario lijevom rukom u asfaltnu podlogu. U momentu  kada je osjetio udar u leđa bio je u statičnom položaju, tj. stajao je uz jedan kanal. Istakao je da je cijeli događaj vidio B.T., koji je bio udaljen od njega najviše 1,5-2 metra. Kasnije mu je B.T. kazao da je i njega D.R. udario vozilom. Kada je ustao pokazao je lijevu ruku D.R.u, a koja je bila sva krvava, ali D.R. je nastavio da se kreće i otišao je. Nije se pridružio krivičnom gonjenju protiv okrivljenog, niti je tražio od njega naknadu štete, a iz razloga što su se on i okrivljeni pomirili. </span>
</p>
<p class="p3"></p>
<p class="p3">
<span>Svjedok B.T., zvani B., u iskazu datom na glavnom pretresu u bitnom je naveo da je očevidac predmetne saobraćajne nezgode, da se kritičnog dana, zajedno sa B.M.m, kretao iz pravca zgrade gdje živi u pravcu autobuskog stajališta. Tvrdi da su se on i B.M. kretali uz lijevu ivicu kolovoza i to na način što je B.M. bio bliže lijevoj ivici kolovoza, a on se kretao paralelno sa njim. Sjeća se da je bilo oko 07,00 časova i da je vidljivost bila dobra. U jednom momentu, vidio je da je D.R. krećući se unazad zadnjim dijelom vozila udario u B.M. i da je od tog udara B.M. pao na asfalt. Zatim se odmah B.M. podigao, a D.R. je usporio vozilo i vozeći unazad je nastavio kretanje. Poslije nekih 6 - 7 metara, D.R. je zaustavio vozilo. Zatim je B.M. uputio D.R.u riječi "udario si me, nijesi stao". Nije čuo je li mu što D.R. na to odgovorio. Odmah poslije toga D.R. je nastavio kretanje svojim vozilom u pravcu Danilovgrada. Pojasnio je da je D.R. vozilom udario i njega u predjelu lijevog lakta. Još je dodao da je povreda u predjelu lijevog lakta oštećenog B.M. bila vidljiva, jer je B.M. u tom momentu imao na sebi majicu kratkih rukava.  </span>
</p>
<p class="p3"></p>
<p class="p3">
<span>Iz zapisnika o uviđaju Uprave policije Ispostava Danilovgrad br.101 sa datumom popunjavana od 07.07.2010.godine, utvrđuje se da se predmetna saobraćajna nezgoda dogodila dana 02.07.2010.godine,  oko 07,00 časova, u ulici, u mjestu  Glava Zete, koje se nalazi na području opštine Danilovgrad. Okolina puta je naselje, a put je ravan. U saobraćajnoj nezgodi su učestvovali okrivljeni, kao vozač putničkog motornog vozila marke "VW Scirocco", reg.oznake DG AC ... i oštećeni B.M., kao pješak. Na vozilu okrivljenog nije bilo oštećenja. Nakon saobraćajne nezgode lice mjesta je napušteno.   </span>
</p>
<p class="p3">
<span>  </span>
</p>
<p class="p3">
<span>Iz zapisnika o rekonstrukciji K.br. 29/11 od 12.09.2012.godine i skica lica mjesta     sa rekonstrukcije od 12.09.2012.godine urađenih pokazivanju okrivljenog       D.R.a i oštećenog B.M. utvrđuje se da se predmetna saobraćajna nezgoda dogodila u mjestu Glava Zete, u ulici bez naziva. Ulica je bez trotoara i pješačke staze, zastrta asfaltom. Put nema karakteristika, a sa desne strane ulice gledano u pravcu motela "Glava Zete" nalaze se tri stambene zgrade, dok se sa lijeve strane ulice gledano u istom pravcu nalaze takodje tri stambene zgrade. Širina asfalta iznosi 5,30 m, a sa lijeve i desne strane nalaze se kanali za odvod vode širine 30 cm, a nakon toga ivičnjak. Ulica se pruža u pravcu od više od 100 m i u pravcu motela "Glava Zete" i u suprotnom pravcu, a gledano od FT. Kao fiksna tačka-FT uzet je ugao stambene zgrade, koja se nalazi posljednja u nizu, van lijeve ivice asfalta, gledano u pravcu motel "Glava Zete". Od FT do orijentirne tačke-OT udaljenost je 5,60 metara, a OT je lijeva ivica asfalta, gledano u pravcu motela "Glava Zete", što je i orijentirni pravac-OP. Duž lijeve ivice kolovoza, paralelno sa OP, postoji podobna zemljana površina za kretanje pješaka širine 1,60 m. Po kazivanju okrivljenog isti je sa vozilom startovao unazad i to sa mjesta gdje je zadnja strana automobila bila u nivou OT, a desni točkovi vozila na distanci od oko 0,20 m od lijeve ivice asfalta, gledano u pravcu motela "Glava Zete". Mjesto gdje je čuo udar nalazi se na 7 m od OT. Nakon toga je nastavio kretanje unazad i zaustavio se na 31 m od OT. Poslije toga usmjerio je svoje vozilo u pravcu ka lokalnom putu Danilovgrad-Glava Zete. Tek kada je bio na putu koji vodi u pravcu lokalnog puta Danilovgrad-Glava Zete, a koja se pozicija nalazi na 17,60 m od OT i na 13 m desno od OP, vidio je oštećenog B.M., koji je bio na poziciji 14 m od OT i 1 m lijevo od OP. Po kazivanju oštećenog B.M. on se kretao uz lijevu ivicu asfalta u pravcu motela "Glava Zete", a zatim je stao. Kada je licem bio okrenut u pravcu motela "Glava Zete" osjetio je udar u ledja. Uz lijevu ivicu asfalta do mjesta kontakta on se kretao preko 100 m. Mjesto kontakta je na 11,60 m od OT i 10 cm desno od OP. Kada je pokazao lijevu ruku okrivljenom D.R.u, on se nalazio na 7,80 m od OT, u pravcu Danilovgrada i 1,80 m lijevo od desne ivice asfalta, gledano u pravcu Danilovgrada, okrivljeni se tada nalazio na putu ka lokalnom putu Danilovgrad-Glava Zete, u vozilu na 4,90 m od OT i 23 m desno od OP. Iskaz oštećenog B.M. sud je prihvatio kao istinit, pouzdan i logičan.  </span>
</p>
<p class="p3"></p>
<p class="p3">
<span>Iz nalaza i mišljenja vještaka medicinske struke dr B.Ž. Kri.br.158/10 i sa glavnog pretresa od 21.09.2011.godine, utvrdjuje se da je oštećeni B.M. pregledan dana 02.07.2010.godine u Urgentnom centru pod brojem protokola 4526, te da je zadobio laku tjelesnu povredu u vidu nagnječenja lijevog lakta. Ova povreda mogla je nastati djelovanjem zamahnute tupo-tvrde sile na područje lijevog lakta ili padom kada je došlo do kontakta lijevog lakta sa tvrdom podlogom, kao što je asfaltna.   </span>
</p>
<p class="p3"></p>
<p class="p3">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke. </span>
</p>
<p class="p3"></p>
<p class="p3">
<span>Iz nalaza i mišljenja vještaka saobraćajne struke ing. M.Š. Kri.br. 158/10 od novembra 2010.godine, sa glavnog pretresa od 02.03.2012.godine i dopune nalaza i mišljenja vještaka saobraćajne struke ing. M.Š. K.br. 29/11 od oktobra 2012.godine utvrđuje se da je do predmetne saobraćajne nezgode došlo usljed propusta u vožnji od strane okrivljenog, kao vozača putničkog vozila marke "VW Scirocco", reg.oznake DG AC ..., i dijelom usljed kretanja pješaka, tj. oštećenog B.M.. Vozač putničkog vozila "VW Scirocco", reg.oznake DG AC ... , tj. okrivljeni, prije startovanja iz statične zaustavne pozicije unazad nije prethodno provjerio i utvrdio, a takođe i tokom vožnje, da ovu radnju može bezbjedno obaviti, te nije obratio adekvatnu pažnju prema pješaku-oštećenom B.M., koji se kretao lijevom stranom kolovoza prema motelu "Glava Zete", usljed čega je zahvatio prostor kolovoza kojim se kretao pješak, što je dovelo do fizičkog kontakta zadnje desne regije vozila i pješaka na prostoru lijeve strane puta, gledano prema navedenom motelu, nakon čega je nastupila destabilizacija i pad pješaka na tlo. Pješak se morao kretati van kolovoza, po lijevoj strani puta u smjeru kretanja, jer duž lijeve strane kolovoza postoji podobna površina za kretanje pješaka. Da se pješak kretao ovom površinom, što je bila njegova obaveza, ne bi došlo do nezgode, što znači da ovaj propust u kretanju pješaka takođe stoji u uzročnoj vezi sa nastalom nezgodom. Vozač sa vozilom marke "VW Scirocco", reg.oznake DG AC ... je startovao sa prostora lijeve strane kolovoza i nastavio kretanje vozila unazad saobraćajnicom prema motelu "Glava Zete", a pješak se kretao uz lijevu ivicu puta prema navedenom motelu. Fizički kontakt između vozila i pješaka ostvaren je na lijevoj strani kolovoza gledano prema motelu i to zadnjom desnom regijom vozila, nakon čega je nastupila destabilizacija i pad pješaka. Vozilo je posjedovalo brzinu kretanja oko 11 km/h u trenutku fizičkog kontakta sa pješakom, a koju brzinu je vozač sa vozilom mogao postići putem ubrzanja od startne pozicije do tačke fizičkog kontakta. Pješak starosne dobi 55 godina, kretao se uobičajenim hodom, što odgovara brzini kretanja 1,25 m/sec. Zaustavni put vozila iznosio je 4 metra,  a potrebno vrijeme za zaustavljanje vozila bilo je 1,42 sekunde. Vozač je mogao prije startovanja preko sistema retrovizora uočiti pješaka pozadi vozila, ocijeniti njegovu poziciju i smjer kretanja, pa je imao na raspolaganju advekvatnu vremensku-prostornu distancu da zaustavi vozilo. Pješak se morao kretati van kolovoza puta, jer po lijevoj strani puta, gledano prema motelu "Glava Zete", postoji nivelisana pogodna površina za kretanje pješaka.  </span>
</p>
<p class="p3"></p>
<p class="p3">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke. </span>
</p>
<p class="p3">
<span>   </span>
</p>
<p class="p3">
<span>Iz izvoda iz kaznene evidencije Uprave policije PJ Bijelo Polje br. 867 od 06.05.2011.godine, izdatog na ime okrivljenog D.R.a, utvrdjuje se da isti nije osudjivan. </span>
</p>
<p class="p3"></p>
<p class="p3">
<span>Sud je cijenio iskaze svjedoka-oštećenog B.M. i svjedoka T.B.a, pa je našao da su se isti istinito i logično izjasnili o činjenicama važnim za ovu krivičnu stvar. Njihovi iskazi su međusobno saglasni, a stoje i u skladnoj vezi sa nalazom i mišljenjem vještaka saobraćajne struke ing. M.Š., zapisnikom o uviđaju Uprave policije Ispostava Danilovgrad, zapisnikom o rekonstrukciji, skicama sa rekonstrukcije i nalazom i mišljenjem vještaka medicinske struke dr B.Ž..  </span>
</p>
<p class="p3"></p>
<p class="p3">
<span>Na osnovu naprijed izložene činjenične gradje koja proizilazi iz sadržine dokaza provedenih na glavnom pretresu, ovaj sud je zaključio da je okrivljeni počinio krivično djelo ugrožavanje javnog saobraćaja iz čl.339 st.3 u vezi st.1 KZ u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 KZ. Naime, okrivljeni je dana 02.07.2010.godine, oko 07,00 časova, u mjestu Glava Zete, opština Danilovgrad, ne pridržavajući se saobraćajnih propisa iz čl. 22 st.1 ZOBS-a na putevima ugrozio saobraćaj i doveo u opasnost život i tijelo ljudi, na način što je upravljajući putničkim vozilom marke "VW Scirocco" reg. oznaka DG AC ... ulicom bez naziva u pravcu motela "Glava Zete", započeo radnju vožnje unazad, a da se prethodno nije uvjerio da to može učiniti bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, iako je bio svjestan da takvom radnjom može učiniti djelo, ali je olako držao da do toga neće doći, usljed čega je zadnjim desnim dijelom vozila udario u pješaka oštećenog B.M., koji se kretao lijevom stranom kolovoza u pravcu motela "Glava Zete", kojom prilikom je oštećeni zadobio laku tjelesnu povredu u vidu nagnječenja lijevog lakta, nakon čega je svjestan svoga djela, čije je izvršenje htio i znajući da je njegovo djelo zabranjeno oštećenog koga je svojim vozilom povrijedio ostavio bez pomoći i udaljio se sa lica mjesta.</span>
</p>
<p class="p3"></p>
<p class="p3">
<span>Ovakvo činjenično ustanovljenje sud je utvrdio iz nalaza i mišljenja vještaka saobraćajne struke ing. M.Š., zapisnika o uviđaju Uprave policije Ispostava Danilovgrad, zapisnika o rekonstrukciji, skica sa rekonstrukcije, nalaza i mišljenja vještaka medicinske struke dr B.Ž., iskaza svjedoka-oštećenog B.M. i iskaza svjedoka T.B.a.</span>
</p>
<p class="p3"></p>
<p class="p3">
<span>Iz zapisnika o uviđaju Uprave policije Ispostava Danilovgrad, zapisnika o rekonstrukciji i skica sa rekonstrukcije utvrđuje se da se predmetna saobraćajna nezgoda dogodila dana 02.07.2010.godine, oko 07,00 časova, u mjestu Glava Zete, koje se nalazi na području opštine Danilovgrad, da je okrivljeni D.R. upravljao putničkim vozilom marke "VW Scirocco" reg. oznaka DG AC ... ulicom bez naziva na način što je započeo radnju vožnje unazad u pravcu motela "Glava Zete", te da se oštećeni B.M., kao pješak, kretao lijevom stranom kolovoza u istom pravcu. Iz iskaza svjedoka-oštećenog B.M. i svjedoka B.T. utvrđuje se da su se njih dvojica kao pješaci kretali kolovozom uz lijevu ivicu, da je okrivljeni krećući se unazad zadnjim dijelom vozila udario oštećenog B.M., koji je nakon udara pao na asfalt i lijevom rukom udario u asfaltnu podlogu. Da je tom prilikom oštećeni B.M. zadobio laku tjelesnu povredu u vidu nagnječenja lijevog lakta utvrđuje se iz nalaza i mišljenja vještaka medicinske struke dr B.Ž.. I okrivljeni D.R. i svjedok B.T. potvrdili su da je kritičnog jutra vidljivost bila veoma dobra. Nalazom i mišljenjem vještaka saobraćajne struke ing. M.Š. između ostalog utvrđeno je da je do predmetne saobraćajne nezgode došlo usljed propusta u vožnji od strane okrivljenog, kao vozača putničkog vozila marke "VW Scirocco", reg.oznake DG AC ..., a što se ogleda u tome što okrivljeni prije startovanja iz statične zaustavne pozicije unazad nije prethodno provjerio i utvrdio, a takođe i tokom vožnje, da ovu radnju može bezbjedno obaviti, te nije obratio adekvatnu pažnju prema pješaku-oštećenom B.M., koji se kretao lijevom stranom kolovoza prema motelu "Glava Zete", usljed čega je zahvatio prostor kolovoza kojim se kretao pješak, što je dovelo do fizičkog kontakta zadnje desne regije vozila i pješaka na prostoru lijeve strane puta, gledano prema navedenom motelu, nakon čega je nastupila destabilizacija i pad pješaka na tlo. </span>
</p>
<p class="p3"></p>
<p class="p3">
<span>Iz naprijed navedenih razloga sud nije prihvatio odbranu okrivljenog u dijelu da je prije pokretanja vozila unazad pogledao da li ima koga iza njegovog vozila, pa tek kada se uvjerio da nema nikoga izvršio je pokretanje vozila unazad kada je vrlo brzo čuo udar. Ovakva odbrana okrivljenog posebno je obesnažena nalazom i mišljenjem vještaka saobraćajne struke ing.M.Š. iz kojeg je utvrđeno da je okrivljeni mogao prije startovanja preko sistema retrovizora uočiti pješaka pozadi vozila, ocijeniti njegovu poziciju i smjer kretanja, te da je imao na raspolaganju advekvatnu vremensku-prostornu distancu da zaustavi vozilo. Zbog toga je odbrana okrivljenog u ovom dijelu neistinita i sračunato je data u cilju izbjegavanja krivice.</span>
</p>
<p class="p3"></p>
<p class="p3">
<span>Članom 22 st.1 ZOBS-a na putevima propisano je da je vozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.) smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. U konkretnom slučaju, a kako je to naprijed činjenično utvrdjeno, okrivljeni D.R. je postupao protivno ovoj odredbi, usljed čega je ugrozio saobraćaj i doveo u opasnost život i tijelo ljudi, te uzrokovao saobraćajnu nezgodu u kojoj je oštećeni zadobio opisanu laku tjelesnu povredu. </span>
</p>
<p class="p3">
<span>	</span>
</p>
<p class="p3">
<span>Cijeneći psihički odnos okrivljenog D.R.a prema počinjenom krivičnom djelu ugrožavanje javnog saobraćaja iz čl.339 st.3 u vezi st.1 KZ, sud nalazi da je okrivljeni, postupajući na naprijed opisani način, bio svjestan da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usljed čega kod drugog može nastupiti laka tjelesna povreda, ali je olako držao da do toga neće doći, postupajući, dakle, sa svjesnim nehatom. U odnosu na laku tjelesnu povredu koju je zadobio oštećeni, okrivljeni je takodje postupao iz nehata. </span>
</p>
<p class="p3"></p>
<p class="p3">
<span>Zbog toga su se u radnjama okrivljenog stekla sva bitna obilježja bića krivičnog djela ugrožavanje javnog saobraćaja iz čl.339 st.3 u vezi st.1 KZ.</span>
</p>
<p class="p3"></p>
<p class="p3">
<span>Dalje se iz iskaza svjedoka-oštećenog B.M. i iskaza svjedoka T.B.a utvrđuje i da je okrivljeni odmah nakon što je udario svojim vozilom oštećenog i povrijedio ga nastavio kretanje i udaljio se sa lica mjesta ostavljajući oštećenog bez pomoći koju je bio dužan da mu pruži. Dok se okrivljeni kretao i kada je okrivljenom oštećeni bio u vidokrugu, što se utvrđuje iz zapisnika o rekonstrukciji, skica sa rekonstrukcije, iskaza svjedoka-oštećenog B.M. i iskaza svjedoka B.T., oštećeni je okrivljenom jasno stavio do znanja da je povrijeđen u saobraćajnoj nezgodi i to tako što je okrivljenom pokazao povredu u predjelu lijevog lakta koja je bila vidljiva, jer je oštećeni imao na sebi majcu kratkih rukava. Okrivljeni u odbrani nije poricao da je čuo udar i da je kritičnom prilikom vidljivost bila veoma dobra.</span>
</p>
<p class="p3"></p>
<p class="p3">
<span>Iz naprijed navedenih razloga sud nije prihvatio odbranu okrivljenog u dijelu da navodno nije znao da je vozilom udario i povrijedio oštećenog i istu je cijenio kao neistinitu i sračunato datu u cilju izbjegavanja krivice.</span>
</p>
<p class="p3"></p>
<p class="p3">
<span>Krivično djelo nepružanje pomoći licu povrijeđenom u saobraćajnoj nezgodi iz čl.347 st.1 KZ čini vozač motornog vozila ili drugog prevoznog sredstva koji ostavi bez pomoći lice koje je tim prevoznim sredstvom povrijeđeno ili čiju je povredu tim sredstvom prouzrokovao. Imajući u vidu citiranu zakonsku odredbu, te naprijed utvrđeno činjenično stanje sud nalazi da se u radnjama okrivljenog stiču i sva bitna obilježja bića krivičnog djela nepružanje pomoći licu povrijeđenom u saobraćajnoj nezgodi iz čl.347 st.1 KZ jer je okrivljeni kao vozač motornog vozila ostavio bez pomoći oštećenog koga je svojim vozilom povrijedio. </span>
</p>
<p class="p3"></p>
<p class="p3">
<span>Kod naprijed navedenog činjeničnog utvrdjenja, cijeneći psihički odnos okrivljenog prema počinjenom krivičnom djelu nepružanje pomoći licu povrijeđenom u saobraćajnoj nezgodi iz čl.347 st.1 KZ, sud je našao da je okrivljeni ovo krivično djelo počinio sa direktnim umišljajem tj. bio je svjestan svog djela i htio je njegovo izvršenje.</span>
</p>
<p class="p3"></p>
<p class="p3">
<span>Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog D.R.a, koje su od značaja za njen izbor i visinu u smislu čl. 42 KZ, pa je od olakšavajućih okolnosti na strani okrivljenog za oba krivična djela našao da je oženjen, otac petoro djece, da je neosuđivan i da se oštećeni nije pridružio krivičnom gonjenju, a od olakšavajućih okolnosti za krivično djelo ugrožavanje javnog saobraćaja iz čl.339 st.3 u vezi st.1 KZ i da je osim okrivljenog i oštećeni uzrokovao saobraćajnu nezgodu, jer se morao kretati van kolovoza, obzirom da je van kolovoza, po lijevoj strani puta u smjeru njegovog kretanja duž lijeve strane kolovoza postojala podobna površina za kretanje pješaka koju je oštećeni morao koristiti, a što nije učinio, već se kretao uz lijevu ivicu kolovoza, dok otežavajućih okolnosti nije bilo.</span>
</p>
<p class="p3">
<span> </span>
</p>
<p class="p3">
<span>Okrivljenom D.R.u sud je za krivično djelo ugrožavanje javnog saobraćaja iz čl. 339 st.3 u vezi st.1 KZ prethodno utvrdio kaznu zatvora u trajanju od 30 (trideset) dana, a za krivično djelo nepružanje pomoći licu povrijeđenom u saobraćajnoj nezgodi iz čl.347 st.1 KZ  takođe kaznu zatvora u trajanju 30 (trideset) dana, a sve u smislu čl.48 st.1 KZ, pa je okrivljenom primjenom čl.48, 52, 53 i 54 KZ izrekao uslovnu osudu kojom mu je utvrdio jedinstvenu kaznu zatvora u trajanju od 45 (četrdesetpet) dana i istovremeno odredio rok provjeravanja od 1 (jedne) godine, odnosno da se utvrđena jedinstvena kazna neće izvršiti ako okrivljeni za 1 (jednu) godinu po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p3"></p>
<p class="p3">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim isti je obavezan da na ime troškova krivičnog postupka uplati ovom sudu iznos od 258,50 eura, koji troškovi se odnose na nagrade odmjerene vještaku medicinske struke dr Željku Baroviću u iznosu od 71,50 eura i nagrade odmjerene vještaku sabraćajne struke ing. M.Š. u iznosu od 187,00 eura, kao i da plati na ime sudskog paušala iznos od 30,00 eura, koji paušal je odredjen shodno složenosti i trajanju postupka uz ocjenu imovinskih prilika okrivljenog, a sve u roku od 15 dana po pravosnažnosti presude. </span>
</p>
<p class="p3"></p>
<p class="p3">
<span>Na osnovu izloženog, a primjenom čl.374 ZKP-a, odlučeno je kao u izreci. </span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR,</span><span class="s1"> 					</span><span>                           S U D I J A, </span>
</p>
<p class="p3">
<span>Branka Nikolić   			                                           Vladimir Novović, </span>
</p>
<p class="p3"></p>
<p class="p3">
<span>DN-a:</span>
</p>
<p class="p3">
<span>- ODT Podgorica</span>
</p>
<p class="p3">
<span>- Okrivljenom</span>
</p>
<p class="p3"></p>
<p class="p3"></p>
<p class="p4"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s2">PRAVNA POUKA:</span><span> Protiv ove presude može se izjaviti žalba u roku od 8 dana od dana prijema pismenog otpravka Višem sudu u Podgorici, a preko ovog suda.</span>
</p>
<p class="p5"></p>
<p class="p5"></p>


</body>
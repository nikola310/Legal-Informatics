<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span2">Posl.br. K. 346/15/15</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Aleksandre Čolan, u predmetu protiv okrivljenog C. R. zbog krivičnog djela nasilničkog ponašanja iz čl. 399 Krivičnog zakonika, koji se vodi po optužnom predlogu ODT Kotor Kt.br. …/15 od 13.08.2015.godine, nakon održanog glavnog i javnog pretresa dana 01.10.2015.godine u prisustvu zamjenika ODT Kotor Tanje Čolan Deretić i okrivljenog, istog dana je donio i javno objavio sledeću </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni R.  C., JMBG ……, od oca D…. i majke D…, rođene S…, rođen 23.09.1963.godine u P… , stalno nastanjen u P…., R. Srbija, sa privremenim boravkom u T…. (kod O. Č.), radnik, oženjen, otac dvoje djece, sa završenom OŠ, dobrog imovnog stanja, ranije neosuđivan, protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span2">K r i v   j e,</span>
</p>
<p>&nbsp;</p>
<p>
<span class="span2">Što je, </span>
</p>
<p>
<span class="span2">Dana 07.08.2015.godine oko 19:30 časova u Tivtu, na javnom mjestu, na parkingu u blizini muzičke škole, vršenjem nasilja prema oštećenom B.  I. remetio javni red i mir, na način što je oštećenom B….. zadarao udarac pesnicom u predjelu glave, nakon kraće verbalne rasprave, od kojeg udarca je B…. pao, potom ustao, a okrivljeni mu zadao ponovo udarac pesnicom u predjelu glave, od kojeg udarca je oštećeni ponovo pao na tlo, a koje prilike je oštećeni zadobio lake tjelesne povrede u vidu krvnog podliva u jagodičnom predjelu, prečnika 3 cm, krvnog podliva u predjelu nosa prečnika 1 cm i dvije nagnječno-ratderne rane u predjelu iznad oka, pri čemu je okrivljeni bio uračunljiv i svjestan svoga djela i njegove zabranjenosti, a čije je izvršenje htio, </span>
</p>
<p>&nbsp;</p>
<p>
<span class="span2">- čime je učinio krivično djelo nasilničkog ponašanja iz čl. 399 Krivičnog zakonika,</span>
</p>
<p>&nbsp;</p>
<p>
<span class="span2">Pa mu sud na osnovu naprijed navedene krivično-pravne odredbe i čl. 4, 5, 13, 15, 32, 36, 42, 45, 46, 52, 53 i 54 i čl. 226, 227, 229, 239, 369 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ukoliko okrivljeni za vrijeme od jedne godine od dana pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span2">Dužan je okrivljeni na ime troškova krivičnog postupka uplatiti iznos od 49,50 eura i na ime sudskog paušala uplatiti iznos od 50,00 eura u korist budžeta Crne Gore, na žiro račun broj 832-16-52, sve u roku od mjesec dana od dana pravosnažnosti presude.</span>
</p>
<p>&nbsp;</p>
<p>
<span class="span2">Oštećeni B. I.se sa postavljenim, a nepreciziranim imovinsko-pravnim zahtjevom upućuje na parnicu. </span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Osnovno državno tužilaštvo je podnijelo optužni predlog Kt.br. …/15 od 13.08.2015.godine protiv okrivljenog C. R., zbog krivičnog djela nasilničkog ponašanja iz čl. 399 Krivičnog zakonika.</span>
</p>
<p>&nbsp;</p>
<p>
<span class="span2">Okrivljeni C…. je u svojoj odbrani izjavio da ne priznaje izvršenje krivičnog djela koje mu se stavlja na teret i krivicu za isto, te je naveo da on oštećenog B… poznaje duži niz godina, obzirom da je kao fizičko lice radio na njegovom objektu i oštećeni mu je za taj posao nešto isplatio, ali mu je ostao dužan 3.700,00 eura, koje mu je on u početku, odmah pošto mu je ostao dužan, i tražio, a onda je izgubio svaki kontakt sa njim, a taj novac mu oštećeni duguje već četiri godine. Kritičnog dana, negdje oko 19:00 časova, u blizini muzičke škole u Tivtu je sreo oštećenog, pa mu se javio, na šta mu je oštećeni rekao da ga ne poznaje, kada ga je on upitao kako ga ne poznaje, kada mu duguje novac i on mu je tada odgovorio da se sjetio i tada mu je rekao da preplaćen za izvedene radove i rekao mu je da mu ne prijeti, iako mu on uopšte nije ni prijetio, već ga je pitao šta da rade u vezi novca koji mu duguje, nakon čega je oštećeni odmah podigao ruke i postavio ih u položaj kao da će da se boksuje sa njim, zamahnuo je da ga udari, ali se on izmakao i oštećeni je udario u jedan kombi koji je tu bio parkiran i pošto je udario u taj kombi, ponovo je postavio ruke u položaj kao da će da se tuče, krećući ga njemu, zbog čega ga je on uhvatio za ruku i udario ga pesnicom u predjelu glave, od kojeg udarca je on pao na tlo. Objasnio je da je oštećeni nakon toga ustao i ponovo nasrnuo na njega, pa ga je on još jednom udario pesnicom u predjelu glave, od kojeg udarca je on pao, ustao i opet htio da se tuče sa njim, pa je on užurbanim korakom napustio lice mjesta, a oštećeni je trčao za njim nekih stotinak metara, međutim kada je on prešao magistralu kod restorana Onogošt, oštećeni se okrenuo i vratio nazad prema muzičkoj školi i svojoj kući. Okrivljeni je izjavio da je tačno da je on oštećenog udario dva puta, ali je tačno i da je on prije toga nasrtao na njega i da se on na ovaj način samo branio od oštećenog, a nije dobio nijednu tjelesnu povredu u predmetnom događaju. Pojasnio je da je oštećeni njemu ostao dužan, nije htio da napravi završni račun, već ga je nakon završetka radova istjerao iz kuće, za šta on ima i svjedoke, a smatra da je on obavio svoj dio dogovorenog posla, iako oštećeni nije bio zadovoljan čišćenjem, pa je platio neku ženu da ponovi taj dio njihovog posla i platio je za pet dana po 30,00 eura. Prilikom saslušanja na glavnom pretresu, okrivljeni je dodao da je oštećeni prvi nasrnuo na njega, nakon čega mu je on zadao udarac, kao i da se kaje, te da mu je žao zbog svega što se desilo.</span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja činjeničnog stanja i utvrđivanja krivice okrivljenog, sud je proveo sledeće dokaze: na saglasnost stranaka je pročitan iskaz svjedoka-oštećenog B. I. sa zapisnika od 08.08.2015.godine, pročitan je izvještaj ljekara jedinice za HMP broj …. od 07.08.2015. godine na ime oštećenog, izvještaj ljekara specijaliste ambulante hitne JZU Opšte bolnice Kotor, broj protokola …. od 07.08.2015.godine na ime oštećenog, na saglasnost stranaka je pročitan nalaz i mišljenje vještaka medicinske struke dr K. N. od 11.08.2015.godine, pročitan je izvod iz kaznene evidencije za okrivljenog PU J. od 17.08.2015.godine.</span>
</p>
<p>&nbsp;</p>
<p>
<span class="span2">Svjedok-oštećeni B. I. je prilikom saslušanja na zapisniku od 08.08.2015. godine naveo da je kritičnog dana oko 19:00 časova sa suprugom otišao do jednog salona namještaja da nešto uzmu, međutim kako su zaboravili katalog u kojem su označili određene stvari, to se on krenuo vraćati prema kući, kako bi uzeo katalog i dok je išao ulicom u blizini muzičke škole iz jedne kuće je izašlo neko lice koje mu je reklo “Zdravo”, na šta on nije reagovao, već je samo nastavio kretanje ka svojoj kući, a onda je čuo da ga to lice zove imenom, kada je zastao i prepoznao Rada, koji je obavljao određene radove na objektu njegove supruge 2010.godine. Dodao je da je okrivljeni, prije nego što ga je on prepoznao, pričao o tome koga ima od članova porodice, a potom mu je rekao da mu duguje neki novac, što nije tačno i nakon toga ga je okrivljeni udario pesnicom u predjelu glave, od kojeg udarca je on odmah pao na tlo i  dok je bio na tlu, on ga nije udarao, ali je on potom ustao i tada je primio još jedan udarac, a inače je tada već pokušavao da se brani, pa je zamahivao u pravcu okrivljenog, ali nije uspio nijednom da ga udari. Pojasnio je da misli da je zadobio samo ova dva udarca, ali su bili jaki, posebno onaj prvi, od kojeg je odmah pao na tlo, a na tlo je pao i od drugog udarca, a nakon kojeg je ustao i tada su stajali jedan naspram drugog, a okrivljeni je vjerovatno vidio da on krvari, pa je u jednom trenutku počeo da bježi sa lica mjesta, a on je počeo da trči za njim, da bi u jednom trenutku odustao od toga, i to kada je okrivljeni krenuo prema gradu. On je vikao za okrivljenim da će ići u policiju, a on je njemu doviknuo da je dosta i da je završeno, a prije nego što mu je nanio povrede, okrivljeni mu je rekao da mu je dužan, na šta je on okrivljenom odgovorio da je on dužan njemu, jer nije završio radove na objektu, a okrivljeni mu je na to odgovorio da objekat neće naći u stanju u kom je tad bio kada se sledeći put vrati iz Švedske, jer mu je okrivljeni rekao i da zna kada će on ići u Švedsku, na šta mu je on rekao da mu to izgleda kao da ga on špijunira i nakon toga ga je okrivljeni fizički napao. Dodao je da nije primijetio nijedno lice na licu mjesta koje je moglo vidjeti kritični događaj, a vjerovatno ih je neko vidio dok je on trčao za okrivljenim, a on nije prvi zamahnuo da udari okrivljenog i nije udario rukom ni u kakav kombi, te nema nikakve povrede na rukama, koje je prilikom saslušanja kod državnog tužioca, istom i pokazao. Istakao je i da misli da nije nijednom udario R…., a ako jeste, to je bilo samo tako što ga je zakačio, mašući rukama da bi se odbranio. Izjavio je da se pridružuje krivičnom gonjenju i postavlja imovinsko-pravni zahtjev, te da se osjetio ugroženim zbog prijetnje koju mu je okrivljeni uputio, zbog čega želi da se istom zabrani prilazak njegovom objektu, koji se nalazi u naselju Kalimanj, preko puta muzičke škole. </span>
</p>
<p>&nbsp;</p>
<p>
<span class="span2">Iz izvještaja ljekara jedinice za HMP broj …. od 07.08.2015. godine na ime oštećenog proizilazi da je isti došao i prisustvu policajca, a zbog povreda koje je zadobio u tuči i tom prilikom su konstatovane povrede koje je oštećeni zadobio. </span>
</p>
<p>&nbsp;</p>
<p>
<span class="span2">Iz izvještaja ljekara specijaliste ambulante hitne JZU Opšte bolnice Kotor, broj protokola ….. od 07.08.2015.godine na ime oštećenog proizilazi da je oštećeni oko 19:30 časova u tuči zadobio prskotinu kože lica na dva mjesta u području čela, a nije gubio svijest i sjeća se događaja, te su u lokalnoj anesteziji povrede obrađene i ušivene. </span>
</p>
<p>&nbsp;</p>
<p>
<span class="span2">Iz nalaza i mišljenja vještaka medicinske struke dr K. Ni. od 11.08.2015. godine proizilazi da je oštećeni kritične prilike zadobio sledeće tjelesne povrede: krvni podliv u jagodičnom predjelu prečnika 3 cm, krvni podliv u predjelu nosa prečnika 1 cm i dvije nagnječno-razderne rane u predjelu iznad oka, a navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu i nastale su dejstvom tupine aktivno zamahnutog mehaničkog oruđa, u šta bi spadala stisnuta pesnica i slično. </span>
</p>
<p>&nbsp;</p>
<p>
<span class="span2">Uvidom u izvod iz kaznene evidencije za okrivljenog PU J… od 17.08.2015. godine utvrđeno je da isti ranije nije osuđivan. </span>
</p>
<p>&nbsp;</p>
<p>
<span class="span2">Cijeneći sve dokaze pojedinačno, kao i u njihovoj međusobnoj povezanosti, shosno čl. 370 st. 3 ZKP-a, sud je utvrdio činjenično stanje navedeno u izreci presude. Krivično-pravno ocjenjujući ovako utvrđeno činjenično stanje, sud je našao da je okrivljeni učinio krivično djelo nasilničko ponašanje iz čl. 399 Krivičnog zakonika. </span>
</p>
<p>&nbsp;</p>
<p>
<span class="span2">Svjedok-oštećeni B. I. je u svom iskazu objasnio da je kritičnog dana oko 19:00 časova sa suprugom otišao do jednog salona namještaja da nešto uzmu, međutim kako su zaboravili katalog u kojem su označili određene stvari, to se on krenuo vraćati prema kući, kako bi uzeo katalog i dok je išao ulicom u blizini muzičke škole, iz jedne kuće je izašlo neko lice koje mu je reklo “Zdravo”, na šta on nije reagovao, već je samo nastavio kretanje ka svojoj kući, a onda je čuo da ga to lice zove imenom, kada je zastao i prepoznao okrivljenog, koji je obavljao određene radove na objektu njegove supruge 2010.godine i okrivljeni mu je tada rekao kako mu on duguje neki novac, što je on osporio i rekao okrivljenom da je on dužan njemu, jer nije završio radove na objektu, nakon čega ga je okrivljeni udario pesnicom u predjelu glave, od kojeg udarca je on odmah pao na tlo, a nakon što je ustao, okrivljeni mu je zadao još jedan udarac, te misli da je zadobio samo ova dva udarca, ali su bili jaki, posebno onaj prvi, od kojeg je odmah pao na tlo, a na tlo je pao i od drugog udarca, a nakon kojeg je ustao i tada su stajali jedan naspram drugog, a okrivljeni je vjerovatno vidio da on krvari, pa je u jednom trenutku počeo da bježi sa lica mjesta, a on je počeo da trči za njim, da bi u jednom trenutku odustao od toga, i to kada je okrivljeni krenuo prema gradu. Oštećeni je naveo da on nije prvi zamahnuo da udari okrivljenog i nije udario rukom ni u kakav kombi, te nema nikakve povrede na rukama, koje je prilikom saslušanja kod državnog tužioca, istom i pokazao, te je dodao da se osjetio ugroženim zbog prijetnje koju mu je okrivljeni uputio. </span>
</p>
<p>&nbsp;</p>
<p>
<span class="span2">Ovakav iskaz oštećenog sud je prihvatio u cjelosti, obzirom da je našao da je isti potpun i jasan, te da je oštećeni u svom izlaganju bio dosledan i uvjerljiv. Ovo posebno kod činjenice da je okrivljeni, iako je u svojoj odbrani negirao izvršenje krivičnog djela koje mu se stavlja na teret i krivicu za isto, naveo da je kritičnog dana, negdje oko 19:00 </span><span class="span2">časova, u blizini muzičke škole u Tivtu sreo oštećenog, pa mu se javio, na šta mu je oštećeni rekao da ga ne poznaje, kada ga je on upitao kako ga ne poznaje, kada mu duguje novac i on mu je tada odgovorio da se sjetio i tada mu je rekao da preplaćen za izvedene radove i rekao mu je da mu ne prijeti, iako mu on uopšte nije ni prijetio, već ga je pitao šta da rade u vezi novca koji mu duguje, te da je i sam okrivljeni naveo da je tačno da je on oštećenog udario dva puta, i to tako što ga je prvi put udario pesnicom u predjelu glave, nakon kojeg udarca je oštećeni pao na tlo, a nakon što je oštećeni ustao, on ga je opet udario pesnicom u predjelu glave. </span>
</p>
<p>&nbsp;</p>
<p>
<span class="span2">Sud nije prihvatio navode okrivljenog da je oštećeni podigao ruke i postavio ih u položaj kao da će da se boksuje sa njim, zamahnuo je da ga udari, ali se on izmakao i oštećeni je udario u jedan kombi koji je tu bio parkiran i pošto je udario u taj kombi, ponovo je postavio ruke u položaj kao da će da se tuče, krećući ga njemu, zbog čega ga je on uhvatio za ruku i udario ga pesnicom u predjelu glave, od kojeg udarca je on pao na tlo, te da je oštećeni nakon toga ustao i ponovo nasrnuo na njega, pa ga je on još jednom udario pesnicom u predjelu glave, od kojeg udarca je on pao, ustao i opet htio da se tuče sa njim, pa je on užurbanim korakom napustio lice mjesta, a oštećeni je trčao za njim nekih stotinak metara, međutim kada je on prešao magistralu kod restorana Onogošt, oštećeni se okrenuo i vratio nazad prema muzičkoj školi i svojoj kući, jer je našao da su isti očigledno usmjereni na izbjegavanje krivično-pravne odgovornosti, a isti su u suprotnosti sa iskazom oštećenog, koji je sud u cjelosti prihvatio, posebno cijeneći navode oštećenog prilikom saslušanja kod osnovnog državnog tužioca negirao da je kritične prilike udario rukom u kombi, što dokazuje i to da na rukama nije imao nikakve povrede, a posebno kod činjenice da je oštećeni tom prilikom tužiocu i pokazao ruke, te tužilac nije konstatovao postojanje bilo kakvih povreda na rukama oštećenog.</span>
</p>
<p>&nbsp;</p>
<p>
<span class="span2">Radi utvrđivanja vrste i težine povreda koje je okrivljeni nanio oštećenom kritične prilike, angažovan je vještak sudsko-medicinske struke dr K. N., kojem je na uvid data medicinska dokumentacija, i to izvještaj ljekara jedinice za HMP broj …. od 07.08.2015. godine i izvještaj ljekara specijaliste ambulante hitne JZU Opšte bolnice Kotor, broj protokola …. od 07.08.2015.godine, u kojima su konstatovane povrede oštećenog, a na osnovu koje dokumentacije je vještak dao nalaz i mišljenje, u kojem je naveo da je oštećeni kritične prilike zadobio sledeće tjelesne povrede: krvni podliv u jagodičnom predjelu prečnika 3 cm, krvni podliv u predjelu nosa prečnika 1 cm i dvije nagnječno-razderne rane u predjelu iznad oka, a navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu i nastale su dejstvom tupine aktivno zamahnutog mehaničkog oruđa, u šta bi spadala stisnuta pesnica i slično. Navedeni nalaz i mišljenje sud je u cjelosti prihvatio kao jasan i objektivan, te dat u skladu sa pravilima struke i nauke, a posebno kod činjenice da stranke nisu imale prigovora na isti. </span>
</p>
<p>&nbsp;</p>
<p>
<span class="span2">Dakle, imajući u vidu sve navedeno, nesporno je utvrđeno da je dana 07.08.2015.godine oko 19:00 časova na javnom mjestu – na parkingu u blizini muzičke škole u Tivtu, okrivljeni, nakon kraće verbalne rasprave sa oštećenim, a vezano za navodno dugovanje koje oštećeni ima prema okrivljenom, remetio javni red i mir, na način što je oštećenom zadao udarac pesnicom u predjelu glave, od kojeg udarca je oštećeni pao na tlo, a nakon što je oštećeni ustao, okrivljeni mu je zadao još jedan udarac pesnicom u </span><span class="span2">predjelu glave, od kojeg udarca je oštećeni ponovo pao na tlo, te je oštećeni kritične prilike zadobio lake tjelesne povrede u vidu krvnog podliva u jagodičnom predjelu prečnika 3 cm, krvnog podliva u predjelu nosa prečnika 1 cm i dvije nagnječno-razderne rane u predjelu iznad oka.</span>
</p>
<p>&nbsp;</p>
<p>
<span class="span2">Obzirom na navedeno, nesporno je da su se u ovakvim radnjama okrivljenog ostvarila sva bitna obilježja bića krivičnog djela nasilničkog  ponašanja iz čl. 399 Krivičnog zakonika Crne Gore. Naime, z</span><span class="span2">a krivično djelo nasilničko ponašanje iz čl. 399 KZ-a, potrebno je da neko vršenjem nasilja prema drugom, izazivanjem tuče ili drskim i bezobzirnim ponašanjem ugrozi spokojstvo građana ili remeti javni red i mir, i da je nekom licu nanesena laka tjelesna povreda, pa kako je utvrđeno da je okrivljeni vršio nasilje prema oštećenom, koji je zadobio lake tjelesne povrede, na način opisan u izreci presude, i da se to desilo na javnom mjestu, na koji način je remećen javni red i mir, to su se u radnjama okrivljenog stekli svi bitni elementi bića navedenog krivičnog djela.</span>
</p>
<p>&nbsp;</p>
<p>
<span class="span2">Okrivljeni je u konkretnom slučaju postupao sa direktnim umišljajem, svjestan da vršenjem nasilja prema oštećenom može remetiti javni red i mir, te time učiniti krivično djelo, što je u konačnom i htio, a usled čega je oštećenom nanio tjelesne povrede bliže opisane u izreci presude. </span>
</p>
<p>&nbsp;</p>
<p>
<span class="span2">Prilikom odlučivanja o vrsti i visini kazne koju okrivljenom treba izreći, sud je uzeo u obzir da je za krivično djelo nasilničko ponašanje iz čl. 399 Krivičnog zakonika Crne Gore propisana kazna zatvora u trajanju od šest mjeseci do pet godina. Uzimajući u obzir sve okolnosti koje utiču na to da kazna bude veća ili manja, u smislu čl. 42 Krivičnog zakonika Crne Gore, sud je na strani okrivljenog kao olakšavajuće okolnosti cijenio to što isti ranije nije osuđivan, kao i izraženo kajanje i žaljenje zbog učinjenog, te to što je porodičan čovjek i otac dvoje djece, a koje okolnosti su za sud imale karakter naročito olakšavajućih okolnosti, dok otežavajućih okolnosti na strani okrivljenog nije bilo, pa je sud istom, u smislu čl. 45 i 46 KZ-a, utvrdio kaznu zatvora u trajanju od 30 (trideset) dana i istovremeno odredio da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se i upozorenjem uz prijetnju kaznom, te ovako ublaženom utvrđenom kaznom, dovoljno uticati na okrivljenog da ubuduće ne čini ovakva i slična krivična djela, tj. da će se ostvariti ciljevi specijalne prevencije iz čl. 52 KZ-a u vezi sa čl. 4 st. 2 KZ-a. </span>
</p>
<p>&nbsp;</p>
<p>
<span class="span2">Na osnovu naprijed navedene krivično-pravne odredbe, te čl. čl. 4, 5, 13, 15, 32, 36, 42, 45, 46, 52, 53 i 54 i čl. 226, 227, 229, 239, 369 i 374 ZKP-a, sud je odlučio kao u izreci presude.</span>
</p>
<p>&nbsp;</p>
<p>
<span class="span2">Sud je obavezao okrivljenog da na ime troškova krivičnog postupka uplati iznos od 49,50 eura, i to na ime vještačenja po vještaku sudsko-medicinske struke, te da na ime sudskog paušala uplati znos od 50,00 eura, u korist budžeta Crne Gore, na žiro račun broj 832-16-52, sve u roku od mjesec dana od dana pravosnažnosti presude, s pozivom nab r. K. 346/15/15. </span>
</p>
<p>&nbsp;</p>
<p>
<span class="span2">Sud je oštećenog B. I. sa postavljenim, a nepreciziranim imovinsko-pravnim zahtjevom uputio na parnicu, u skladu sa čl. 239 ZKP-a, obzirom da činjenice utvrđene u ovom </span><span class="span2">postupku nisu bile dovoljne ni za potpuno, ni za djelimično presuđenje, a njihovo utvrđivanje bi vodio znatnom odugovlačenju postupka.</span>
</p>
<p>&nbsp;</p>
<p>
<span class="span2">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU,</span>
</p>
<p style="text-align:center;">
<span class="span2">Dana, 01.10.2015.godine</span>
</p>
<p>&nbsp;</p>
<p>
<span class="span2">      Zapisničar,                                                                                  Sudija, </span>
</p>
<p>
<span class="span2">Aleksandra Čolan                                                                   Danijela Samardžić</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude može se izjaviti žalba u roku od 8 dana od dana prijema iste, Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 0.62430555in 1.25in;}
.p1{text-indent:0.5in;text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:justify;hyphenate:auto;font-family:Verdana;font-size:11pt;}
.p6{text-indent:0.083333336in;margin-left:2.4166667in;text-align:justify;hyphenate:auto;font-family:Verdana;font-size:11pt;}
.p7{text-indent:0.5833333in;text-align:center;hyphenate:auto;font-family:Verdana;font-size:11pt;}
.p8{text-indent:0.5in;text-align:start;hyphenate:auto;font-family:Verdana;font-size:11pt;}
.p9{margin-left:0.5in;text-align:justify;hyphenate:auto;font-family:Verdana;font-size:11pt;}
.p10{text-align:center;hyphenate:auto;font-family:Verdana;font-size:11pt;}
.p11{text-align:justify;hyphenate:auto;font-family:Times New Roman;font-size:14pt;}
.p12{text-indent:0.5in;text-align:center;hyphenate:auto;font-family:Verdana;font-size:11pt;}
.p13{margin-left:4.0in;text-align:justify;hyphenate:auto;font-family:Verdana;font-size:11pt;}
.p14{text-align:start;hyphenate:auto;font-family:Times New Roman;font-size:12pt;}
.s1{font-family:Verdana;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 680/09</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, prvostepeni krivični sud, sudija pojedinac Dragan Mrdak, uz učešće namještenika suda Sonje Marković, zapisničara, u krivičnom predmetu protiv okrivljenih S.A.a i C.A.a, zbog krivičnog djela laka tjelesna povreda iz čl. 152 st. 2 u vezi st. 1. Krivičnog zakonika Crne Gore, rješavajući po optužnom predlogu ODT-a u Bijelom  Polju Kt. br. 636/2007 od 23.01.2008. godine, nakon održanog usmenog, glavnog i javnog pretresa, u prisustvu savjetnika u ODT-a u B. Polju Smolović Slavenka, okrivljenih S.A.a, branioca okrivljenog S.A.a, A.A.V., okrivljenog  C.A.a, branioca okrivljenog C.A.a, A.D.K.a, a u odsustvu oštećenog C.E.a, dana 09.11.2010. godine, donio je i javno objavio,</span>
</p>
<p class="p5"></p>
<p class="p5"></p>
<p class="p6">
<span>P R E S U D U</span>
</p>
<p class="p7"></p>
<p class="p7"></p>
<p class="p5">
<span>	Okrivljeni S.A., JMBG ..., od oca B., majke Dž., rodjene E., rodjen ... godine u Bijelom Polju, sa prebivalištem u Lješnici, opština  Bijelo Polje, državljanin CG, po  zanimanju student, neoženjen, pismen, sa završenom srednjom školom, srednjeg imovnog  stanja, neosuđivan, </span>
</p>
<p class="p5"></p>
<p class="p5">
<span>	</span>
</p>
<p class="p3">
<span>K r i v       j e</span>
</p>
<p class="p2"></p>
<p class="p2"></p>
<p class="p8">
<span>Što je:</span>
</p>
<p class="p8"></p>
<p class="p4">
<span>- dana  20.10.2007. godine oko  17, 10 časova u ul. Slobode u Bijelom Polju, lako tjelesno povrijedio oštećenog  C.E.a, na način što ga je bokserom, sredstvom podobnim da tijelo povrijedi ili zdravlje  teško naruši udario u predjelu glave - čela, kojom prilikom  mu je nanio  povrede u vidu  tri male  rane  razderotine, veličine do  1x 1 cm.</span>
</p>
<p class="p4"></p>
<p class="p4">
<span>- čime je izvršio krivično djelo laka tjelesna povreda iz čl. 152 st. 2 u vezi st. 1. Krivičnog zakonika, </span>
</p>
<p class="p9"></p>
<p class="p4">
<span>-pa ga sud primjenom citiranog zakonskog propisa  te čl. 2, 4, 5, 13, 15,   32, 39, 42, 45, 46  Krivičnog zakonika i čl. 199, 202, 212 i 364 Zakonika o krivičnom postupku</span>
</p>
<p class="p5"></p>
<p class="p5"></p>
<p class="p10">
<span>O S U D J U J E</span>
</p>
<p class="p9"></p>
<p class="p9"></p>
<p class="p4">
<span>Na novčanu  kaznu u iznosu od  1.200,00 € (hiljadu i dvesta eura), koju je kaznu okrivljeni  dužan platiti u roku od  3 (tri) mjeseca od  dana pravnosnažnosti presude na  žiro račun br. 832 - 151 - 35 depozita novčanih  kazni,  troškova postupka i paušala.</span>
</p>
<p class="p4"></p>
<p class="p4">
<span>Ako okrivljeni ne  plati novčanu kaznu  u odredjenom  roku  sud  će  novčanu kaznu zamijeniti kaznom  zatvora  tako što će  za  svakih započetih  25,00 € novčane  kazne odrediti jedan  dan zatvora a  ako  osudjeni  plati samo dio novčane kazne   sud će  ostatak  kazne  srazmjerno zamijeniti kaznom zatvora ,  a  ako osudjeni isplati ostatak novčane kazne  izvršenje kazne  zatvora će  se obustaviti.</span>
</p>
<p class="p4">
<span>	</span>
</p>
<p class="p4">
<span>Okrivljeni se obavezuje da na ime troškova krivičnog postupka plati iznos od 86,50 €,  u korist žiro računa broj 832-151 - 35  Depozita novčanih kazni, troškova postupka i paušala u roku od 15 dana od dana pravosnažnosti presude pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p5"></p>
<p class="p4">
<span>Oštećeni C.E. se radi ostvarivanja imovinsko pravnog zahtjeva upućuje  na parnični postupak.</span>
</p>
<p class="p4"></p>
<p class="p4"></p>
<p class="p4">
<span>NAPROTIV:</span>
</p>
<p class="p4"></p>
<p class="p4">
<span> Prema okrivljenom: </span>
</p>
<p class="p4"></p>
<p class="p4">
<span>C.A.U, od oca I. i majke H., rodjene Š., rođenom ... godine u Bijelom Polju, sa prebivalištem u R.a, opština  Bijelo Polje, po zanimanju studentu, neoženjenom, sa završenom srednjom školom, srednjeg imovnog stanja, neosuđivanom</span>
</p>
<p class="p9"></p>
<p class="p9">
<span> -na osnovu čl. 362 tač. 1 Zakonika o krivičnom postupku </span>
</p>
<p class="p5"></p>
<p class="p5"></p>
<p class="p10">
<span>ODBIJA SE OPTUŽBA</span>
</p>
<p class="p5"></p>
<p class="p4">
<span>Da je:</span>
</p>
<p class="p4"></p>
<p class="p4">
<span>- dana  20.10.2007. godine oko  17, 10 časova u ul. Slobode u Bijelom Polju, lako tjelesno povrijedio oštećenog C.E.a, na način što ga je  izudarao pesnicama u predjelu glave, od kojih udaraca je oštećeni pao  i glavom udario o tvrdu poslogu - asfalt, koje sredstvo je podobno da tijelo teško  povrijedi i zdravlje teško naruši, kojom prilikom  mu je  nanio povrede u vidu nagnječenja mekih tkiva na  glavi  sa  dvije nagnječno razderne rane i to jedna u čeonom dijelu, a  druga u slepoočnom dijelu glave  sa  desne strane, dvije nagnječno - razderne rane na desnoj strani čela dužine po pola cm, razderno-nagnječne rane u slepoočnom dijelu glave iznad  lijevog uha dužine oko pola cm, dvije nagnječno-razderne rane na usnama dužine oko pola cm i potres mozga.   </span>
</p>
<p class="p4"></p>
<p class="p5">
<span>	-čime bi kao saizvršilac izvršio krivično djelo laka  tjelesna povreda iz čl. 152 st. 2 u vezi st. 1 Krivičnog zakonika,</span>
</p>
<p class="p5"></p>
<p class="p5">
<span>	-zbog odustanka Osnovnog državnog tužilaštva od optužbe prije završetka glavnog pretresa.</span>
</p>
<p class="p5"></p>
<p class="p5">
<span>	Troškovi krivičnog postupka u ovom dijelu padaju na teret budžeta CG.</span>
</p>
<p class="p5"></p>
<p class="p5">
<span>	Oštećeni C.E. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p5"></p>
<p class="p5"></p>
<p class="p10">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p4">
<span>Optužnim predlogom ODT-a iz Bijelog Polja Kt. br. 636/2007 od 23.01.2008. godine optuženi su S.A., E.N.i C.A. svi iz Bijelog Polja, zbog saizvršilaštva u izvršenju krivičnog djela laka tjelesna povreda iz čl. 152 st. 2 u vezi st. 1  Krivičnog zakonika. </span>
</p>
<p class="p4"></p>
<p class="p4">
<span>Presudom ovog suda K. br. 152/08 od  16.12.2008. godine, optuženi S.A. i C.A. oglašeni su krivim i osuđeni na kaznu zatvora od po 45 dana, dok je optuženi E.N. na osnovu čl. 363 tač. 3  ZKP- a, oslobođen od  optužbe.</span>
</p>
<p class="p4"></p>
<p class="p4">
<span>Rješenjem Višeg  suda u Bijelom Polju Kž. br. 416/09 od  26.08.2009 godine, ukinuta je ova presuda i predmet vraćen ovom sudu na ponovno suđenje, s tim što je presuda Osnovnog suda K. br. 152/08 od  16.12.2008. godine, postala pravnosnažna u odnosu na optuženog E.N.a. </span>
</p>
<p class="p4"></p>
<p class="p4">
<span>Glavni pretres je održan i zaključen dana 09.11.2010. godine u prisustvu savjetnika  ODT-a u Bijelom Polju Smolović Slavenka, okrivljenog S.A.a, branioca okrivljenog S.A.a, A.A.V., okrivljenog C.A.a, branioca okrivljenog C.A.a, A.D.K.a, a u odsustvu oštećenog C.E.a. </span>
</p>
<p class="p4"></p>
<p class="p4">
<span>Prije davanja završne riječi savjetnik u ODT-u je odustao od optužbe protiv okrivljenog C.A.a jer nije dokazano da je izvršio krivično djelo stavljeno  mu na teret  optužnim predlogom. Pošto  iz iskaza svjedoka C.E.a proizilazi da ga  je kritičnog  dana udario samo okrivljeni S.A. i  to metalnim  boksom u predjelu glave, a  iz  nalaza  i mišljenja vještaka  sudske medicine  dr M.K.proizilazi da je oštećeni kritičnog  dogadjaja zadobio  povrede u vidu tri   rane  razderotine u predjelu glave-čela veličine 1x1 cm, i da  se kao sredstvo  kojim su povrede u vidu rane  razderotine  nanešene ne može isključiti bokser u ruci okrivljenog. </span>
</p>
<p class="p4"></p>
<p class="p4">
<span>Savjetnik u ODT-u je prije  davanja završne riječi promijenio činjenični opis iz dispozitiva optužnog predloga u odnosu na okrivljenog S.A.a tako da isti glasi: dana 20.10.2007. godine oko 17,10 časova u ul. Slobode u Bijelom Polju, lako tjelesno povrijedio oštećenog C.E.a, na način što ga je bokserom, sredstvom podobnim da tijelo povrijedi ili zdravlje  teško naruši udario u predjelu glave - čela, kojom prilikom  mu je nanio  povrede u vidu  tri male  rane  razderotine, veličine do  1x 1 cm.</span>
</p>
<p class="p4"></p>
<p class="p4">
<span>U završnoj riječi savjetnik u ODT-u Bijelo Polje Smolović Slavenko ostao  je pri preciziranom optužnom predlogu jer je izvedenim dokazima utvrđeno da je okrivljeni S.A. izvršio krivično djelo koje  mu je  stavljeno na teret i pedložio je da sud istog oglasi krivim i osudi na kaznu po zakonu.</span>
</p>
<p class="p4"></p>
<p class="p4">
<span>Oštećeni C.E. nije pristuipo na zaključeni glavni pretres te je  njegova završna  riječ izostala s tim što  se u toku postupka pridružio krivičnom gonjenju protiv okrivljenih i prema istim postavio imovinsko pravni zahtjev.</span>
</p>
<p class="p4">
<span>  </span>
</p>
<p class="p4">
<span> Okrivljeni S.A. u svojoj odbrani u toku istražnog postupka u bitnom je istakao: da je kritičnog  događaja bio na platou ispred F.a u ul. Slobode kada  mu je prišao poznanik C.E. i pitao ga što ti diraš nju pokazujući na R.M. koja je stajala u njihovoj blizini. C.  je odgovorio da  sa  njom nema nikakve veze i da je ne dira našta mu je C. kazao  da  će  svaki dan  dolaziti da  ga bije dok se ne opameti jer je on džudista i može da izbije koga hoće. C.  ga je potom uhvatio s obje ruke za revere od jakne i počeo  ga  vući u pravcu trafika od  F.a, a on je izvadio mobilni telefon i pozvao oca kazavši mu  da mu C. ne dozvoljava da ide kući. C. ga  je  stisnutom pesnicom udario u glavu te  mu je ispao  telefon iz ruke  a  potom je neki momak C.a povukao u stranu. C. je pokušao da se otme iz ruku tog  momka a on je za to vrijeme krenuo  da  beži u pravcu H.a. C.  se otrgao iz ruku ovog  momka i pojurio prema njemu i kod H.a ga je stigao a neko je povikao ''policija'', C.  ga je potom udario glavom u predjelu vilice i pobjegao u pravcu parkinga iza Robne kuće. On nije udarao  C.a, kod  sebe nije imao metalni boks, na licu  mjesta nije primijetio E.N.a  a  C.A.  je bio prisutan i u jednom trenutku je pokušao  da zadrži C.a. Smatra  da se C. ovako ponašao zbog  priče koju mu je ispričala njegova djevojka R.M.a i da mu je C. i ranije prijetio u vezi sa Marijanom. Na glavnom pretresu od 04.12.2008. godine,  dodao je  da ne posjeduje medicinsku dokumentaciju o povredama  koje mu je kritičnog događaja nanio C., od R.M.e nije tražio da telefonom pozove C.a a kritičnog dana dok su bili u zgradi F.a,  R.M.i se izvinuo zbog eventualnih uvreda.Na glavnomn pretresu od 17.12.2009. godine, dodao je da kritičnog događaja nije  htio da se  tuče sa C.em a da je zvao svog oca preko telefona da posreduje kod C.evog oca i da smiri ovu situaciju. Kad su posle predavanja izašli na plato ispred F.a odnekud  se pojavio C. i oni su se pitali. On i C. su zajedno pali kada  ga je C. uhvatio džudo zahvatom i oborio na zemlju. Sa R.M.om je kolega sa F.a i sa njom  se šalio kao i sa svim studentima, sa C.em je kritičnog događaja  bio  S.F.koji je vukao C.a i pokušavao  da ih razdvoji a on je  tom prilikom pokušavao da  se odbrani od  C.a gurajući  ga rukama ali ga  nije udarao.</span>
</p>
<p class="p4"></p>
<p class="p4">
<span>U završnoj riječi branilac okrivljenog S.A.a  A.A.V.a je istakao: da izvedenim dokazima nije potvrđđeno da je okrivljeni izvršio predmetno  krivično djelo, a  da je  tužilac  preciziranjem optužnog predloga radnju izvršenja  sveo  samo na jedan dio zanemarujući ostali tok događaja i činjenicu  da je oštećeni zadobio i ostale povrede  koje postoje u medicinskoj dokumentaciji i nalazu  vještaka dr S.a. Oštećeni C. je došao s namjerom da se raspravlja sa S.A.om, a  iz iskaza svjedoka je potvrđena  odbrana okrivljenog  da je do konfliktnog događaja došlo krivicom oštećenog koji je  kada je okrivljeni razgovarao telefonom istog udario pesnicom u predjelu slepoočnice a potom ga džudo zahvatom oborio kada su obojica pali kojom prilikom je oštećeni  zadobio ostale povrede. Vještak sudske medicine K. nije  bio isključiv da je povreda jedino mogla nastati upotrebom boksa, dok je vještak S. objasnio da su povrede oštećenom nanijete udarcem stisnutom pesnicom  što isključuje boks odnosno ovlašćenog tužioca. Okrivljeni S. je postupao u nužnoj odbrani pa je iz tog  razloga predložio da sud istog oslobodi jer je oštećeni povrede zadobio svojim ponašanjem pošto je isti izazvao kolflikt i povrede su rezultat nužne odbrane okrivljenog.</span>
</p>
<p class="p4"></p>
<p class="p4">
<span>Okrivljeni S.A. je u cjelosti usvojio završnu riječ  svog  branioca,  dodao  da se ne osjeća krivim i tražio da  ga sud oslobodi od optužbe.</span>
</p>
<p class="p4"></p>
<p class="p4">
<span>Okrivljeni C.A. u svojoj odbrani tokom istražnog postupka je u bitnom istakao: da je kritičnog dana  po  završetku predavanja sa S.A.om i    E.N.om izašao iz zgrade  Ekonomskog F.a gdje su na platou ispred F.a zatekli C.E.a i još jednog momka. S. je  C. rekao  da  ga više ne  zove preko telefona a  C. je na to  kazao ''hajde ako si muško dođi ovamo'', pa  su obojica pošli ka  trafikama ispred Apoteke. C. je prvi stinutom pesnicom udario S.a u predjelu glave a nije primijetio da je S. udario C.a. On i E. su pokušali da C.a odvuku od  S.a. Kada je prišao  C. isti ga je prebacio preko sebe i obalio na  asvalt a potom je  C. i S.a obalio   na asvalt gdje  ga  je više puta  udario pesniC.a po tijelu, njima je prišlo više ljudi neko je rekao ''evo policije'' pa je C. prestao da udara S.a i pobjegao u pravcu parkinga. On i E. nijesu udarali pesniC.a C.a niti ga oborili na asvalt. Dok je trajao ovaj događaj u njihovoj neposrednoj blizini stajala je koleginica  R.M.a. Na glavnom pretresu od  04. 12. 2008 godine, dodao je da je kod  S.a  primijetio povredu u predjelu glave i to usne a kod  C.a nije primijetio povrede a on je stajao između C.a i S.a i pokušavao da ih razvadi odnosno da on nije bio oboren na asvalt. Upozoren na  razlike ukazivanju istakao je da je tačna njegova izjava iz istražnog postupka odnosno  da ga je  C. oborio na  asvalt  kritičnog događaja. Na glavnom pretresu od  17. 12. 2009 godine, dodao je da od koleginice  R.  nije tražio da pozove C.a jer  mu C. nije trebao, C.a je poznavao iz viđenja, kritičnog  događaja  sa  C.em u društvu  bio je neki nepoznati momak,  C.a nije hvatao za vrat, niti mu prilazio sa  leđa  već je pokušavao da razvadi  C.a i S.a, u rukama S.A.a nije primijetio neki predmet niti metalni boks a kad  je  on stao između  C.a i S.a prišli su još neki momci kojima je C. rekao '' bježite pobacaću vas sve'', poznato mu je  da  se C.  bavio džudoom i isti ga je džudo zahvatom oborio na asvalt.</span>
</p>
<p class="p4"></p>
<p class="p4">
<span>Pošto je prije davanja završne riječi zastupnik javne optužbe odustao od optužbe prema okrivljenom C.A.u, to je njegova završna riječ izostala s tim što je njegov branilac adv. D.K.tražio troškove odbrane po AT-u. </span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo dokaze: saslušao svjedoke R.M., S.S.a i S. B.a, pročitao iskaze svjedoka - oštećenog C.E.a, i svjedoka K.S.a, E.N.a, K.M.a i M.H.a, izvršio uvid u medicinsku dokumentaciju izdatu na ime C.E.a, pročitao nalaz vještaka  medicinske struke dr. S. M.a, sa zapisnika Kri. br. 292/07 od 12.01.2008. godine, pročitao pojašnjenje nalaza istog  vještaka sa glavnog pretresa od  16.12.2008 godine i od 21.01.2010. godine, pročitao nalaz  vještaka  sudske medicine dr. K.M.a od  11.05.2010. godine, izvršio uvid u izvod iz KE za okrivljene, izvršio uvid u izvještaj  Hitne pomoći Doma zdravlja B. Polje od  20.10.2007. godine, izdat na ime S.A.a, saslušao vještaka medicinske struke dr S. M.a na glavnom pretresu od  09.11.2010. godine.</span>
</p>
<p class="p4"></p>
<p class="p4">
<span>Sud je odbio predlog  okrivljenog  S.A.a da se u dokaznom postupku pribavi i izvrši  uvid u eventualni izvještaj  sa Hiruškog odjeljenja broj protokola 16579 za okrivljenog S.A.a jer je po ocjeni suda činjenično stanje u odnosu na eventualne povrede kod okrivljenog S.A.a kritičnog događaja u dovoljnoj mjeri utvrđeno nalazom vještaka  medicinske struke  sa glavnog  pretresa od  09. 11. 2010 godine.</span>
</p>
<p class="p4"></p>
<p class="p4">
<span>Sud je takodje odbio predlog  okrivljenog  S.A.a da se u dokaznom postupku pribave i izvrši uvid u video zapis kritičnog događaja  koje su navodno registrovale  kamere NLB banke jer  je po ocjeni suda  činjenično stanje vezano  za kritični događaj u dovoljnoj mjeri utvrđeno ostalim izvedenim dokazima.</span>
</p>
<p class="p4"></p>
<p class="p4">
<span>Sud je cijeneći odbranu okrivljenog S.A.a i dokaze pojedinačno i u međusobnoj vezi shodno čl. 360 st. 2. Zakonika o krivičnom postupku, utvrdio činjenično stanje i na  osnovu istog zaključio da je okrivljeni S.A. izvršio krivično djelo stavljeno mu na teret preciziranim optužnim predlogom i da je za isto kriv i odgovoran.</span>
</p>
<p class="p4"></p>
<p class="p4">
<span>Odbranu okrivljenog  S.A.a da on kritičnog događaja oštećenog C.E.a nije udario  metalnim boksom i da mu je C. ranije prijetio, sud nije prihvatio i istu je  cijenio kao isključivo usmjerenu na izbjegavanje sopstvene krivice a ovakva  njegova odbrana obezvrijeđena je izvedenim dokazima tokom postupka. Naime iz iskaza oštećenog C.E.a datog u toku istražnog postupka proizilazi  da  ga je dana 20.10.2007. godine preko mobilnog telefona pozvala  djevojka R.M.a kazavši mu da ga  traže S.A. i još jedan momak i da  žele da razgovaraju sa njim. On je  odmah otišao  do Ekonomskog F.a  da vidi zbog  čega  ga traže i dolaskom ispred  F.a primijetio  je da ga čekaju S.A. i jedan momak  za koga je  kasnije saznao da se preziva C. dok su dva nepoznata  momka stajala  sa strane. Rukovao se sa Marijanom a potom je pružio ruku C.u i S.u a  S. mu je kazao '' nemoj  da  mi se približavaš smrade jedan'' S. je bio crven u lice  kod  njega se osjećala napetost te je on počeo da se izmiče u pravcu Apoteke  a  S. je išao za  njim  govoreći mu ''ti si tranja i  nabijem ja tebe na kurac i tvoju djevojku'' s leđa  mu je prišao C. i uhvatio ga u pedjelu vrata a S.A. ga je jednom u predjelu glave udario metalnim boksom sive boje. Od  ovog udarca  izgubio je  svijest i čuo je  da  je neko  govorio ''policija policija'', ne  sjeća  se kada je pao na  asvalt  i događaja posle toga. Na  glavnom pretresu od  04.12.2008. godine, dodao je da mu se prije ovog događaja prijateljica R.M.a žalila  da  je na F.u omalovažavaju kolege i to  naročito  S.A. koji je zbijao šale  na njen  račun. Nakon što ga je S. udario  boksom  pomutilo mu se u glavi, osjetio je još jedan ili dva udarca ne zna od  koga  samo je čuo glasove i da neko govori ''policija''. C.a nije poznavao prije kritičnog  događaja kao ni E.N.a s tim što E.a nije primijetio kritičnog događaja. Istakao je da ga je dan prije kritičnog dogadjaja preko telefona zvao S.A. i tražio da dodje u grad kod njega da popričaju, s tim što se u S.vom glasu osjećalo drhtanje i on je shvatio da nešto nije u redu i kazao S.u da neće doći, a S. ga je potom preko telefona psovao i vrijedjao. Kritičnog dana, a prije kritičnog dogadjaja preko telefona u popodnevnim časovima pozvala ga je R.M.a i kazala mu da ga traže S.A. i još jedan momak i da su ispred zgrade F.a.  Na glavnom pretresu od  17.12.2009. godine,  dodao je  da ga je S. metalnim boksom udario u predjelu desne slepočnice koji boks  je izvadio iz predjela pojasa u trenutku kada ga je oko vrata držao i vukao C.A.,  ispred F.a je zatekao M., S.a i C.a, rukovao se  sa istima pitao S.a ''zašto mu treba''  a S. mu se unosio, gurao ga prstom u predjelu grudi potiskujući ga u pravcu trafika, unosio mu se u lice i govorio mu  '' ko  si ti tranjo jedna, nabijem ja tebe na kurac, tranjo jedna''. Kritičnog  događaja  nije udarao S.a ni C.a niti je iste  hvatao džudo zahvatima, dok  ga je S. gurao prstom on je S.u govorio ''smiri se, vidi kako se ponašaš, ja  nisam  došao ni sa  kim  da se svađam''. Iskaz ovog svjedoka sud je u potpunosti prihvatio kao jasan, logičan i uvjerljiv, dat u doslednom izlaganju, u bitnom potvrdjen navodima iz iskaza svjedokinje R.M.e, medicinskom dokumentacijom i nalazom vještaka sudske medicine dr K.M.a.</span>
</p>
<p class="p4"></p>
<p class="p4">
<span>Iz iskaza svjedokinje  R.  M.  datog u toku istražnog postupka proizilazi da je kritičnog dana  bila na  F.u i da su joj kolege  S.A. i C.A. rekli ''je li tvoj momak onaj C.a, ona tranja, mi ćemo njega da zgazimo, pozovi ga''. Ona je preko  telefona pozvala C.a koji je stigao oko 17,10 h, ispred F.a  kada su sa F.a izašli ona, S. i C.. C. se sa svima rukovao i kazao S.u ''da  nije lijepo što nju uznemirava'' S. je potom ka  C. uperio prstom i gurao ga, a  C. se izmicao i govorio mu '' neću da se  bijem šta ti je'' S. je išao u pravcu C.a psovao ga i govorio mu ''nabijem ja tebe i tvoju djevojku''. Potom je  C. prišao C. sa leđa i rukama  ga  stegao za vrat a S. je iz džepa izvadio metalni boks koji je ona jasno vidjela i istim jedanput udario  C.a u predjelu glave. Nakon ovoga  su  naišli drugi studenti od kojih se izvdojio  E.  N.  koji je pošao prema  C. i potom su C.a S., C. i E. udarali stisnutim  pesniC.a po glavi i tijelu, od  kojih udaraca je C. pao na asvalt  gdje su  ga njih trojica i dalje udarali stisnutim pesniC.a, ovo je trajalo nekih  5 - 6  minuta dok je  neko povikao ''policija'' te su njih trojica prestali da udaraju C.a i pobjegli u različitim pravcima. C. je krvario a ona mu je pomogla  da ustane. Na glavnom pretresu od 04.12.2008. godine, dodala je da nije vidjela da su C.a C., S. i E. udarali nogama  dok je ležao na asvaltu, a da su očevidci kritičnog događaja K.M.o i M.H.. Na  glavnom pretresu od 17.12.2009. godine dodala je da je S. C.a udario metalnim boksom u predjelu glave - desne slepoočnice, u momentu kada su S. i C. bili okrenuti licem u lice, i kada je C.a, C.  koji je bio iza leđa C.  držao oko vrata. A dok su se oni čupetali  sa C.em i oborili ga  na  zemlju  njemu je pala kožna jakna koju je ona uzela i držala u ruci. Dok je C. ležao na  asvaltu njega su S. i C. udarali pesniC.a i nogama svuda po tijelu. Upozorena  na razlike u kazivanju istakla je da je tačna izjava sa glavnog pretresa i da su C.a, C. i S. udarali i pesniC.a i nogama, s tim što se  nije mogla izjasniti u šta  su bili  obuveni S. i C.. Kritičnog dana  bila  je subota, ostali studenti  su bili otišli a oni su  čekali C.a nekih 10 - 15 minuta. Kada je počela  tuča  pojavili su se studenti iz druge grupe koji su bili završili čas i očevidci događaja su bili M. i E., a  K. i S. nijesu bili očevici događaja. Na glavnom pretresu od 08.10.2010. godine, dodala je da je u vrijeme kritičnog događaja  bila u vezi sa C.em koji joj je bio momak. Navode iz iskaza ove svjedokinje da su C.a, dok je ležao na asvaltu S. i C. udarali pesnicama i nogama svuda po tijelu, sud nije prihvtio i iste je cijenio kao pokušaj svjedokinje da oteža krivično pravni položaj okrivljenih S. i C.a, a ovi njeni navodi su i u suprotnosti sa nalazom i mišljenjem vještaka medicinske struke dr S. M.a i vještaka sudske medicine dr K.M.a, ostale navode iz iskaza ove svjedokinje sud je prihvatio jer su isti u bitnom potvrdjeni navodima iz iskaza oštećenog C.E.a.</span>
</p>
<p class="p4"></p>
<p class="p4">
<span>Iz iskaza svjedoka S.S.a sa glavnog pretresa od 08.10.2010. godine, proizilazi da je on kritičnog dogadjaja prolazio pored zgrade F.a  i primjetio gužvu kao i S.A.a koga je poznavao a pored njega C.E.a koga je takodje poznavao i da je vidio da C. drži S.a za jaknu a da je po tom C. udario S.a u predjelu glave ispruženom rukom, posle ovog udarca C. je ostao na nogama, a potom su C. i S. pali na betonsku podlogu s tim što je C. bio iznad S.a, C. i S. su se medjusobno udarali rukama i nogama a potom su njih dvojicu razvadili C., K. i E. - kolege sa F.a. Nije primjetio da je C. nekoga udario. Potom je neko uzviknuo policija te su se prisutni razišli a C. je otrčao ka parkingu iza robne kuće. Navode iz iskaza ovog svjedoka da je kritičnog dogadjaja prvo C. udario S.a pesnicom i da su se njih dvojica, dok su bili na betonskoj podlozi udarali i nogama, sud nije prihvatio i iste je cijenio kao pokušaj svjedoka da olakša krivično pravni položaj okrivljenog S.a. </span>
</p>
<p class="p4"></p>
<p class="p4">
<span>Iz iskaza svjedoka E.N.a sa glavnog pretresa od 21.01.2010. godine, proizilazi da je on na platou ispred F.a pored trafike primjetio C.a i S.a kako se drže za jakne odnosno za ruke. On je stao izmedju njih sa namjerom da ih razdvoji, potom se izmakao, a njih dvojica su opet prišli jedan do drugog i počeli da se udaraju rukama a potom su obojica pali na asvaltnu podlogu i nastavili da se udaraju dok su ležali na asvaltu, a nakon što je neko povikao policija on su se razbježali. C.A. je prisustvovao kritičnom dogadjaju i on je pokušao da razdvoji S.a i C.a s tim što nije udarao nikoga od njih dvojice. Nije primjetio da su S. i C. u rukama imali neke predmete i da su jedan drugog udarali predmetima, dogadjaju je prisustvovalo dosta kolega sa F.a moguće je da je bila i R.M.a nije primjetio K.M.a, C.E.a nije poznavao prije ovog dogadjaja, a S.A.a i C.A.a je poznavao jer su kolege sa F.a. Navode iz iskaza ovog svjedoka da u rukama okrivljenog S.a kritičnog dogadjaja nije primijetio neki predmet, sud nije prihvatio i iste je cijenio kao pokušaj svjedoka da olakša krivično pravni položaj okrivljenog S.a, iz razloga što je ovaj svjedok bio neposredni očevidac  kompletnog dogadjaja, čak je i razdvajao S.a i C.a, pa je po ocjeni suda mogao primijetiti i trenutak kada je S. C. zadao udarac metalnim bokserom koji mu je bio u ruci. Ostale navode iz iskaza ovog svjedoka sud je prihvatio.</span>
</p>
<p class="p4"></p>
<p class="p4">
<span>Iz iskaza svjedoka K.M.a sa glavnog pretresa od 16.12.2008. godine, utvrdjuje se da je kritičnog dogadjaja ispred F.a primjetio S.A.a i C.E.a izmedju kojih je bilo verbalne prepirke a potom je izmedju njih nastala tuča isti su razmjenjivali udarce rukama.Pokušao je da ih razdvoji ali to nije uspio a potom je  S.a i C.a razvadjao C.A.. Na mjestu dogadjaja nije primjetio E.N.a a nije primjetio da je S. metalnim boksom udario C.a niti da je C. udarao C.a u predjelu tijela. S. i C. su pali na beton on ne zna ko je koga oborio jer je u medjuvremenu odlazio do portirnice F.a. Kod S.a A.a u ruci je primjetio telefon. Čuo je da C. govori " ne prilazite, pustite me sve ću vas pobačat". Ne zna da li je C. pred F. došao sam a primjetio je da C. vuče za jaknu C.a sa namjerom da ih razvadi a i on je C.a i S.a vukao za jaknu da bi ih razvadio. Dok su bili u ležećem položaju S.u i C. nijesu prilazila druga lica a E.N.a nije primjetio na mjestu kritičnog dogadjaja. Dok je trajao kritični dogadjaj on je na kratko odlazio do potirnice F.a tako da nije mogao da prati kompletan kritični dogadjaj. Na glavnom pretresu od 21.01.2010. godine, dodao je da je C. prvi napao S.a uhvativši ga za revere od majice ili jakne i držeći ga ispod vrata istog odgurao do trafike a u tom guranju S. je izvadio telefon pozvao nekog i kazao " došao je ovaj mali C. ova tranja da me bije". Poslije ove izjave C. je udario S.a u lijevu stranu lica u predjelu uha i potom je nastala tuča. Dok su bili na asvaltnoj podlozi C. koji je bio u klečećem položaju iznad S.a istog je udarao pesniC.a u predjelu glave, S. je pokušao da mu uzvrati ali ga je C. bio nadjačao. C. je S.a nekim " rvačkim" zahvatom oborio na asvaltnu podlogu a tom prilikom C. nije udario u asvaltnu podlogu. S. je od predmeta u ruci imao samo mobilni telefon. Bez obzira na činjenicu da ovaj svjedok nije bio očevidac cjelokupnog dogadjaja sud nije prihvatio navode iz njegovog iskaza da je C. prvi napao S.a, uhvativši ga za revere od jakne i gurajući ga ka trafici, a potom ga i udario u lijevu stranu lica u predjelu uha, a da je za to vrijeme S. telefonirao,  kao i navode da u ruci S.a nije primijetio boks i iste je cijenio kao pokušaj svjedoka da olakša krivično pravni položaj okrivljenog S.a jer su ovi navodi u suprotnosti sa iskazima svjedoka - oštećenog C.a i R.M.e, koji su decidno istakli da je S. C.a boksom udario u početnoj fazi kritičnog dogadjaja, kojoj fazi dogadjaja je prisustvovao ovaj svjedok, a ostale navode iz iskaza ovog svjedoka sud je prihvatio. </span>
</p>
<p class="p4"></p>
<p class="p4">
<span>Iz iskaza svjedoka K.S.a sa glavnog pretresa od 17.12.2009. godine, proizilazi da je kritičnog dogadja prolazio ispred fakluteta i da je primjetio C.a koji je držao S.a za jaknu a S. je u ruci držao telefon, C. je povukao S.a i udario ga pesnicom u glavu a potom je više studenata pritrčalo da ih razdvoje izmedju ostalih i C.A.. C. je C.a uhvatio za ruku i prebacio preko sebe a potom je udario S.a koje je pao s tim što je pao i C. koji je preletio preko S.a. Neko je povikao policija i C. je pobjegao u pravcu parkinga. Za vrijeme kritičnog dogadja R.M.a je u rukama držala jaknu, a svjedoci ovog dogadjaja bili su i S.S., K.M.o, E.N.i još kolega. S.A. nije imao boks kritičnog dogadjaja. Prihvatajući u potpunosti iskaz svjedoka - oštećenog C.a i navode iz iskaza svjedokinje R.M.e, sud nije prihvatio navode iz iskaza ovog svjedoka da je C. S.a držao za jaknu i potom udario pesnicom i iste je cijenio kao sračunate na olakšavanje krivično pravnog položaja okrivljenog S.a. </span>
</p>
<p class="p4"></p>
<p class="p4">
<span>Iz iskaza svjedoka S. B.a sa glavnog pretresa od 09.11.2010. godine, proizilazi da on nije bio očevidac kritičnog dogadjaja, s tim što mu je poznato da je C.E. preko telefona prijetio njegovom sinu S.A.u zbog neke djevojke. Brat C.E.a trebao je da bude kum njegovom starijem sinu N.. Poslije telefonskih prijetnji pričao je sa C.evim bratom koji mu je kazao da od toga nema ništa. Bila je subota kad je dobio telefonski poziv od sina A.a sa F.a koji mu je saopštio da je došlo do svadje izmedju njega i C.a koji je došao ispred F.a. O ovome je on preko telefona obavijestio policiju, a zatim i oca C.E.a koji mu je kazao " sad ću ja to vidjeti". Potom je A.a preko telefona pozvao da ga obavijesti da je pozvao policiju i C.evu porodicu a preko telefona čula se galama i svadja i prekinula se veza izmedju njega i A.a. Z.P.mu je ispričao da je C. kritičnog dana bio na poslu, ali je da je uzeo propusnicu s objašnjenjem" da mora da izadje i da vidi nekog malog sa F.a koji mu je zajebavao djevojku da bi ga sačekao i eventualno izbio". Poslije ovog dogadjaja brat C.E.a je dolazio kod njega i oni su razgovarali sa namjerom da se to smiri i da ne ide dalje ali je C.E. prijavio dogadjaj policiji. Iskaz ovog svjedoka oca okrivljenog S.A.a sud je cijenio sa posebnom pažnjom i isti nije prihvatio, jer ovaj svjedok nije bio očevidac kritičnog dogadjaja, već je o dogadjaju navodno obaviješten preko telefona od sina A.a i to dok je trajao kritični dogadjaj, što nije potvrdjeno navodima iz iskaza oštećenog C.a i svjedokinje R., koji su bili decidni da S. nikog nije pozivao preko telefona za vrijeme kritičnog dogadjaja. Prihvatajući u potpunosti iskaz oštećenog C.a, sud nije prihvatio ni navode iz iskaza ovog svjedoka da je C.E. preko telefona prijetio njegovom sinu S.A.u zbog neke djevojke. </span>
</p>
<p class="p4"></p>
<p class="p4">
<span>Iz iskaza svjedoka M.H.a sa glavnog pretresa od 04.12.2008. godine proizilazi da je za vrijeme kritičnog dogadjaja ispred zgrade F.a primijetio S.a i C.a koje je poznavao iz vidjenja i koji su se raspravljali i bili blizu jedan drugom. Postojala je mogućnost da dodje do nečeg ozbiljnijeg izmedju njih, te se on okrenuo da vidi ima li policije u blizini i kada je opet obratio pažnju na S.a i C.a primijetio je da jedan drugog drže rukama u predjelu tijela i da S. obavlja telefonski poziv, a primijetio je da je S.u i C. prišao C.. Nije primijetio da je S. udario metalnim boksom C.a, niti da je C. udario C.a, već da je razvadjao S.a i C.a. Potom su C. i S. pali na asvalt, E. je pokušao da ih razdvoji, s tim što E. nije udarao C.a. Ovaj dogadjaj posmatrao je na udaljenosti nekih sedam do osam metara i nije primijetio povrede kod S.a i C.a. Takodje nije primijetio da C. hvata C.a oko vrata. Navode iz iskaza ovog svjedoka da je S. obavljao telefonski  poziv u vrijeme dok su se S. i C. držali rukama u predjelu tijela, sud je cijenio kao nelogične, te iste nije prihvatio, kao ni navode da ovaj svjedok nije primijetio da je S. udario metalnim boksom C.a i iste je cijenio kao sračunate na olakšavanje krivično pravnog položaja okrivljenog S.a, jer je po ocjeni suda, ovaj svjedok, s obzirom na mjesto gdje je stajao i s obzirom na nespornu činjenicu da je S. C.a metalnim boksom udario u početnoj fazi kritičnog dogadjaja ovaj svjedok mogao vidjeti taj udarac. Ostale navode iz iskaza ovog svjedoka sud je prihvatio.  </span>
</p>
<p class="p4"></p>
<p class="p4">
<span>Iz nalaza vještaka medicinske struke dr S. M.a sa zapisnika Kri. br. 299/07 od 12.01.2008. godine, proizilazi da su kod C.a spolja na tijelu bile vidljive dvije nagnječno razderne rane udaljene jedna od druge 1 cm, na desnoj strani čela, obje dužine po 0,50 cm, osim njih vidljiva je bila razderno nagnječna rana u slepočnom dijelu glave iznad lijevog uha takodje dužine oko 0,50 cm. Postojale su dvije nagnječno razderne rane na usnama dužine 0,50 cm jedna na gornjoj jedna na donjoj usni. Po vještaku navedene povrede su povrede mekih tkiva iste kako pojedinačno tako i zbirno spadaju u laku tjelesnu povredu i najverovatnije su nastale udarom tupo tvrdog predmeta u predjelu glave i to povreda na čelu najverovatnije od udarca metalnim boksom kako je to opisao oštećeni a ostale povrede u predjelu usana od udara stisnutom pesnicom, a povreda iznad lijevog uha udarom tvrdo tupim predmetom ili prilikom pada. Pojašnjavajući svoj nalaz vještak je na glavnom pretresu od 16.12.2008. godine, istakao da s obzirom na udaljenost izmedju dvije nagnječno razderne rane na desnoj strani čela veća je vjerovatnoća da su nastale od udarca metalnim boksom nego od udarca glavom drugog učesnika tuče, s tim što se ne može isključiti da su nastale od udarca stisnutom pesnicom. Na glavnom pretresu od 21.01.2010. godine, vještak je ostao pri nalazu sa zapisnika pred istražnim sudijom s tim što je istakao da je veća vjerovatnoća da su povrede kod C.a nastale od više udaraca stisnutom pesnicom nego metalnim boksom jer bi povrede od metalnog boksa bile praćene izraženijim otokom i krvnim podlivom što je izostalo a jači udarac boksom bi dovelo da narušavanja koštanih struktura. Vještak je isključio mogućnost da su povrede kod oštećenog C.a mogle nastati padom na tupo tvrdu podlogu kao i mogućnost da su povrede kod oštećenog mogle nastati od udarca nogom obuvenom u obuću dok je oštećeni ležao na zemlju. Po vještaku boks kako ga je po sjećanju nacrtala svjedokinja R.M.a ne bi oštećenom C. mogao prouzrokovati povrede. U odnosu na razlike u mišljenju ovog vještaka na zapisniku pred istražnim sudijom i na glavnom pretresu u pogledu mehanizma nastanka povreda kod oštećenog C.a u predjelu glave, sud je prihvatio nalaz i mišljenje ovog vještaka sa zapisnika pred istražnim sudijom Kri. br. 299/07 od 12.01.2008. godine, gdje je ovaj vještak tvrdio da su povrede oštećenom najvjerovatnije nanijete metalnim boksom, a što je potvrdjeno nalazom vještaka sudske medicine dr M.a K.a. </span>
</p>
<p class="p4"></p>
<p class="p5">
<span>	Iz nalaza vještaka sudske medicine profesora M.a K.a od 11.05.2010. godine, datog na osnovu medicinske dokumentacije izdate na ime oštećenog C.a kao i izjava okrivljenih S.a i C.a te navoda iz iskaza oštećenog C.a i svjedoka R., K., E. i K. proizilazi da su kod oštećenog kritičnog dogadjaja postojale tri rane razderotine i to: dvije u predjelu čela jedna do druge veličine 1 x 1 cm i jedna iznad lijevog uha veličine 0,50 cm. Ljekar u hitnoj službi koji je prvi pregledao povrijedjenog nigdje ne navodi povrede usne a navodi da je povreda u predjelu slepočnice desno. Ljekar hirurg u izvještaju navodi da su povrede sa desne strane čela i slepoočnice. Ljekar u hitnoj pomoći nigdje ne navodi postojanje potresa mozga, dok ljekari u bolnici postavljaju tu dijagnozu, a sve samo na osnovu izjave oštećenog "žali se na glavobolju, nesvjesticu, povraćanje"  ali ne navode da su oni to konstatovali, a sigurno je da se nesvjestica, povraćanje mogu vidjeti i konstatovati od strane ljekara koji ga pregledava. Prema tome nema objektivnih medicinskih pokazatelja da je imenovani imao potres mozga. Ljekari u bolnici navode postajanje rana razderotina u predjelu gornje i donje usne, veličine pola centimetra, dok ljekar u hitnoj pomoći to ne navodi a hirurg navodi samo otok i nagnječenje lijevog dijela gornje usne. Po vještaku sa sigurnošću se može reći da su postojale tri male rane razderotine u predjelu glave - veličine do 1 x 1 cm i nagnječine sa otokom u predjelu usne. Rane razderotine u predjelu čela, a rijetko i na nekom drugom dijelu tijela ne mogu nastati udarom gole pesnice, nego jedino nekim drugim tupo tvrdim predmetom ili ako se neko sredstvo nalazi u ruci osobe koja je tu povredu nanijela. Kao sredstvo kojim se povrede u vidu rane razderotine nanose ne može se isključiti bokser u ruci osobe koja nanosi tu povredu. Nagnječine i otok gornje usne mogao je nastati udarom gole šake, glavom i dr. Sve su povrede nanešene u momentu kada se oštećeni u odnosu na povrijeđenog nalazio okrenut licem, a silina udarca kojim su povrede nanešene bila je srednjeg inteziteta. Povrede i pojedinačno i u svom zbiru predstavljaju laku tjelesnu povredu.  Nalaz ovog vještaka sud je u potpunosti prihvatio jer se radi o verifikovanom vještaku, a njegov nalaz je dat po osnovu činjenica konstatovanih u medicinskoj dokumentaciji izdatoj na ime oštećenog, po pravilima struke i nauke. </span>
</p>
<p class="p5"></p>
<p class="p4">
<span>Iz izvedenih dokaza u toku postupka – iskaza svjedoka: oštećenog C.E.a, i svjedoka R.M.e, medicinske dokumentacije izdate na ime oštećenog C.E.a, te nalaza i mišljenja vještaka medicinske struke dr S. M.a sa zapisnika Kri. br. 292/07 od 12.01.2008. godine i nalaza vještaka sudske medicine dr M.a K.a od 11.05.2010. godine,  sud je utvrdio činjenično stanje da je okrivljeni S.A., dana  20.10.2007. godine oko  17, 10 časova u ul. Slobode u Bijelom Polju, lako tjelesno povrijedio oštećenog  C.E.a, na način što ga je bokserom, sredstvom podobnim da tijelo povrijedi ili zdravlje  teško naruši udario u predjelu glave - čela, kojom prilikom  mu je nanio  povrede u vidu  tri male  rane  razderotine, veličine do  1x 1 cm.</span>
</p>
<p class="p11"></p>
<p class="p11">
<span>	</span><span class="s1">Postupajući na opisani način – udarajući oštećenog metalnim bokserom, a koji bokser predstavlja sredstvo podobno da tijelo teško povrijedi i zdravlje teško naruši od kojeg udaraca je oštećeni zadobio laku tjelesnu povredu bliže opisanu u izreci presude, okrivljeni je svojim radnjama ostvario elemente krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, za koje je kriv i odgovoran. Okrivljeni je krivično djelo izvršio s eventualnim umišljajem jer je bio svjestan da udarajući metalnim bokserom oštećenog,  istom može nanijeti povrede, i učiniti krivično djelo ali je na to pristao. Za krivično djelo laka tjelesna povreda iz čl. 152 st. 2 u vezi st. 1 Krivičnog zakonika, predvidjena je kazna zatvora do tri godine.</span>
</p>
<p class="p9"></p>
<p class="p4">
<span> Odbranu okrivljenog S.A.a da je on kritičnog dogadjaja postupao u nužnoj odbrani, odnosno da je napadač bio C.E., sud nije prihvatio, jer iz iskaza svjedokinje R.M.e, u bitnom potvrdjenog navodima iz iskaza oštećenog C.E.a, proizilazi da su je kolege S.A. i C.A. pitali ''je li tvoj momak onaj C.a, ona tranja, mi će mo njega da zgazimo, pozovi ga'', što je ona i prihvatila, te je preko telefona pozvala C.a, objasnivši mu da ga traže S. i još jedan momak, i isti je potom došao ispred F.a, rukovao se sa prisutnima a da je tom prilikom S. pošao ka C., bez razloga i povoda, sa uperenim prstom i gurao ga, govoreći mu ''nabijem ja tebe i tvoju djevojku'', a da je zatim okrivljeni S. iz džepa izvadio metalni boks i istim udario jednom C.a u predjelu glave iz čega proizilazi da je napadač u konkretnom slučaju bio okrivljeni S.A., koji je ohrabren prisustvom kolega sa F.a započeo fizički obračun sa C.em, a iz činjenice da je S. od C.eve djevojke R.M.e tražio da ista pozove C.a da dodje pred F., proizilazi da je fizički obračun sa C.em želio S.A., koji je u tu svrhu pribavio i metalni boks,  a sve prednje dovedeno u kontekst sa navodima iz iskaza oštećenog, da ga je noć prije kritičnog dogadjaja okrivljeni S. zvao i tražio da dodje u grad, a potom preko telefona psovao i vrijedjao.  </span>
</p>
<p class="p4"></p>
<p class="p4">
<span>Odbranu okrivljenog S.A.a da je on krtičnog dogadjaja takodje zadobio povrede sud nije prihvatio, jer se isti na glavnom pretresu od 04.12.2008. godine izjasnio da ne posjeduje medicinsku dokumentaciju o navodnim povredama, da bi na glavnom pretresu od 08.10.2010. godine priložio izvještaj Hitne pomoći Doma zdravlja u Bijelom Polju, po osnovu kojeg izvještaja je vještak medicinske struke dr S. M.e na glavnom pretresu od 09.11.2010. godine istakao da kod okrivljenog S.A.a kritičnog dogadjaja spolja na tijelu nije bilo vidljivih znakova povrede, odnosno da je medicinska dokumentacija izdata samo po kazivanju pacijenta.   </span>
</p>
<p class="p4">
<span> </span>
</p>
<p class="p4">
<span>U odnosu na okrivljenog C.A.a sud je odbio optužbu shodno čl. 362 tač. 1 Zakoniak o krivičnom postupku, iz razloga što je savjetnik u ODT-u B. Polje u toku postupka odustao od krivičnog gonjenja prema okrivljenom C.A.u prije zaključenja glavnog pretresa.</span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne sud je cijenio sve okolnosti iz čl. 42 Krivičnog zakonika, koje se odnose na odmjeravanje kazne pa je na strani okrivljenog S.A.a našao kao olakšavajuće okolnosti da se radi mladom, neosudjivanom licu, što ukazuje da nije sklon vršenju krivičnih djela, da se isti u toku pretresa korektno ponašao,  pa u nedostatku otežavajući okolnosti sud je ove olakšavajuće okolnosti cijenio kao naročito olakšavajuće okolnosti i istom shodno čl. 45 i 46 Krivičnog zakonika ublažio kaznu, osudjujući ga na blažu vrstu kazne -novčanu umjesto zakonom propisane zatvorske,  smatrajući da će se novčanom kaznom u iznosu od 1.200,00 € ostvariti svrha kažnjavanja predvidjena članom 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra i činjenicu da se okrivljeni izjasnio da je srednjeg imovnog stanja. </span>
</p>
<p class="p4"></p>
<p class="p4">
<span>Odluka o paušalu donijeta je shodno odredbi čl. 199 st. 2 Zakonika o krivičnom postupku, pri čemu je sud cijenio složenost i trajanje krivičnog postupka, kao i imovinske prilike okrivljenih.  </span>
</p>
<p class="p4"></p>
<p class="p4">
<span>Odluka o troškovima krivičnog postupka zasnovana je na čl. 202 Zakonika o krivičnom postupka i isti troškovi se odnose na vještačenje od strane vještaka medicinske struke dr S. M.a u ukupnom iznosu od 169,00 € od čega (na ime nalaza i mišljenja pred istražnim sudijom 26,00 €, na ime pristupa pretresu i pojašnjenja nalaza na glavnom pretresu od 16.12.2008. godine 55,00 €, na ime pristupa pretresu i pojašnjenja nalaza na glavnom pretresu od 21.01.2010. godine u iznosu od 44,00 €, kao i na ime davanja nalaza na glavnom pretresu od 09.11.2010. godine u iznosu od 44,00 €), kao i na troškove vještaka sudske medicine prof. dr. M.a K.a u iznosu od 250,00 €, što ukupno iznosi 419,00 €.</span>
</p>
<p class="p9"></p>
<p class="p4">
<span>Troškovi postupka koji se odnose na okrivljenog C.A.a, na ime troškova angažovanog branioca A.D.K.a padaju na teret budžetskih sredstava suda shodno čl. 203 Zakonika o krivičnom postupku. </span>
</p>
<p class="p4"></p>
<p class="p4">
<span>Oštećeni C.E. je radi ostvarivanja imovinsko pravnog zahtjeva u odnosu na oba okrivljena upućen je na parnični postupak shodno čl. 212 Zakonika o krivičnom postupku.</span>
</p>
<p class="p4"></p>
<p class="p4">
<span>Sa navedenih razloga odlučeno je kao u izreci presude shodno čl. 364 i 362 st. 1 Zakonika o krivičnom postupku</span>
</p>
<p class="p4"></p>
<p class="p12">
<span>OSNOVNI SUD U BIJELOM POLJU</span>
</p>
<p class="p12">
<span>Dana  09.11.2010. godine.</span>
</p>
<p class="p4"></p>
<p class="p9"></p>
<p class="p5">
<span>ZAPISNIČAR						    			S U D I J A</span>
</p>
<p class="p5">
<span>Sonja Marković 					                           Dragan Mrdak </span>
</p>
<p class="p5"></p>
<p class="p5"></p>
<p class="p13"></p>
<p class="p13">
<span>    		</span>
</p>
<p class="p13"></p>
<p class="p14"></p>


</body>
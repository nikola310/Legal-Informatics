<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.9847222in 0.375in 0.9847222in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p5{text-indent:0.5833333in;text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-align:center;hyphenate:auto;font-family:Verdana;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p2">
<span>K.br.151/11</span>
</p>
<p class="p2">
<span>                                                                                                                                                                                                                                                                                                                                                                                                                                                                                                                                                                                                                                                                                                                                                                               </span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, i to sudija Violeta Raičević kao sudija pojedinac, sa zapisničarem Ljiljanom Joksimović,  u krivičnom  predmetu okrivljenih  L.M.a i L.A.a iz Bijelog Polja, zbog krivičnog djela ugrožavanje opasnim oruđem pri tuči i svađi iz čl. 154  Krivičnog zakonika Crne Gore, po optužnom predlogu ODT-a u B.Polju, Kt.br. 772/10 od 10.02.2011.godine, nakon održanog usmenog, glavnog i javnog pretresa u prisustvu okrivljenog L.M.a  i njegovog branioca  adv. B.LJ., okrivljenog  L.A.a i njegovog branioca adv. H.A.a,  a u odsustvu uredno pozvanog  ODT-a dana  24.06.2011.godine, donio je i javno objavio:</span>
</p>
<p class="p4"></p>
<p class="p5"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>Okrivljeni L.M., zv. M. od oca F. i majke A., rodjene  R., rodjen ...godine u Bijelom Polju, sa prebivalištem u mjestu K.a, opština Bijelo Polje,  državljanin Crne Gore,  po zanimanju poljoprivrednik, oženjen, otac petoro djece,  pismen  sa završena 4 razreda Osnovne škole, lošeg imovnog stanja, osudjivan.</span>
</p>
<p class="p4"></p>
<p class="p4">
<span>Okrivljeni L.A., od oca R.  i majke R.  rodjene S., rodjen ....godine u Nikšiću, sa prebivalištem u mjestu K.a Opština Bijelo Polje, državljanin Crne Gore,  nezaposlen, neoženjen,  pismen  sa završenom Osnovnom školom, srednjeg imovnog stanja, osudjivan.</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>K R I V  I   S U </span>
</p>
<p class="p4">
<span>Što su:</span>
</p>
<p class="p4"></p>
<p class="p4"></p>
<p class="p4">
<span>Okrivljeni L.M., dana 26.10.2010.godine,  u blizini seoske Džamije u mjestu L. opština Bijelo Polje, pri svadji sa L.A.om  mašio se kamena, sredstva podobnog da tijelo teško povrijedi ili zdravlje teško naruši na način što je  istim gadjao u pravcu  L.A.a, </span>
</p>
<p class="p4"></p>
<p class="p4">
<span>Okrivljeni  L.A. 26.10.2010.godine,  u blizini seoske Džamije u mjestu L. opština Bijelo Polje, pri svadji sa L.M.mašio se  opasnog orudja - metalne  šipke  dužine oko 60 cm i debljine oko 20 cm, sredstva podobnog da tijelo  teško povrijedi ili zdravlje teško naruši na način što je istom zamahnuo u pravcu L.M.a,</span>
</p>
<p class="p4"></p>
<p class="p4">
<span>-čime su izvršili po jedno   krivično djelo ugrožavanje opasnim oruđem pri tuči i svađi iz čl. 154  Krivičnog zakonika Crne Gore,</span>
</p>
<p class="p4"></p>
<p class="p4">
<span>-pa ih  sud primjenom citiranih zakonskih propisa i čl. 2, 4, 5, 13, 15, 32, 39 i 42, Krivičnog zakonika Crne Gore /KZ/ i čl. 199  i 364 Zakonika o krivičnom postupku Crne Gore /ZKP/,  </span>
</p>
<p class="p5"></p>
<p class="p5"></p>
<p class="p5">
<span> O S U D J U J E </span>
</p>
<p class="p5"></p>
<p class="p4"></p>
<p class="p4">
<span>Na novčane kazne u iznosu od po 400,00 € /četiri stotine eura/ koju su okrivljeni dužni  da plate u roku od 3./tri/  mjeseca po pravosnažnosti presude na depozit novčanih kazni troškova postupka i paušala CG 832-151-35 stim što su dokaz o uplati dužni dostaviti krivičnoj pisarnici ovog suda.</span>
</p>
<p class="p4"></p>
<p class="p4">
<span>Ako okrivljeni ne plate novčanu kaznu u odredjenom roku ista će se zamijeniti tako što će se za svakih započetih 25,00 € novčane kazne odrediti jedan dan kazne zatvora; ako okrivljeni plate samo dio  novčane kazne, sud će ostatak kazne srazmjerno zamijeniti kaznom zatvora, a ako okrivljeni isplate ostatak novčane kazne izvršenje kazne zatvora će se obustaviti.</span>
</p>
<p class="p6"></p>
<p class="p6">
<span>Okrivljeni se obavezuju da na ime paušala plate novčani iznos od po 30 € /trideset eura/, na račun broj 832-151-35 a u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p7">
<span>O b r a z l o ž e nj e</span>
</p>
<p class="p1"></p>
<p class="p4">
<span>Optužnim predlogom ODT-a u B.Polju,  okrivljenim L.M.u i L.A., stavljeno je na teret izvršenje  po jednog krivičnog djela ugrožavanje opasnim oruđem pri tuči i svađi iz čl. 154 Krivičnog zakonika Crne Gore. </span>
</p>
<p class="p4"></p>
<p class="p4">
<span>Zamjenik ODT-e  je optužnim aktom tražio da se okrivljeni oglase krivim i osude na kazne po zakonu. </span>
</p>
<p class="p4"></p>
<p class="p4">
<span>Okrivljeni L.M. u svojoj odbrani tokom postupka je istakao da je  kritičnog dana pošao  iz mjesta Ličine svojim  džipom  ka gradu  kada mu je usput nestalo goriva.  Noseći bidon u ruci  išao je lokalnim putem  kako bi uzeo gorivo od izvjesnog L.F.a. U povratku, na lokalnom putu  naišao je vozilom  L.A. iz pravca mjesta Ličine i ugledavši ga   nije zaustavio  vozilo već je istim prišao do njega  dodajući gas. Pokušao je  da ga zakači vozilom usled čega se on provukao ispod žice na livadi  a A. je tada stao blizu njega izašao je iz vozila  i rekao mu: "kakve pare ti tražiš od mene i poručuješ po H., da ti jebem majku". Vratio se na put i odgovorio mu " poručio sam ti za one pare što si mi dužan za gume, a to da ćeš mi jebati majku nećeš no ja tvoju". Krenuo je put njega  kada je  A. iz vozila izvadio jednu metalnu šipku dužine oko 60 cm i debljine oko 2 cm i zamahnuo njome da ga udari. Pošto se nalazio iza vozila L.A.a, sagnuo se  a A. je promašivši udario u zadnju  šopferšajbnu svog vozila  koja se polomila. Tada je on  dohvatio jedan kamen i istim  gadjao A.a , ali ga je promašio. Pošto se sagao po drugi kamen, vidio je da je A. odbacio šipku na put i ušao u vozilo nakon čega se velikom brzinom udaljio. On je onda uzeo šipku  sa sobom i istu predao policiji. Pojasnio je da se sa L.A.om poznaje od ranije obzirom da su komšije i bili su  u dobrim   prijateljskim odnosima. Prije kritičnog dogadjaja nalazio se na izdržavanju kazne i kada  je izašao iz zatvora  čuo je da je  A. bio u vezi sa njegovom suprugom  što ga je jako pogodilo  zbog čega su imali  nesporazum ,  nesuglasice i sukob. Njemu je L.A. dugovao novac u iznosu od 80 € za gume od vozila  koji novac mu nije vratio  pa je dva dana prije kritičnog dogadjaja poručio po izvjesnom  L.H.da mu vrati novac  nakon čega je čuo da je A. odgovorio da je taj novac dao nekom čovjeku izvjesnom H.Š.. Na glavnom pretresu je istkao da je   L.  A.  sa metalnom   šipkom u ruci izašao iz vozila .</span>
</p>
<p class="p4"></p>
<p class="p4">
<span>U završnoj riječi branilac okrivljenog L.M.a  čiju završnu riječ je okrivljeni u potpunosti prihvatio,  u bitnom je istakao  da nije dokazana krivica  na strani okrivljenog pa je predložio da ga sud usled nedostatka dokaza oslobodi od optužbe.</span>
</p>
<p class="p4"></p>
<p class="p4">
<span>Okrivljeni L.A.  u svojoj odbrani tokom postupka  u bitnom je istakao da je kritičnog dana prolazio kroz naselje Ličine  upravljajući vozilom Golf  lokalnim putem. U susret mu je pješke išao  L.  M. koji je nosio neki bidon u ruci.  Kada je zaustavio vozilo  M. je spustio  bidon pored sebe  a zatim otvorio vrata od vozila  nakon  čega je M. zamahnuo pesnicom da ga udari. Medjutim,  on ga je uhvatio za ruku  a M.  je drugom rukom pokušavao da ga izivuče iz vozila.  Počeo je psovati  a uz to mu je govorio da mu je dužan novac u iznosu od 80 € za gume govoreći mu "skidaj sad gume ili ću ti jebati majku". On je ponovo  upalio vozilo i krenuo naprijed kada je  L.M. uzeo kamen  i gadjao u vozilo. Kamen je udario u zadnje lijevo  bočno staklo koje se polomilo  kao i staklo  na zadnjoj  šoferšajbni.Negira da je kritičnom prilikom  imao metalnu šipku  te da je bilo kojim predmetom  zamahivao u pravcu L.M.a. Pojasnio je da je od ranije  sa L.M.om  bio u negovoru  te da  je istom bio dužan 80 €  za gume, ali je smatrao da je dajući novac izvjesnom licu taj dug izmirio, a L.M. je poručivao po izvjesnom H. da će mu izbušiti gume  i psovao mu je majku. Na glavnom pretresu je istakao da je L.M. sa više kamena gadjao i pogodio u njegovo vozilo, a vozilo je kritičnom prilikom  zaustavio na putu jer je M. stao ispred njega a istog nije mogao zaobići  jer se sa lijeve strane  nalazila škarpa  a sa desne strane ograda dok je  put bio širok 5 m.</span>
</p>
<p class="p4"></p>
<p class="p4">
<span>U završnoj riječi branilac okrivljenog  L.A.a čiju završnu riječ je okrivljeni u potpunosti prihvatio istakao je da nijesu dokazani  navodi optužbe  da je okrivljeni izvršio krivično djelo stavljeno mu na teret zbog čega je predložio da ga sud oslobodi od optužbe. </span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i krivične odgovornosti okrivljenih, sud je u dokaznom postupku na glavnom pretresu, izveo  sledeće dokaze: salušao svjedoka Ć.O.a, izvršio uvid  u fotodokumentaciju Uprave policije  PJ Bijelo Polje br.415/10 od 26.12.2010.godine, i izvršio uvid u izvod iz KE na ime okrivljenih.</span>
</p>
<p class="p4"></p>
<p class="p4">
<span>Sud je odbio predlog okrivljenog  L.M.a  da se saslušaju svjedoci L. H. i H.Š.na okolnosti da li  mu je A. vratio novac, obzirom da to nije predmet ove krivično  pravne stvari te pomenuti svjedoci nijesu bili nesporedni očevidci dogadjaja. Sud je takodje odbio predlog   branioca okrivljenog da se  izvrši dokaz vjeđštačenjem  u forezničkom centru radi DNK-a analize  a po osnovu predmetne šipke i kamena iz vozila,  obzirom da  je po ocjeni suda  izvedenim  dokazima činjenično stanje u potpunosti utvrdjeno a izvodjenje ovog dokaza sud cijeni bespredmetnim.</span>
</p>
<p class="p4"></p>
<p class="p4">
<span>Iz izvoda iz kaznenene evidencije na ime okrivljenog  L.M.a  utvrdjuje se da je isti osudjivan presudom Osnovnog  suda u B.Polju K.br. 87/95 od 02.06.1995.godine,  zbog krivičnog djela iz  čl.36/1 KZ RCG      6 mjeseci zatvora , uslovno za jednu godinu, presudom  istog suda K.br.39/97 od 08.05.1997.godine  zbog krivičnog djela iz čl.144/1 KZ RCG  na kaznu zatvora u trajanju od   tri mjeseca uslovno za jednu godinu, presudom Osnovnog suda  Berne  K.br.288/96 od 09.10.1997.godine  zbog krivičnog djela iz čl.3/1 KZ RCG na novčanu kaznu  od 800 dinara,presudom Osnovnog suda u Bijelom Polju  K.br.336/98 od 10.09.1998.godne  zbog krivičnog djela iz čl.37/1 KZ RCG na novčanu kaznu u iznosu od 2.000,00 dinara,presudom osnovngo suda u Bijelom Polju K.br.230/99 od 05.07.1999.godine,  zbog krivičnog djela iz čl.37/2 KZ RCG  na kaznu zatvora u trajanju od 30 dana zatvora  uslovno za jednu godinu, presudom  Osnovnog suda u B.Polju K.br.174/03 od 18.03.2003.godine,  zbog krivičnog djela iz čl.37/2 u vezi st.1.KZ RCG na kaznu zatvora u trajanju od 30 dana- kaznu izdržao, presudom K.br.166/04 od 11.06.2003.godine,  zbog krivičnog djela iz čl.151.st.2. u vezi st.1. KZ RCG  na kaznu zatvora u trajanju od 60 dana - kaznu izdržao,  presudom Višeg suda u Bijelom Polju  Kž.br.753/06 od 07.07.2006.godine i K.br.692/05 od 07.04.2006.godine  Osnovni sud u Bijelom Polju zbog krivičnog djela  iz čl.327.st.1. i čl.403.st.1. KZ RCG 3 mjeseca zatvora uslovno za dvije godine , presudom Osnovnog suda u Bijelom Polju K.br.332/06 od 23.10.2006.godine   zbog krivičnog djela iz čl.324.st.2. u vezi st.2. KZ RCG tri mjeseca zatvora- kaznu izdržao, presudom Osnovnog suda  Berane  zbog krivičnog djela iz čl.324.st.1.KZ RCG  30 dana zatvora, presudom Osnovnog suda  Berane K.br.40705 od 20.07.2006.godine  zbog krivičnog djela iz čl.324.st.2.KZ RCG 30 dana zatvora, presudom Osnovnog suda  Berane K.br.427/05 od 08.12.2006.godine, zbog krivičnog djela iz čl.324.st.2. KZ RCG na kaznu zatvora u trajanju od 60 dana, presudom Osnovnog suda Berane K.br.215/06 od 08.12.2006.godine  zbog krivičnog djela  iz čl.324.st.2. KZ RCG 30 dana zatvora, presudom  Osnovnog suda u Bijelom Polju  K.br.79/09 od 16.11.2009.godine zbog krivičnog djela iz čl.152/2-1 KZ CG 5 mjeseci zatovara,  presudom Osnovnog suda Berane Kv.br.190/10 od 05.07.2010.godine  zbog krivičnog djela iz čl.324.st.2. u vezi  st.1.KZ CG, 90 dana zatvora- kaznu izdržao,  presudom Osnovnog suda u Bijelom Polju br.97/10 od 20.05.2010.godine zbog krivičnog djela iz čl.239. KZ CG na kaznu zatvora u trajanju od 30 dana, presudom Osnovnog suda u Bijelom Polju  K.br.185//08 od 01.12.2009.godine zbog krivičnog djela iz čl.240.st.1.tač.1 i 2 KZ CG na kaznu zatvora u trajanju od  15 mjeseci- kaznu izdržao u vremenu od 28.02.2001.godine do 22.03.2001.godine  kada mu je reješenjem Višeg suda u B.Polju Kv.br.113/11 od 15.03.2011.godine obustavljeno izvršenje kazne zatvora i istom odredjen pritvor.</span>
</p>
<p class="p4"></p>
<p class="p4">
<span>Iz izvoda iz kaznenene evidencije na ime okrivljenog  L.A.a utvrdjuje se da je isti osudivan presudom  Osnovnog suda u Bijelom Polju K.br.394/04 od 24.11.2006.godine zbog krivičnog djela iz čl.136.st.2. u vezi st.1.KZ RCG na kaznu zatvora u trajanju od  45 danas- kaznu izdržao, presudom Osnovnog suda Berane K.br.427/05 od 08.12.2006.godine  zbog krivičnog djela iz čl.324.st.2. KZ CG na kaznu zatvora u trajanju od 30 dana - kaznu izdržao.</span>
</p>
<p class="p4"></p>
<p class="p4">
<span>Sud je cijeneći dokaze pojedinačno i u medjusobnoj povezanosti dovodeći ih u vezu sa navodima  odbrane okrivljenih  utvrdio činjenično stanje i na osnovu istog zaključio  da su  okrivljeni  izvršili  po jedno krivično djelo ugrožavanje opasnim orudjem pri tuči i svadji iz čl.154. KZ, na medjusobnu štetu, zbog čega su krivi.</span>
</p>
<p class="p4"></p>
<p class="p6">
<span>Naime, nije sporno da su okrivljeni dana 26.10.2010.godine istovremeno bili na lokalnom putu  u mjestu L.  u blizini seoske  Džamije, sa predhodno  medjusobno  formiranim konfliktnim odnosima. Nesporno je utvrdjeno  a imajući  u vidu odbrane okrivljenih da je izmedju istih bilo svadje. Medjutim, sporno je da li su okrivljeni kritičnom prilikom  imali u rukama  sredstva podobna da tijela teško povrijede i zdravlje teško naruše i to kamen i metalnu šipku te da li su tim sredstvima manipulisali na način koji je ukazivao na njihovu spremnost da ta sredstva upotrijebe. U tom pravcu cijenjena je odbrana okrivljenih  i stim u vezi fotodokumentacija Uprave policije PJ Bijelo Polje sačinjena povodom kritičnog dogadjaja te iskaz svjedoka  Ć.O.a. Iz dijela odbrane okrivljenog L.  M.a  sud je utvrdio da je okrivljeni L.  A.  zamahnuo  metalnom šipkom  sa namjerom da ga udari  i kako se isti sagnuo  tada je polomio staklo na zadnjim vratima njegovog vozila. Izloženo je potvrdjeno iskazom svjedoka  Ć.O.a  koji je  postupajući kao  policijski službenik  kritičnom prilikom  istakao da je  povodom  predmetnog dogadjaja  L.M. donio sa sobom metalnu šipku  i istu predao policiji  uz konstataciju da je to šipka kojom  je A. pokušavao da ga napadne.  Iz fotodokumentacije se utvrdjuje da je na vozilu Golf  reg. oznaka BP AE 646 polomljeno  zadnje  vjetrobransko staklo, što  potvrdjuje  navode odbrane  okrivljenog  L.M.a u tom pravcu, a  čime je ujedno demantovana odbrana okrivljenog L.A.a. Medjutim, okrivljeni L.M.  je priznao da je uzeo u ruke kamen  i istim gadjao u pravcu  L.A.a pri čemu je evidentno je da je kamen pogodio  u  zadnje lijevo vjetrobransko staklo vozila Golf što je prikazano  u fotodokumentaciji Uprave policije PJ Bijelo Polje.</span>
</p>
<p class="p6"></p>
<p class="p6">
<span> Dakle, nedvosmisleno je dokazano da je postojala svadja kao bitan elemenat krivičnog djela za koja su okrivljeni oglašeni  krivim u smislu  verbalne prepirke izmedju dva lica  koja je sadržala u sebi  opasnost da se u daljem razvoju izrodi u tuču. Postojanje  drugog posebnog elementa bića krivičnog djela u pitanju – da su se okrivljeni mašili   sredstva podobnog da tijelo teško povrijedi ili zdravlje teško naruši  u konkretnom slučaju metalne šipke i kamena, dokazano je i  potvrdjeno  dijelom odbrana okrivljenih koji  su bili  kategorični   i to L.M. istakavši da se  okrivljeni L.A. odnosnom prilikom  mašio metalne šipke, a okrivljeni L.A. da se okrivljeni L.M.  u konkretnom slučaju  mašio  kamena što M. nije sporio, odnosno da su  uzeli  ova sredstva u ruke i  manipulisali  njima na način  koji  je jasno ukazivao na spremnost da navedena  sredstva i upotrijebe. </span>
</p>
<p class="p6"></p>
<p class="p4">
<span>Da bi postojalo krivično djelo  ugrožavanje opasnim oprudjem pri tuči i svadji iz čl.154.KZ potrebno je  da se počinilac pri tuči ili svadji  maši oružja , opasnog orudja ili  drugog sredstva podobnog da tijelo teško povrijedi ili zdravlje teško naruši. U konkretnom slučaju  imajući u vidu  izloženo nedvosmisleno je dokazano da je okrivljeni L.M., dana 26.10.2010.godine,  u blizini seoske Džamije u mjestu L. opština Bijelo Polje, pri svadji sa L.A.om  mašio se kamena, sredstva podobnog da tijelo teško povrijedi ili zdravlje teško naruši na način što je  istim gadjao u pravcu  L.A.a a L.A. pri svadji sa L.M.mašio se  opasnog orudja - metalne  šipke  dužine oko 60 cm i debljine oko 20 cm, sredstva podobnog da tijelo  teško povrijedi ili zdravlje teško naruši na način što je istom zamahnuo u pravcu L.M.a.Postupajući na opisani način u radnjama okrivljenih stekla su se  sva obilježja krivičnog djela ugrožavanje opasnim orudjem  pri tuči i svadji iz čl.154.KZ zbog čega su krivi. Okrivljeni su  krivično djelo počinili  sa umišljajem obzirom da su  bili  svjesni   svog djela i htjeli  njegovo izvršenje.</span>
</p>
<p class="p4"></p>
<p class="p4">
<span>Za navedeno krivično djelo u Krivičnom zakoniku  zaprijećena je novčana kazna ili kazna zatvora do  šest mjeseci.</span>
</p>
<p class="p4"></p>
<p class="p4">
<span>Odlučujući o vrsti  i visine kazne okrivljenima sud  je cijenio  sve okolnosti iz čl.42.KZ pa je na strani okrivljenog L.M.a  našao da se radi o porodičnom čovjeku ocu petoro djece, koji je lošeg imovnog stanja, dok je na strani okrivljenog L.A.a od olakšavajućih okolnosti cijenio njegovu životnu dob  i činjenicu da se radi o nezaposlenom lice. Ranija osudjivanost okrivljenih nije imala poseban uticaj na drugačije odlučivanje u smislu odmjeravanja kazne  pa je sud imajući u vidu  da su okrivljeni izvršili krivična djela na medjusobnu štetu ista osudio na novčane kazne u naznačenom iznosu  cijeneći da su adekvatne težini izvršenih krivičnih djela i ličnostima njihovih učinilaca i da će se  sa istima u potpunosti ostvariti svrha kažnjavanja imajući u vidu  težinu djela i nastale posledice, a time uticati na okrivljene da ubuduće ne vrše  krivična djela te na taj način postiži ciljeve specijalne i generlne prevencije shodno čl.32. KZ.</span>
</p>
<p class="p4"></p>
<p class="p4">
<span>Sud je prilikom odmjeravanja novčane kazne  cijenio imovno stanje  okrivljenih  zbog čega je iste osudio u granicama  propisanog minimuma obzirom da je  čl.39.st.2.tač.2.  KZ propisano da se novčana kazna može izreći u iznosu od 400 € do 4.000,00 € za krivična djela za koja je  zaprijećena kazna zatvora  do 6 mjeseci.</span>
</p>
<p class="p4"></p>
<p class="p6">
<span>Sud je obavezao okrivljene na plaćanje paušala u iznosu od po 30 €, koji troškovi paušala su određeni obzirom na složenost i trajanje postupka i na imovinske prilike okrivljenih, ovo shodno odredbi čl. 199 ZKP CG.</span>
</p>
<p class="p6"></p>
<p class="p6">
<span>Sa iznijetog odlučeno je kao u izreci presude, shodno čl. 364 ZKP.</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 24.06.2011.godine</span>
</p>
<p class="p5"></p>
<p class="p1">
<span>Zapisničar,									S u d i j a ,</span>
</p>
<p class="p1">
<span>Ljiljana Joksimović s.r			                                 Violeta Raičević s.r</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p8"></p>


</body>
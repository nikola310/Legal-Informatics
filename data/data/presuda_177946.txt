<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 61/2015</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični </span><span class="span1">u vijeću sastavljenom od sudije Tabaš Predraga, kao predsjednika vijeća i sudija Mirjane Popović i Ljiljane Šoškić, kao članova vijeća</span><span class="span1">, uz učešće Novčić Slobodanke, kao zapisničara, u krivičnom predmetu protiv optuženog A. V., koga brani R.M., advokat iz P... po službenoj dužnosti, zbog krivičnog djela ubistvo u pokušaju iz čl. 143. u vezi čl. 20. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 171/13 od 26.01.2014. godine, činjenično i pravno izmijenjenoj na glavnom pretresu od 02.03.2016. godine, koju je zastupala Olivera Ražnatović-državni tužilac u VDT u Podgorici, nakon održanog glavnog i javnog pretresa, 02.03.2016. godine, u prisustvu zastupnika optužbe, optuženog i njegovog branioca adv. R. M., nakon tajnog vijećanja i glasanja istog dana je donio, a dana 11.03.2016. godine, javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi A. V., JMBG ......., od oca B. i majke D., rodjene A., rodjen ..... godine u K..., državljanin C. G., sa prebivalištem u B...-naselje S... bb-M..., nezaposlen, oženjen, otac dvoje mldb. djece, pismen, završio šest razreda osnovne škole, srednjeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 25.12.2013. godine, oko 01,30 časova, u mjestu S... u B..., u porodičnoj kući oštećene A. V., sa umišljajem, pokušao da liši života svoju tetku - oštećenu A. V., svjestan svoga djela, pa je to i htio, na način što je ušao u kuću oštećene tražeći tabletu za zub, nakon čega je, dok se nalazio u spavaćoj sobi oštećene, nakon kraće svađe sa oštećenom, izvadio nož koji je donio sa sobom i istim zadao udarac oštećenoj u predjelu desne ruke ispod ramena, a zatim nastavio da joj zadaje udarce nožem po vratu i tijelu, kojom prilikom je oštećena A. V. zadobila osobito tešku tjelesnu povredu u vidu 26 ubodno reznih rana u predjelu neposredno iznad spoljašnje polovine desne obrve dužine 5 cm, središnjeg dijela lijeve strane lica dužine 7 cm, sredine donjeg kapka desnog oka, koji se pruža preko desne strane nosa do lijeve polovine gonje usne ukupne dužine 8 cm, desnom zaušnom predjelu dužine 6 cm, desnom sljepoočnom predjelu dužine 4 cm, u predjelu prednje i donje lijeve strane vrata dužine 4 cm, lijeve strane šije dužine 6 cm, desnom ključnjačinom </span><span class="span1">1 cm, unutrašnje trečine lijeve slabine dužine 3,5 cm, spoljašnje strane lijeve lopatice dužine 1,2 cm, gornje strane desnog ramena dužine 8 cm, spoljašnje strane gornje trećine lijeve nadlaktice dužine 2 cm, u predjelu spoljašnje strane srednje trećine lijeve nadlaktice, na tri mjesta dužine 2 cm, 1 cm i 2 cm, unutrašnje strane srednje trećine lijeve nadlaktice na dva mjesta dužine 1 cm i 2 cm, prednje i unutrašnje strane desne nadlaktice, koji se pruža i zahvata desnu pazušnu jamu ukupne dužine 11 cm, desnog lakta dužine 6 cm, dlanene strane palca lijeve šake dužine 2 cm, dlanene strane gornjeg članka drugog prsta lijeve šake dužine 1 cm, naddlanene strane srednje trećine petog prsta lijeve šake dužine 1 cm, naddlanene strane desnog ručnog zgloba dužine 5 cm, naddlanene strane palca desne šake dužine 2,5 cm i unutrašnje ivice drugog prsta desne šake na dva mjesta dužine 0,5 cm  0,8 cm, pa je uslijed povreda oštećene u predjelu lica nastupila  unakaženost u vidu trajnog naruženja.</span>
</p>
<p>&nbsp;</p>
<p>
<span class="span1">  - čime je izvršio krivično djelo – ubistvo u pokušaju iz člana 143. u vezi člana 20. Krivičnog zakonika C. G..</span>
</p>
<p>&nbsp;</p>
<p>
<span class="span1">Pa ga sud primjenom, citiranih zakonskih odredbi, te odredbe čl. 4,5,6,7,8,14,15,32,36,42,45,46. i  51. Krivičnog zakonika C. G., te odredbi čl. 226, 229. i 374. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od  2 (dvije) godine i 6 (šest) mjeseci, u koju kaznu mu se uračunava vrijeme provedeno u pritvoru počev od 25.12.2013. godine od 09,45 časova do 25.12.2014. godine.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 150,00 eura, te da na ime ostalih troškova krivičnog postupka plati novčani iznos od 1.450,75 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p>
<span class="span1">Na osnovu čl. 75. u vezi čl. 66. Krivičnog zakonika Crne Gore, Sud optuženom izriče</span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI ODUZIMANJE PREDMETA</span>
</p>
<p>&nbsp;</p>
<p>
<span class="span1">I to:</span><span class="span1"> noža sa crnom drškom i brojem na sječivu 2811, dužine sječiva 7,6 cm, kao predmeta upotrijebljenog za izvršenje krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br. 171/13 od 26.02.2014. godine, optuženom A. V. stavljeno je na teret da je izvršio krivično djelo teško ubistvo u pokušaju  iz čl. 144. st. 1. tačka 4. u vezi čl. 20. Krivičnog zakonika Crne Gore. Zastupnik optužbe je na glavnom pretresu u završnoj riječi izmijenio činjenične navode optužnice u odnosu na optuženog A. V. i stim u vezi i pravnu kvalifikaciju krivičnog djela, na način kako je to predstavljeno u izreci presude i pri tako </span><span class="span1">izmijenjenoj optužnici u cjelosti ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Optuženi A. V. u prethodnom postupku nije iznosio svoju odbranu, branio se ćutanjem.</span>
</p>
<p>&nbsp;</p>
<p>
<span class="span1">U odbrani na glavnom pretresu optuženi A. V. je naveo, da je dana 24.12.2013. godine, oko 16,30 časova, sa svojim sinom A. otišao do kuće svog strica A. G., koja se nalazi nekih 20-tak metara od kuće u kojoj on živi. Dok je sjedio kod strica u primaćoj sobi, u jednom trenutku ušla je njegova tetka V., koja se požalila da je gladna i pitala ima li što da pojede, nakon čega je njegova snajka Š. postavila V. da jede. Kako ga je toga dana bolio zub, pitao je tetku V. da li ima neku tabletu protiv bolova, obzirom da je znao da ona sa sobom uvijek nosi tablete jer je srčani bolesnik i slabog je zdravlja, na što mu je ona odgovorila da su tablete u kombiju i poslala njegovog brata od strica I.  da podje do kombija i donese tablete. Potom je uzeo jednu tabletu i popio je, da bi nakon 18,00 sati istog dana, sa sinom otišao kući gdje je sa porodicom večerao, a zatim ostao da sjedi sa porodicom do oko 21,00 sat, možda i kasnije, nakon čega je krenuo da legne. Pokušao je da zaspe, ali nije mogao jer je zub ponovo počeo da ga boli, ali je na kraju ipak uspio da zaspe sat do dva, da bi ga oko ponoći probudio bol. Ustao je da ne bi probudio suprugu i djecu i spustio se na donji sprat kuće gdje živi majka, gdje je pitao ima li kakvu tabletu protiv bolova, na što mu je ona odgovorila da nema tableta, osim neki sirup, govoreći mu da su njegove sestre bacile tablete kada su spremale kuću. Nakon toga je sa ulaznih vrata vidio, kako kod njegove tetke V. gori svijetlo u sobi u kući koja je od njegove kuće udaljena nekih 7-8 metara, pa je krenuo kod tetke, pokucao na vrata, a sve sa namjerom da od nje uzme ponovo tabletu za zub. Tom prilikom tetka mu je saopštila, da se tablete nalaze u jednoj torbici u kuhinji koja je udaljena nekih 20-tak metara od njene kuće, govoreći mu da sačeka da se obuče i podju zajedno da uzmu tabletu, na što je on odgovorio da nema potrebe i da on može sam otići i uzeti tabletu, ali je tetka insistirala da podju zajedno kako bi ona sebi napravila limunadu. Pošto se obukla zajedno su pošli do kuhinje gdje je ona uzela dva limuna i nož, sa kojim se kasnije i posjekla i stavila ih na sto, a nakon toga je otišla da donese drva i naloži šporet. Po povratku sjela je na jednu malu stolicu pored šporeta i krenula da naloži, dok je on sa nožem presjekao dva limuna. Zbog toga je tetka reagovala jer se naljutila, što prilikom zasijecanja limuna nije stavio dasku kako ne bi ošteti sto, a zatim ga pitala hoće li i on limunadu, što je on odbio govoreći da nesmije ništa hladno da pije, jer se plašio da ga zub još jače ne zaboli. Tetka ga je zamolila da joj zagrije vodu, ali je on to odbio. Dok su bili u kuhinji tetka mu je rekla, da je vidjela fotografiju njegovog brata Mišela na internetu kako u rukama drži pare i slike auta, govoreći mu da nije dobro da pokazuju da imaju para, obzirom da žive u šumi, pa bi neko mogao da dodje i opljačka ih, pitala ga je koliko se para nalazi na fotografiji, na što joj je on odgovorio, da je tu bilo oko 30.000 eura, a zatim ga je pitala odakle im toliki novac, čudeći se zašto toliko novca drže u kući, na što joj je on odgovorio da je to novac koji je on zajedno sa braćom i porodicom zaradio i koji novac su dali majci da ga čuva kao zajednički novac. Na to mu je tetka odgovorila da joj se čini da je tu mnogo više od 30.000 eura, objašnjavajući da je vidjela novčanice od 500, 100 i 50 eura, nakon čega je počela da mu govori o pokojnom ocu, tj. njenom bratu koji je stradao u saobraćajnoj nezgodi, navodeći da im je on ostavio dosta novca, prigovarajući mu da neće da podju ni na njegov grob. Zbog tih riječi pomislio je da se tetka nešto naljutila na njega, jer je krivila njegovog brata M. za bratovu smrt, obzirom da je u trenutku </span><span class="span1">nezgode koristio M. motor, pa je pokušao tetku da ubijedi da niko nije kriv, da je njegov otac stradao u saobraćaj i da se to moglo svakom desiti. Nakon toga tetka mu je ponovila, da se na slici nalazilo više od 30.000 eura, pravdajući to time da je njegov otac baveći se biznisom i radeći u Nj… zaradio mnogo više novca. Zamoli je tetku da više o tome ne pričaju, kako ga ne bi podsjećala na oca na šta je ona pristala i izvinula mu se. Potom je počela da priča o svom djetinjstvu, o boravku u H… zajedno sa braćom i sestrama, pričala da mu je priče o ocu kada je bio mlad, za koje on nije znao i koje su mu bile interesantne, što je trajalo nekih pola sata. Kako je bilo kasno i obzirom da se nije javio ženi da je izašao iz kuće, rekao je tetki da mora da ide, ali ga je ona zamolila da ostane još malo. Pitala ga je da li ga je strah od žene, na što je on odgovorio da nije, već ga je strah da mu se žene ne zabrine gdje je kada vidi da ga nema u kući, nakon čega je pristao da ostane još malo. Tada ga je tetka pitala da li može da joj pozajmi 15.000 eura, u slučaju da do maja mjeseca ne uspije da da ratu koju je bila dužna izvjesnom "Ž." za plac koji je kupila od njega i kome je morala svake godine u maju isplati ratu od 15.000 eura. Takodje mu je rekla, da ima neko željezo koje treba da proda, od kog novca je mislila da da Ž. ratu, ali u tom trenutku cijena željeza je bila niska, pa joj se nije isplatilo da ga prodaje, jer bi za njega dobila svega 5.000-6.000 eura. Odmah mu je bilo jasno zašto je tetka pominjala one fotografije sa novcem, pa joj je rekao, da novac nije samo njegov nego zajednički i da on sam ne može da odluči o pozajmici novca. Objasnio je, da je i ranije tetki pozajmljivao novac, ali u manjim iznosima od 50 do 100 eura, koje mu je ona uredno vraćala. Na to mu je tetka odgovorila, da je znala da joj neće pozajmiti novac, a zatim mu se požalila na strica koji živi u Nj…, kome se takodje obraćala za pozajmicu i koji je odbio, govoreći mu da ni on kao ni njegov stric nijesu gazde, već da su to njihove žene, te da je bolje da obuku suknje, a da im žene obuku pantalone. Dalje mu je rekla, da će cijela njena imovina nakon njene smrti ostati njemu i njegovoj braći, obzirom, da je neudata i nema djece. Na te njene riječi on joj je ponovio da bez obzira na to on sam ne može da odluči da joj pozajmi novac, nakon čega je krenuo da ide kući, ali ga je ona ponovo zamolila da ostane još malo, što je on odbio i otvorio ulazna vrata kuhinje u namjeri da izadje, nakon čega ga je ona zamolila da je sačeka da krenu zajedno, obzirom da je napolju bio mrak i nije bilo svijetla. Vidio je da je tetka uzela torbicu u kojoj su bili ljekovi, zatvorila vrata, nakon čega su krenuli prema stepenicama koje vode ka njenoj kući. Dolaskom do stepenica krenuo je prema svojoj kući, kada ga je tetka pozvala i rekla mu, da je u kuhinji zaboravila mobilni telefon, pa ga je zamolila da podje do kuhinje i donese joj telefon. Pristao je i otišao do kuhinje, ali u kuhinji telefon nije mogao pronaći, nakon čega je krenuo do tetke da  joj to kaže. Popeo se uz stepenice do njenog stana i vidio da su vrata od sobe bila malo otškrinuta. Otvorio je vrata i ugledao tetku kojoj je desna ruka bila zamotana u krpu sa ružicama, a koju krpu je vidio kada je u kuhinji čistila sto od limuna. Takodje je vidio, da je u istoj ruci i držala nož. Pitao je šta to radi, je li normalna, nakon čega mu je ona naredila da udje u sobu i sjedne, što je i učinio. Ponovo je pitao što to radi i je li normalna, a zatim se nasmijao, zbog čega ga je tetka opsovala govoreći mu "jebem ti majku" i to dva puta, a onda mu je rekla "znaš šta sad, sad ćeš da podješ kod majke i doneseš mi sve pare od mog brata", pritom govoreći da su na nožu njegovi otisci koji su ostali kada je rezao limun u kuhinju. Dala mu je rok od 15 minuta da donese pare. Na to joj je on odgovorio da ne može da podje kod majke u to doba noći, govoreći joj da ga je strah da se majka ne onesvijesti kada čuje zbog čega je došao, na što mu je ona rekla, da će ga ubiti ako odbije da to uradi, odnosno da će se s tim nožem isjeći po rukama kao što su to ranije radile njegove tetke, kada su se svadjale sa muževima, a zatim pozvati policiju i optužiti ga da joj je on to uradio i </span><span class="span1">uzeo joj 30.000 eura. Prijetila mu je da će čitavu njegovu familiju staviti u zatvor, na koje riječi se on samo nasmijao. Kada je tetka vidjela da se on smije, prišla mu je i sa rukom u kojoj je držala nož, rukohvatom od noža ga je udarila po glavi, govoreći mu da je u srce povrijedio. Pitao je zbog čega je povrijedio, misli li na njegovog oca, na što mu je ona odgovorila "eto vidiš da znaš na što mislim", a zatim ga ponovo udarila rukohvatom od noža po glavi. Tada je on uhvatio za ruku u kojoj je držao nož i odgurnuo je, govoreći joj da mu više ne prilazi, potom je počela da mu prijeti sa nožem, govoreći mu "rascijepaću ti stomak i izvaditi crijeva". Molio je da se smiri i da razmisli što radi, nakon čega mu je ponovo prišla i udarila ga drškom po glavi, zbog čega se naljutio i uputio ružne riječi tetki, a zatim ustao sa kauča u namjeri da izadje, ali mu je tetka rekla da sjedne, a zatim je stavila nož preko podlaktice lijeve ruke i rekla da će da se pokida i to ozbiljno. Molio je da razmisli što radi, galameći jako na nju, nakon čega je tetka sjela preko puta njega i dalje u desnoj ruci držeći nož, dok je lijevom rukom uzela cigaretu i zatražila od njega da joj tu cigaretu zapali, što je on i uradio. Pitala ga je "što ćemo sad",  nakon čega nekih pet minuta nije ništa pričala. Nakon tih pet minuta zamahnuo je glavnom lijevo-desno, zbog čega je ona ustala i krenula prema njemu, u namjeri da ga ponovo udari drškom, ali je on zaustavio. Potom su u sobi ostali nekih pola sata do sat gdje su pričali, nakon čega je on rekao da je dosta i krenuo kući. Tom prilikom tetka mu je ponovila da mora da joj donese pare, na što je on odgovorio da od para nema ništa, te da ujutro može da joj donese do 5.000 eura, koje mu može vratiti za godinu-dvije i da za to ne mora niko da zna. Na to mu je tetka odgovorila da neće 5.000 eura, a onda je krenula boksom da ga udari i to sa desnom rukom u kojoj je držala nož sa sječivom od palca ka gore. Uspio je da je uhvati za ruku, ali je ona i dalje pokušavala da ga udari, cimali su se naprijed, nazad i pošto je njegova tetka fizički jaka žena, koja se bavila stočarstvom i poljoprivredom, u cimanju se sama sa nožem posjekla ispod desnog oka. Govorio je da će je pustiti ako prestane da ga udara nožem, ali je ona i dalje pokušavala da ga udari, kako sa rukom u kojoj je držala nož, tako i sa drugom rukom kojom ga je udarala i to u predjelu glave i uva, što je sve trajalo nekih 2-3 minuta, nakon čega je uspio da joj otrgne nož iz ruke, dok joj je krpu koju je imala kod sebe dao da stavi na lice jer je krvarila. za svo to vrijeme tetka je govorila da će ga ubiti, a kada je vidjela da joj je lice krvavo, ponovo je krenula prema njemu mašući rukama da ga udari. Kako je u desnoj ruci držao nož koji je prethodno od tetke oduzeo sa sječivom od palca ka gore braneći se od tetke, povrijedio je po rukama i to prilično, s tim što to nije primijetio odmah, jer je imala majicu na sebi, odnosno džemper. Kako ga je zbog svega što se dešavalo bilo strah, uhvatila ga je panika, pa je počeo da maše nožem lijevo-desno u pravcu tetke, braneći se od njenih nasrtaja, da bi ga u jednom trenutku tetka uspjela da uhvati rukama za kosu i spusti mu glavu ka podu. Zbog toga je vrisnuo govoreći joj da ga pusti, ali je tetka počela da ga udara boksom u predjelu slabina, zbog čega je opet zamahnuo nožem, ali bez namjere da ubije tetku, već da je odbije od sebe, kojom prilikom je ponovo tetku posjekao po rukama, gurajući je sve vrijeme u stranu, kako bi došao do vrata i izašao iz sobe. Nakon toga se V. popela na sto i skočila na njega, zbog čega se okliznuo unazad i glavnom udario u pločice, kada je ustvari i vidio da V. krvari u predjelu lica ispod nosa i usta. Galamio je na V. da prestane govoreći joj "dosta, dosta", a sve kako bi probudio svog strica G. i snajku Š., za koje vrijeme je V. samo ponavljala "ima sada da te ubijem", a zatim je ponovo krenula prema njemu. Kada mu se približila gurnuo je, i ona je pala kod kauča, stavljajući nogu kako bi ga spriječila da izadje iz sobe, koja je veličine 3x3 metra. Uspio je da otvori vrata sobe i izadje, nakon čega je krenuo stepenicama na gornji sprat, a V. naniže, govoreći mu histerično "vidjećeš što će da se desi".  Otišao je kući </span><span class="span1">da probudi ženu i ispriča joj što se desilo, vodeći računa da ga neko ne vidi. Dolaskom kući nije zatekao ženu, koja je pošla na donji sprat kod majke, nakon čega je otišao do stričeva Z. i G. da ih probudi, kako bi V. prevezli u bolnicu, s tim što se prethodno presvukao, jer su mu garderoba i patike bili krvavi, a koju garderobu je ubacio u rezervoar za vodu ispred kuće, umio se, a nakon toga otišao do stričeva. Medjutim, u tom trenutku su već svi zašli ispred tetkine kuće, gdje je i on došao i čekao da dodje policija. Ispred tetkine kuće vidio je i brata M. i stričeve koji su ga pitali što se desilo, kao i baba, koja ga je pitala "zašto joj je ubio kćerku". Objasnio je babi da se samo branio, da bi ubrzo potom došla i policija, koja je pitala ko su A. Ve. i M., s tim što mu nije bilo jasno zašto traže M.. Policija im je rekla da su pokušali da ubiju tetku i da su joj uzeli neki novac. Objasnio je da M. sa tim nije imao nikakve veze, niti je bio u sobi kada se sve dešavalo. Dalje je naveo, da mu namjera nije bila da ubije tetku zbog novca, jer on i njegova porodica imaju dosta novca, koje su dobili od "L… o…" u iznosu od 10.000 eura, kao i 20.000 eura koje im je platio čovjek, sa kojim je njegov otac imao udes, a da godišnje od prodaje sekudarnih sirovina zarade izmedju 35.000 i 40.000 eura. Optuženi je dalje objasnio, da se sve dešavalo u jednoj prostoriji u kojoj njegova tetka spava, da se pored te prostorije nalazi jedna kućica u kojoj žive njene sestre, a njegove tetke, dok baba i đed žive u drugoj kući. Dalje je objasnio, da ga je bilo strah od stričeva i đeda da ne pomisle da je stvarno htio da ubije tetku, a pogotovo đeda koji ima oružje, koji bi ga na licu mjesta ubio. Dalje je naveo, da ga je po izlasku iz tetkine kuće vidjela snaha D., da je M. ispred tetkine kuće bio obučen u trenerci i da je pričao sa babom, da novca koji su dobili od osiguranja nijesu trošili, te da mu je poznato da je njegov brat M. tetki pozajmio 1.000 do 1.500 eura. Objasnio je, da se i njegova tetka V. bavila prodajom otpada, da su i on i tetka istom čovjeku M. M. prodavali taj otpad u N…, ali da se on sa M. posvadjao, jer je govorio tetki koliko on zaradjuje od prodaje otpada. Takodje je objasnio, da je kritične noći u zgradi policije došla A. B. i A. S. njegove tetke, a sestre V. i tražile od njega da prizna da je pokušao V. da ubije, ali su ih policajci izbacili napolje. Objasnio je da su njegove tetke B. i S. gluvonijeme, te da su se tom prilikom sporazumijevali rukama, gestovnim govorom, koji on zna, jer mu je rodjeni brat gluvonijem, kao što mu je bio i otac i đed. Dalje je objasnio, da je njegova majka 10 godina unazad u lošim odnosima sa V., nasuprot njega i njegove braće od sestara koji su bili u dobrim odnosima sa njom. Nakon što su optuženom pokazane fotografije iz fotodokumentacije na kojoj su prikazani noževi pronadjeni prilikom pretresa, isti je pokazao na fotografiju pod rednim brojem 19 na kojoj je prikazan nož, koji je oteo od V. i koji je zajedno sa garderobom i patikama bacio u rezervoar sa vodom. Pri ovakvoj odbrani optuženi je ostao do završetka glavnog pretresa.</span>
</p>
<p>&nbsp;</p>
<p>
<span class="span1">Branilac optuženog je u završnoj riječi naveo, da provedenim dokazima na glavnom pretresu nije utvrdjeno, da je optuženi A. V. izvršio krivično djelo stavljeno mu na teret izmijenjenom optužnicom, već da su se u njegovim radnjama eventualno stekla sva bitna obilježja krivičnog djela teška tjelesna povreda u prekoračenju nužne odbrane, s predlogom sudu da optuženog oglasi za to krivično djelo.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoke A. J., A. Š., A. D., A. M., A. D., A. R. i A. A., A. M., na saglasan predlog stranaka pročitao iskaz svjedoka A. B., pročitao zapisnik o uvidjaju Uprave policije CB B… Ku.br. 483/13 od 25.12.2013. godine, zapisnik Upave policije CB B… 73 br. 02-240/13 od 25.12.2013. godine o pretresanju stana koje koristi A. D., zapisnik uprave policije CB B… 73 br. 02-240/13 od 25.12.2013. godine o pretresanju stana koje koristi A. V., dvije potvrde Uprave </span><span class="span1">policije CB B… Ku.br. 483/13 od 25.12.2013. godine, o privremeno oduzetim predmetima od optuženog A. Mi., dvije potvrde Uprave policije CB B… Ku.br. 483/13 od 25.12.2013. godine, o privremeno oduzetim predmetima od optuženog A. V., službenu zabilješku Uprave policije CB B… Ku.br. 483/13 od 25.12.2013. godine, nalaz i mišljenje vještaka m</span><span class="span1">edicinske struke prof. dr. Š. M</span><span class="span1">. od 06.02.2014. godine, te neposredno saslušao ovog vještaka na glavnom pretresu, izvještaj o trasološkom vještačenju Forenzičkog centra u D… br. 53-1/14 sačinjenog od strane vještaka trasologa D. G., te saslušao ovog vještaka neposredno na glavnom pretresu, izvještaj o DNK vještačenju Forenzičkog centra u Danilovgradu broj 52/14 sačinjenog po vještaku forenzičke genetike K. S., te saslušao ovog vještaka neposredno na glavnom pretresu, izvršio uvid u medicinsku dokumentaciju Opšte bolnice Kotor-istorija bolesti 7096/2013 na ime oštećene A. V., sudsko poravnanje sačinjeno pred osnovnim sudom u P… od 25.06.2014. godine u parničnom predmetu poslovne oznake P.br. 315/2011, potvrdu o isplati i prijemu novca od strane lica F. T., dopis Uprave za nekretnine broj 04-4182/2 od 04.12.2014. godine, fotodokumentaciju Uprave policije CB B… broj 740-2013 od 25.12.2013. godine i Uprave policije OB K… broj 324/13 od 25.12.2013. godine i pročitao izvod iz KE za optuženog A. V. MUP-a OB … od 09.01.2014. godine.</span>
</p>
<p>&nbsp;</p>
<p>
<span class="span1">Svjedok oštećena A. V. je iskoristila svoje zakonsko pravo propisano u čl. 109. Zakonika o krivičnom postupku, i ista nije svjedočila u ovom postupku.</span>
</p>
<p>&nbsp;</p>
<p>
<span class="span2">Svjedok A. J.</span><span class="span1"> je u svom iskazu u prethodnom postupku navela, da je kritične noći spremila večeru za svog supruga S., koji je gluvonijem, kćerku V. i B. i S., koje su takodje gluvonijeme, da su nakon večere malo posjedjeli, popričali, a nakon toga otišli da spavaju. Nakon toga V. je došla na vrata i pokucala, ali ona nije čula, pa je V. pokucala na prozor, zbog čega je ustala, otvorila vrata i vidjela V. kako stoji pored prozora. Kada joj je prišla, uhvatila je za ruke i pitala "što je bilo" na što je V. povikala "V., V., V., V., V. me ubio" i ništa drugo nije govorila. Svjedok je dalje navela, da je V. imala pare i to 30, ali nije znala kojih para, navodeći da joj je to V. rekla, pokazujući joj tri prsta, te da je te pare V. štedjela za slučaj smrti nje ili muža, V. oca i da ih je krila kod sebe pod jastuk. Dalje je navela, da je V. podigla V. i M., čuvala ih kad su bili mali, oženila ih itd. Dalje je navela i objasnila, da je njena gluvonijema kćerka B. kritične noći prebacila V. u bolnicu, nakon čega joj je prišao unuk V., kada ga je pitala "zašto je ubio njenu kćerku i šta mu je bilo da ubije tetku", na što je V. odgovorio "da je luda i da on to nije uradio", na što mu je ona ponovo rekla "kako nisi, kada mi je to V. pričala". Objasnila je da ni V. ni M. nijesu pobjegli sa lica mjesta kada je došla policija, te da je ona policajcima rekla da su to uredili V. i M. Svjedok je dalje navela, da joj je u stvari V. prilikom susreta rekla da su to uradili V. i M., pa je ona tako prenijela policiji. V. joj je rekla, da je kritične noži V. pokucao na njena vrata, koja  mu je otvorila, kada joj je V. zatražio tabletu jer ga je bolio zub, da je nakon toga otišla da mu da tabletu i vodu, ali joj više ništa nije govorila jer je bila sva krvava. Dalje je objasnila, da njena kćerka V. radi sa otpadom zajedno sa dvije sestre, ali da ne zna koliko V. zaradjuje, da joj nije poznato da je V. sa sobom nosila bilo kakav nož, te da joj nije poznato da su V. i M. nakon smrti oca, a njenog sina dobili neki novac. </span>
</p>
<p>&nbsp;</p>
<p>
<span class="span1">Ovaj svjedok je na glavnom pretresu ponovila svoj iskaz iz prethodnog postupka, s tim što je dodala, da je u trenutku kada je vidjela svoju kćerku V. povrijedjenu i krvavu čula kako ona izgovara riječi "V., V., M.", da je vidjela V. kako je otvorio vrata od sobe u kojoj spava V. i nešto gledao unutra, a što se dešavalo nakon što je V. odvežena u </span><span class="span1">bolnicu, da su i V. i M. pokušali da bježe prije nego što je došla policija, ali da ih je ona vratila, te da je nakon dogadjaja odlazila kod snahe D., majke V. i M. i tražila da vrati novac u iznosu od 30.000 eura, koji su njih dvojica uzeli od V..  </span>
</p>
<p>&nbsp;</p>
<p>
<span class="span1">Upitana da objasni razlike u svojim iskazima iz prethodnog postupka i na glavnom pretresu svjedok je navela, da je V. kritičnom prilikom pominjala i M., ali da je ona bila u šoku i da nije znala što govori u svom iskazu u istrazi, pa je to razlog zašto M. nije pomenula. Dalje je objasnila, da joj je V. kritične noći pokazala tri prsta, na osnovu čega je ona zaključila da se radi o iznosu novac od 30.000 eura.</span>
</p>
<p>&nbsp;</p>
<p>
<span class="span2">Svjedok A. Š.</span><span class="span1"> je u svom iskazu u prethodnom postupku navela, da je kritične noći, kada je V. povrijedjena, bila na zajedničkoj večeri na donjem spratu kuće u kojoj živi i V., sve do negdje 22,00 sata, kada je pošla kući da spava, da bi oko 02,00 poslije pola noći čula kako neko doziva upomoć, odnosno njena svekrva. Potrčala je dolje da vidi što se desilo i silazeći vidjela krvave stepenice, a po izlasku iz kuće vidjela je V. koja je stajala ispred ulaznih vrata donjeg sprata gdje živi njena majka J.. Čula je kako je V. vikala "V., V.". Dalje je navela i objasnila, da joj je potom svekrva rekla da pomogne da se V. ubaci i B. auto. Dalje je objasnila i navela, da je na večeri te noći bio i V., te da je čula kako je V. tražio tabletu za zub ili glavu, nije bila sigurna, i da je vidjela da mu je V. tu tabletu dala, ali se nije mogla izjasniti da li je na večeri bio i M., koga oni zovu "Đ.". Tokom večere niko nije pominjao pare, niti joj je bilo poznato da V. u kući drži novac. Objasnila je, da je V. imala svoj posao sa željezom i bakrom i da je pomagala porodicu, pa i njoj i njenom mužu G., ali joj nije bilo poznato da je pomagala V. i M. i njihove porodice. Dalje je navela, da je i nakon izlaska iz bolnice V. samo pominjala V. kao osobu koja je povrijedila. Objasnila je, da kritične noći nije primijetila M. ispred kuće, te da joj nije poznato da V. sa sobom nosi nož ili britvu. </span>
</p>
<p>&nbsp;</p>
<p>
<span class="span1">Ovaj svjedok je na glavnom pretresu ponovila svoj iskaz iz prethodnog postupka, s tim što je objasnila, da je po izlasku ispred kuće čula kako V. viče i ponavlja "V., V., V.", ali da tom prilikom tu nije primijetila optuženog M., već joj je V. po izlasku iz bolnice ispričala samo to da je kritične noći sa V. bio i M., ali joj nije govorila za bilo kakav novac. Dalje je navela, da je po dolasku policije vidjela kako je V. porušio neke stolice koje su se nalazile ispred kuće, dok se M. drao na njih, misleći na prisutne članovej porodice, zašto su rekli policiji da je on povrijedio V.. Objasnila je, da je kritične noći M. na sebi imao jednu majicu kratkih rukava crne boje, ali se nije mogla izjasniti šta je imao dolje od garderobe, dok je V. bio obučen u bijelu majicu kratkih rukava i bermude trofrtaljke.</span>
</p>
<p>&nbsp;</p>
<p>
<span class="span2">Svjedok A. B.</span><span class="span1"> je u svom iskazu u prethodnom postupku navela, da je kritične noći kada je V. povrijedjena spavala, nakon čega je na njena vrata došla jetrva Š. i rekla joj da je V. pala niz stepenice. Odmah je bosa istrčala i vidjela V. svu krvavau i nagrđenu, zbog čega je bila u šoku, tražeći da je neko povede u Dom zdravlja. Odmah su došle njene sestre B. i S. koje su V. prevezle u Dom zdvalja u B... Uspjela je da pita Vesnu što je bilo, na šta joj je ona odgovorila da je Vesko nagrdio. Nakon toga došla je i policija, koji su pretraživali sobu, tražili nož, ali nijesu uspjeli da ga nadju. Svjedok je dalje navela i objasnila, da je po izlasku iz kuće vidjela svoju svekrvu Jelenu koja je držala V., te da je V. prije toga poslije večere tražio od V. tabletu za zub, koju mu je dala iz jedne torbe, koja  se nalazila na gornjem spratu u sobi gdje V. spava. Nakon dogadjaja odlazila je kod V. u bolnicu da je obidje, V. joj je ispričala da je V. došao kod nje u sobu oko 02,00 poslije pola noći da traži tabletu, da </span><span class="span1">je ona otvorila torbu i dala mu tabletu, nakon čega je on izbo nožem. Takodje joj je rekla, da je V. bio sa nožem unutar sobe, a da je M. stajao ispred vrata njene sobe i pratio da neko ne dodje. Izrazila je nevjericu da je V. mogao tako nešto da uradi, obzirom da su zajedno jeli i pili. Nije joj bilo poznato da V. ima para, jer taj novac koji se pominje nije vidjela, a ni njena svekrva J., nakon dogadjaja nije pominjala nikakav novac. Objasnila je, da V. radi sa otpadom, da dobro zaradjuje i živi.</span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je u cjelosti ponovila svoj iskaz iz prethodnog postupka, s tim što je dodala i objasnila, da je V. sa svojom tetkom V. bio u dobrim odnosima, da je stalno boravio kod nje, obzirom da V. živi sama, nije se udavala i koliko je njoj poznato medju njima nikada nije bilo svadje, te da je saznanje da je V. izbo V. nožem isljučivo čula od nje, kada je otišla da je posjeti u bolnicu. Dalje je navela, da ona ni njen suprug nikada nijesu pozamljivali novac V., već obratno, ona je od V. tražila da joj pozajmi novac, kako bi mogla da prehrani osmoro djece, kao ni to da je V. bila nekome dužna, ali joj je poznato da je V. kupila neki plac, s tim što nije znala da se izjasni koliko je taj plac koštao, niti je čula da je V. za taj plac morala godišnje da plati 15.000 eura, niti je čula od V. da se ona žali da nema novca.</span>
</p>
<p>&nbsp;</p>
<p>
<span class="span2">Svjedok A. D.</span><span class="span1"> je u svom iskazu u prethodnom postupku navela, da je dana 24.12.2013. godine, oko 23,00 sata kod nje došao sin V. i tražio tabletu za zub. Odgovorila mu je da tabletu nema i zamolila ga da je pusti da gleda televiziju. Nakon toga V. je pošao kući, dok je ona otišla da spremi neko željezo za prodaju. Negdje oko ponoći legla je da spava, da bi je potom probudila neka galama koja je dolazila iz pravca V. kuće. Otišla je do M. dijela kuće da ga probudi, kako bi on otišao da vidi šta se dešava. Pokucala je na ulazna vrata M. kuće, koji je spavao sa ženom i djetetom i probudila ga. M. joj je otvorio vrata i ona mu je rekla da podje sa M. drugim sinom da vidi što se tamo dešava, ali je M. sam otišao. Objasnila je da ona nije mogla da ide da vidi što se desilo zbog toga što je morala da ostane s malom djecom, a i plašila se za sebe i djecu, pa nije smjela da izlazi iz kuće, obzirom, da su A. V. i njena sestra B. opasne i da su bile u svadji sa njom i njenim pokojnim mužem, iz kog razloga sa njima nije pričala 12 godina unazad. Vidjela je kako je kod V. kuće došla policija koja je odvela V. i M.. Sjutra ujutro je došla njena svekrva J., V. majka ispred kuće, pozvala je da izadje i rekla joj da joj da 100.000 eura, zato što su njeni sinovi M. i V. povrijedili V.. Odgovorila je J. da M. ništa nije kriv, da je bio kući ispavao sa ženom i bebom, nakon čega joj je J. rekla, da joj onda da 30.000 eura, kako bi M. izašao iz pritvora, na što joj je ona odgovorila da nema taj novac. Dalje je navela i objasnila, da je V. bila ljubomorna na njene sinove, te da im nikada nije davala novac, te da kritične večeri V. nije vidjela, nakon što je on došao kod nje da joj traži tabletu za zub. Dalje je navela, da V. nije kriv za to što se dogodilo njenoj snahi V., jer je on u to vrijeme spavao u svojoj kući, dok za V. ne zna. Dalje je objasnila, da je nakon smrti muža koji je poginuo od "L… O…" dobila 100.000 eura, da te pare čuva i da se radi o zajedničkom novcu njen i njene djece. Dalje je navela, da oni porodično rade sa željezom, da dobro zaradjuju i žive, da imaju kuću, četiri automobila i dva kombija. Objasnila je, da ni ona kao ni V. nijesu govorili V. i ostatku porodice da su dobili pare od osigurana, te da joj V. po izlasku iz bolnice nije tražila novac, kao ni od članova njene porodice, osim svekrve.</span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je u cjelosti ponovila svoj iskaz iz prethodnom postupka, stim što je dodala, da je svekrva J. više puta dolazila i tražila novac, kako V. ne bi teretila M., ali je ona govorila da novca nema, ali joj može dati 30.000 eura </span><span class="span1">tek kad M. izadje iz pritvora, medjutim J. joj je govorila da novac mora da da unaprijed, jer je tako V. rekla. Dalje je navela, da je kritične noći vidjela kako je V. krenuo u pravcu kuće gdje V. živi, za vrijeme dok je skupljala željezo. Čula je kako je V. rekla "što si došao", a da joj je V. odgovorio da ga boli zub. Upitana da objasni zašto to nije pomenula u svom iskazu u prethodnom postupku kod tužioca, svjedok je navela, da je to zaboravila da napomene.</span>
</p>
<p>&nbsp;</p>
<p>
<span class="span2">Svjedok A. M.</span><span class="span1"> je u svom iskazu u prethodnom postupku i na glavnom pretresu naveo, da je večeri kad je povrijedjena A. V. bio u svom stanu, koji se nalazio na trećem spratu kuće i spavao, kada ga je majka  probudila lupajući na vrata. Ustao je, izašao na ulazna vrata, kada mu je majka rekla "idi dolje M., nešto se desilo kod V.". Krenuo je da silazi, kada je sreo M. koji je silazio niz stepenice njegove kuće idući prema V. kući. Kada je vidio M. da ide, on je stao i nije odlazio do V. kuće, već se vratio nazad, računajući da će M. da vidi što se desilo. Vratio se u svoj stan i ponovo zaspao. Sjutradan ujutro sišao je do majke u prizemlju i pitao je što se desilo, ali mu majka nije znala reći šta, osim da je policija odvela V. i M.. Pošao je u policiju, kako bi se raspitao što se desilo i policajci su mu rekli da su M. i V. izvršili krivično djelo, što ga je začudilo, ali nije htio da se miješa. Dalje je naveo i objasnio, da je njegova porodica bila u lošim odnosima sa V. i B., da su se stalno svadjali. Objasnio je da se bave sakupljanjem starog željeza i da dobro zaradjuju od toga, ali su od "L.. osiguranja" dobili 100.000 eura od očeve smrti koji novac čuvaju. Dalje je naveo, da mu je poznato da je njegova tetka 2-3 put tražila pare kako bi M. bio pušten, da je tim povodom zvala M. suprugu D. i tražila prvo 100.000 eura, a drugi put 30.000 eura, kako bi na sudu rekla da M. nije kriv. </span>
</p>
<p>&nbsp;</p>
<p>
<span class="span2">Svjedok A. D.</span><span class="span1"> je u svom iskazu u prethodnom postupku navela, da je dana 24.12.2013. godine, njen suprug M. bio na C…, gdje je trebao da zamijeni stari automobil za novi, te da je sa C… došao negdje izmedju 14-15 časova, da su kući sjedjeli negdje do 18.00 časova, nakon čega je M. otišao po neko željezo i ponovo se vratio kući izmedju 19,30 i 20,00 časova. Sjedjeli su te večeri kući nigdje nijesu izlazili, večerali su, M. se istuširao nakon toga i legli su da spavaju negdje oko 21,00 sat. Tokom noći probudila ih je neka lupa na vratima. M. je otvorio vrata i zatekao njegovu majku, koja mu je rekla da dolje ima neki problem, govoreći mu da misli da je umro S.. M. je odmah otišao dolje da vidi šta je bilo. I ona je sišla niz stepenice i vidjela V. kako sjedi pored garaže, dok je M. pošao do V. kuće. Čula je galamu, a ubrzo je došla i policija koja je odvela M. i V.. Otišla je u policiju da vidi zašto su poveli M. i tamo su joj rekli da je to zbog V., ali nijesu joj rekli šta se desilo. Dalje je navela, da je nakon dogadjaja V. telefonom tražila 100.000 eura, da oslobodi M., a zatim je ponovo pozivala i govorila da neće taj novac, već 30.000 eura, te da ukoliko neće da da taj novac ubiće nju i njenog sina. Pristala je da joj da taj novac, samo pod uslovom da M. izadje iz zatvora. Zbog straha od V. koja se ponaša kao muško ne spava u svojoj kući, već kod svekrve. Razlog zašto se plaši V. je taj, što ona prijeti svima, čitavoj porodici, a i dva puta im je sjekla vodu. </span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je ponovila svoj iskaz iz prethodnog postupka, s tim što je dodala, da je V. ucjene i prijetnje snimila na CD, te da je tim pozivima prisustvovao i njen đever M.. Dalje je navela, da je i baba J. dolazila kod njene svekrve D. i tražila novac, a da je V. i vadila pištolj na nju, govoreći joj da je M. stavila u zatvor, samo da bi ubila nju i njenog sina, te prijetnje prijavila je policiji, koja je </span><span class="span1">dolazila i vršila pretres kuće u kojoj V. živi, ali nije znala da kaže da li je pištolj pronadjen, ali pred Kotorskski sudom treba da počne sudjenje za taj dogadjaj. </span>
</p>
<p>&nbsp;</p>
<p>
<span class="span2">Svjedok A. R.</span><span class="span1"> je u svom iskazu kako u prethodnom postupku, tako i na glavnom pretresu navela, da je dana 24.12.2013. godine, nakon 14,00 časova, sve vrijeme bila u svojoj kući, da je negdje oko 20,00 časova došao V., večerao, nakon čega je ona sa djecom, obzirom da ustaju rano i idu u školu otišla u sobu. Negdje oko 21,00 sat V. je došao u spavaću sobu, nakon čega su svi zaspali. Tokom noći, probudila je neka galama. Vidjela je da V. nema pored nje u sobi. Pomislila je da su umrli baba ili đed, pa je sišla dolje da vidi što se desilo. Ispred V. kuće zatekla je babu J., koju je pitala što se desilo, na što joj je ona odgovorila "ne treba ništa da pitaš, idi kući, da ne bi ubili tebe i tvoju djecu". Otišla je do svoje svekrve D. u njenu kuću, gdje je dovela i djecu, plašeći se više da izadje iz kuće. Dalje je navela, da je V. nakon izlaska iz bolnice zaustavila njenog sina A. od 8 godina i rekla mu "kad ozdravim ima da ubijem tebe i tvoju majku", iz kog razloga nije smjela nigdje da ide sa djecom. Dalje je navela i objasnila, da oni nijesu siromašni, naprotiv da su bogati, da su dobili 100.000 eura nakon smrti svekra, da ona i V. rade sa otpadom i dobro zaradjuju, imaju kuću, auta. Objasnila je, da je kritične noći po izlasku iz kuće vidjela M. kako ide niz stepenice od njegove kuće i kako odlazi u pravcu kuće gdje živi baba J.. Kritične noći nije vidjela V. ispred babine kuće, niti joj je poznato na koji način je V. povrijedjena. Navela je, da joj nije poznato da je V. ikada pomagala njenu porodicu. Dalje je navela i objasnila, da se u dvorištu nalazi jedno kupatilo, koje koriste kad nema vode sa gradskog vodovoda, da se iznad tog kupatila nalazi rezervoar za vodu od 1.000 litara i da to kupatilo svi koriste kad nema vode, a da stepenice koje vode ka njenoj kući prolaze preko ploče na kojoj se nalazi rezervoar. Navela je da joj se V. kritične noći žalio da ga boli zub, ali da ona nije imala tabletu da mu da, te da ne zna kada je V. izašao iz sobe. </span>
</p>
<p>&nbsp;</p>
<p>
<span class="span2">Svjedok A. A.</span><span class="span1"> je u svom iskazu u prethodnom postupku navela, da je dana 24.12.2013. godine, oko 15,30 časova, došla kući sa posla, nešto uradila po kući, a zatim izašla da baci smeće kada je vidjela M. kako ispred kuće cijepa drva, a što se dešavalo oko 17,00 časova. Pomogla je M. da slaže drva do 18,00 časova, nakon čega je ušla u kuću, jela i popila kafu, a zatim pomogla majci da zapali neke dušeke i oko 22,00 časa otišla da spava. Tokom spavanja čula je galamu i probudila se, odnosno majka je probudila je i rekla joj "ustani A. brzo desilo se nešto". Nakon toga majka je otišla kod M. da i njega probudi, zatim M., kojeg je zatekla u krevetu. Krenula je za majkom i vidjela je M. kako izlazi iz svoje kuće i odlazi u pravcu kuće babe J.. M. je bio u gaćama, a onda je obukao pantalone i majicu izaputio se prema babinoj kući. Nije znala što se desilo u kući babe J., obzirom da u njihovu kuću niko nije dolazio. Te večeri nije vidjela V.. Dalje je navela i objasnila, da je njena porodica bilo u lošim odnosima sa V., da su se često svadjali, jer im je V. prijetila, ali da su njena braća M. i V. bili mirni i da se sa tetkom V. nijesu svadjali. V. je bila ljubomorna, pošto su oni bili bogatiji. Po izlasku iz bolnice zvala je D. i tražila 100.000 eura, da M. izadje iz zatvora, jer je čula da su oni taj novac dobili od osiguranja, prijeteći da će ih sve pobiti. Dalje je navela, da V. dobro živi, te da joj nije jasno zbog čega tolika ljubomora. </span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je ponovila svoj iskaz iz prethodnog postupka, s tim što je dodala, da je baba J. dolazila kod njene majke D. i zahtijevala da joj da 20.000 eura, dan prije nego što je tetka V. trebala da se pojavi na sudjenju, govoreći </span><span class="span1">joj, da ako ne da novac, V. neće doći na sud. Dalje je navela, da je baba J. rekla njenoj majci, da oni svi znaju da M. ništa nije kriv, da je saznala da su od osiguranja dobili naknadu štete, zbog smrti oca u iznosu od 100.000 eura, i optužila njenu majku da joj to nije rekla. </span>
</p>
<p>&nbsp;</p>
<p>
<span class="span2">Iz sadržine Zapisnika o uvidjaju</span><span class="span1"> Uprave policije CB B… Ku.br. 483/13 od 25.12.2013. godine, proizilazi, da je isti sačinjen povodom krivičnog djela koji je učinjen na štetu A. V. iz B…, da je lice mjesta porodična kuća vlasništvo A. S., koja se nalazi u sklopu više kuća koje čine koloniju članova šire porodice A. u naselju S… u blizini magistralnog puta B…-C…-P…, dok je uže lice mjesta stan koji je koristila oštećena A. V. na prvom spratu porodične kuće, do kojeg se dolazi stepenicama. Prilikom vršenja uvidjaja na stepeništu su konstatovani tragovi krvi kapljičastog oblika, koji su se prostirali u smjeru kretanja oštećene iz stana prema prizemlju. Iz zapisnika dalje proizilazi, da stan oštećene sadrži prostoriju za dnevni boravak veličine 4,5 x 3 metra, da se desno od ulaznih vrata u stan nalazi WC, dok se iz dnevnog boravka ulazi u spavaćoj sobi u kojoj se nalazi francuski ležaj, ormar i manja komoda. U dnevnoj sobi uz lijevi zid nalazi se trosjed kauč, pravo dvokrilna eloksirana vrata za terasu, dok se na sredini stola nalazio jedan manji točić pravougaonog oblika. U toj sobi na podu su zatečeni tragovi krvi u blizini ulaznih vrata, dok su u središnjem dijelu dnevnog boravka zatečeni tragovi borbe u vidu prevrnute lampe pored dvosjeda, pocijepan jastuk na kauču, stočić iskošen, a na podu razbacana posteljina i ćebad. Na stočiću su zatečeni tragovi krvi, kao i na kauču i prekrivaču u vidu većih fleka. Tragovi krvi zatečeni su i na vratima od terase, kao i na podu u blizini vrata, ispod TV uredjaja u vidu manjih lokvi krvi. Pregledom šireg lica mjesta pronadjeni su tragovi krvi i to u prizemlju porodične kuće, desno od prolaza gledano iz pravca kapije, odnosno magistrale, kao i na ulaznim vratima stana koje koristi A. S. u dijelu oko brave u vidu umrljanih fleka, prozoru lijevo od ulaznih vrata na staklenoj površini, kao i neposredno ispod prozora na betonskoj površini. Svi tragovi su fiksirani i fotografisani od strane krim tehničara. Bliži izgled lica mjesta, kao i zatečeni tragovi na licu mjesta bliže su prikazani u fotodokumentaciji Upravi policije CB B… br. 740-2013 od 25.12.2013. godine, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span2">Iz sadržine Zapisnika o pretresanju stana i drugih prostorija</span><span class="span1"> Uprave policije CB B… 73 br. 02-240/13 od 25.12.2013. godine, proizilazi, da su ovlašćeni policijski službenici tog centra bezbjednosti, navedenog datuma, postupajući po naredbi sudije za istragu Višeg suda u P… Kri.br. 283/13 od 25.12.2013. godine, izvršili pretresanje stana i drugih prostorija, vlasništvo A. M. u mjestu M… bb, i tom prilikom na terasi pronašli jedan nož sa crnom drvenom ručkom, dužine sječiva 11,5 cm, u dnevnom boravku nož dužine sječiva 24 cm, u kupatilu nož sa drvenom drškom dužine sječiva 21 cm i sivu duksericu sa kapuljačom marke "HM" veličine XL koja je pronadjena u kupatilu. </span>
</p>
<p>&nbsp;</p>
<p>
<span class="span2">Iz sadržine</span><span class="span1"> </span><span class="span2">Zapisnika o pretresanju stana i drugih prostorija</span><span class="span1"> Uprave policije CB B… 73 br. 02-240/13 od 25.12.2013. godine, proizilazi da su ovlašćeni policijski službeniti tog centra bezbjednosti, navedenog datuma, postupajući po naredbi sudije za istragu Višeg suda u P… Kri.br. 283/13 od 25.12.2013. godine, izvršili pretresanje stana i drugih prostorija, vlasništvo A. V. u mjestu M… bb, i tom prilikom pronašli i privremeno oduzeli od optuženog jedan nož sa drvenim koricama dužine sječiva 12 cm, pronadjen u žardinjeri na stepeništu, jedan šareni džemper marke "Lacosta" </span><span class="span1">pronadjen takodje na stepeništu, tragove crvene boje na zidu pored prekidača u spavaćoj sobi, osam noževa sa crnom plastičnom drškom pronadjenih na terasi stana, dimenzija od 8,10,14 i 20 cm, jedan plavi čaršaf sa likom Miki mausa i jastučnicu plavo-bijele boje, dva mobilna telefona marke "Samsung" model GTI 9599 i mobilni telefon "Iphone IV" pronadjenih u spavaćoj sobi, pantalone na pruge tamne boje marke "Zarman", majica na pruge sa natpisom "61" veličine XL, dukserica plavo-sive boje kratkih rukava marke "61", nož sa drvenim koricama, dužine sječiva 7 cm, patike sivo-bijele boje broj 42, marke "Saucony", džemper bež boje sa teget-crvenim prugama, koje stvari su pronadjeni u rezervoaru za vodu ispred kuće vlasništvo A. V., kao i crna kožna torba NN marke, pronadjena pored rezervoara za vodu. </span>
</p>
<p>&nbsp;</p>
<p>
<span class="span2">Iz sadržine dvije potvrde o privremeno oduzetim predmetima</span><span class="span1"> Uprave policije CB B… Ku.br. 483/13 od 25.12.2013. godine, proizilazi, da su ovlašćeni policijski službenici tog centra bezbjednosti od optuženog A. M. privremeno oduzeli sledeće predmete: patike marke "Converse" veličina 42, donji dio trenerke marke "Lotto", veličina XL, džemper sive boje na raskopčavanju marke "Facai" veličine XL, jedan nož sa crnom drvenom ručkom, dužine sječiva 11,5 cm, nož dužine sječiva 24 cm, nož sa drvenom drškom dužine sječiva 21 cm i sivu duksericu sa kapuljačom marke "HM" veličine XL.</span>
</p>
<p>&nbsp;</p>
<p>
<span class="span2">Iz sadržine dvije potvrde o privremeno oduzetim predmetima</span><span class="span1"> Uprave policije CB B… Ku.br. 483/13 od 25.12.2013. godine, proizilazi, da su ovlašćeni policijski službenici tog centra bezbjednosti od optuženog A. V. privremeno oduzeli sledeće predmete: patike marke "Nike" broj 42,5 sivo-crne boje, džemper marke "Tommy Hilfiger" veličine XXL na pruge ljubičasto-crne boje, gornji dio trenerke marke "Nike" veličine M crno-bijele boje, sportsku potkošulju marke "Moschino" veličine L, farmerice marke "Effect" veličina 48, jedan nož sa drvenim koricama dužine sječiva 12 cm, jedan šareni džemper marke "Lacosta", tragove crvene boje na zidu pored prekidača u spavaćoj sobi, osam noževa sa crnom plastičnom drškom, dimenzija od 8,10,14 i 20 cm, jedan plavi čaršaf sa likom Miki mausa i jastučnicu plavo-bijele boje, dva mobilna telefona marke "Samsung" model GTI 9599 i mobilni telefon "Iphone IV", pantalone na pruge tamne boje marke "Zarman", majica na pruge sa natpisom "61" veličine XL, dukserica plavo-sive boje kratkih rukava marke "B1", nož sa drvenim koricama, dužine sječiva 7 cm, patike sivo-bijele boje broj 42, marke "Saucony", džemper bež boje sa teget-crvenim prugama i crna kožna torba NN marke.</span>
</p>
<p>&nbsp;</p>
<p>
<span class="span2">Iz sadržine Službene zabilješke</span><span class="span1"> Uprave policije CB B…, Ku.br. 483/13 od 25.12.2013. godine, proizilazi, da je ista sačinjena navedenog datuma, a povodom pretresa stana i drugih prostorija koje koristi optuženi A. V. iz B…, kojom prilikom je u rezervoaru za vodu koji se nalazio u dvorišnom dijelu kuće, pored stepeništa u ulaz u stan A. V. pronadjena garderoba ovog optuženog.</span>
</p>
<p>&nbsp;</p>
<p>
<span class="span2">Iz sadržine Nalaza i mišljenja </span><span class="span1">stalnog sudskog vještaka medicinske struke prof. dr. Š. M., utvrdjuje se, da je taj vještak na osnovu neporednog pregleda i medicinske dokumentacije na ime oštećene A. V. i to: istorija bolesti Odjeljenja za opštu hirurgiju bolnice u K… i otpusne liste sa epikrizom iste bolnice, a u koju medicinsku dokumentaciju je sud izvršio uvid na glavnom pretresu, utvrdio, da je oštećena A. V. u predmetnom dogadjaju zadobila 26 rezno ubodnih rana u predjelu: neposredno iznad spoljašnje polovine desne obrve dužine 5 cm, središnjeg dijela lijeve strane lica dužine 7 cm, sredine donjeg kapka desnog oka, koji se pruža preko desne strane </span><span class="span1">nosa do lijeve polovine gornje usne dužine oko 8 cm, desnog zaušnog dužine 6 cm, desnom sljepoočnom dužine 4 cm, prednje i donje lijeve strane vrata dužine 4 cm, lijeve strane šije dužine 6 cm, desnom ključnjačinom dužine 1 cm, unutrašnje trećine lijeve slabine dužine 3,5 cm, spoljašnje strane lijeve lopatice dužine 1,2 cm, gornje strane desnog ramena dužine 8 cm, spoljašnje strane gornje trećine lijeve nadlaktice dužine 2 cm, spoljašnje strane srednje trećine lijeve nadlaktice na tri mjesta dužine 2,1 i 2 cm, unutrašnje strane srednje trećine lijeve nadlaktice na dva mjesta dužine 1 i 2 cm, prednje i unutrašnje strane desne nadlaktice, koji se pruža i zahvata desnu pazušnu jamu ukupne dužine oko 11 cm, desnog lakta dužine 6 cm, dlanene strane palca lijeve šake dužine 2 cm, dlanene strane gornjeg članka drugog prsta lijeve šake dužine 1 cm, nadlane strane srednje trećine petog prsta lijeve šake dužine 1 cm, nadlanene strane desnog ručnog zgloba dužine 5 cm, nadlanene strane palca desne šake dužine 2,5 cm i unutrašnje ivice drugog prsta desne šake na dva mjesta dužina 0,5 i 0,8 cm, a koje povrede su posljedica višekratnog dejstva (najmanje 26 puta) oštrice i šiljka zamahnutog mehaničkog orudja (nož) na odgovarajuće predjele tijela. Vještak je u nalazu dalje naveo i utvrdio, da su rane u predjelu obje šake nastale kao tzv. "odbrambene povrede", a da se oštećena A. V. tokom zadobijanja povreda kretala i branila. Na osnovu medicinske dokumentacije vještak je utvrdio, da je kod oštećene A. V. nakon zadobijanja rana razvijeno šokno stanje usled krvarenja, dok su neposrednim prelgedom oštećene ustanovljeni brojni ožiljci po tijelu, posebno na glavi, kao i asimetrija sa spuštanjem lijeve polovine lica, što za posledicu ima trajno naruženje. Na osnovu svega navedenog, vještak je utvrdio, da je oštećena A. V. u vrijeme odigravanja predmetnog dogadjaja zadobila osobito tešku tjelesnu povredu.</span>
</p>
<p>&nbsp;</p>
<p>
<span class="span1">Na glavnom pretresu vještak je u cjelosti ostao pri svom pisanom nalazu i mišljenju, s tim što je isključio svaku mogućnost, da su povrede kod oštećene nastale na način kako je to opisao optuženi A. V. u svojoj odbrani, dok se za ubodno-rezne rane u predjelu šake kod oštećene sasvim izvjesno izjasnio, da su iste nastale kao tzv. "odbrambene povrede", odnosno, da su nastale, kada je oštećena pokušavala da se brani. Dalje je objasnio, da je prilikom neposrednog pregleda utvrdio, da je na tijelu ustanovljena asimetrija, spuštanjem lijeve polovine lica, što predstavlja bitni elemenat estetske poremećenosti i unakaženosti, dok je kvalifikaciju tjelesnih povreda dao na osnovu elemenata iskrvavljenja koji su ustanovljeni prilikom liječenja oštećene nakon 26 ubodno-reznih rana i elemenata unakaženosti prisutnih na tijelu oštećene, a čije posledice su trajne, u što se uvjerio i neposredno na glavnom pretresu. Vještak je dalje objasnio, da ne postoje medicinske elementi na osnovu kojih bi mogao da utvrdi da je u toku dogadjaja, odnosno zadobijanja povreda oštećena gubila svijest, ali da je sasvim izvjesno da je kao posledica povredjivanja došlo do krvarenja i malaksalosti oštećene, ali da se to ne može dovesti u vezu sa nesjećanjem oštećene na koji način je zadobila povrede, osim one u predjelu desnog ramena i glave.</span>
</p>
<p>&nbsp;</p>
<p>
<span class="span1">Sud je nalaz i usmeno izjašnjenje vještaka medicinske struke cijenio kao stručan, jasan, objektivan, zasnovan na pravilima stuke i nauke, pa je isti u cjelosti cijenio.</span>
</p>
<p>&nbsp;</p>
<p>
<span class="span2">Iz sadržine Izvještaja o trasološkom vještačenju</span><span class="span1"> Forenzičkog centra u Danilovgradu, broj 53-1/14 sačinjenog po vještaku trasologu D. G., utvrdjuje se, da je tom centru na vještačenje dostavljena garderoba oštećene A. V. i to: džemper braon boje nepoznate marke i veličine, na čijoj prednjoj strani su konstatovano 11 mehaničkih oštećenja i to po desnoj strani na 3 cm od donje ivice džempera, tri </span><span class="span1">mehanička oštećenja koja se nalaze na desnom ramenom pojasu uz razrez, relativne veličine 0,7 cm, 1 i 2,5 cm, gledano odozdo prema gore, dva mehanička oštećenja koja se nalaze uz šav desnog rukava na udaljenosti 56 cm od donje ivice džempera, relativnih veličina 2 i 1 cm, mehaničko oštećenje sa lijeve strane kod V izreza na 16 cm od lijevog ramenog šava i 52 cm do 59 cm od donje ivice džempera, relativne veličine 3,5 cm, dva mehanička oštećenja koja se nalaze uz V izrez iznad prethodnog oštećenja, relativnih veličina 1,1,3 cm i mehaničko oštećenje koje se nalazi na lijevom rukavu na rastojanju 23 cm od donje ivice rukava i 8 cm od njegovog unutrašnjeg šava, relativne veličine 3,2 cm. Na zadnjoj strani džempera konstatovano je 6 mehaničkih oštećenja i to: 2 oštećenja koja se nalaze ispod šava okovratnika na 18 i 24 cm od šava lijevog rukava, relativnih veličina 2 i 1,1 cm i 5 mehaničkih oštećenja koji se nalazi niz desni rukav relativnih veličina od 0,6 i 2,5 cm. Pregledom dva korseta bež i bijele boje nepoznate marke i veličine, koji su u medicinskoj ustanovi razrezani uzdužno, na prednjoj i zadnjoj strani nijesu očena mehanička oštećenja, ali su po čitavoj površini uočeni tragovi osušene tečnosti tamno-braon boje nalik na krv. Nadalje, pregledom suknje zelene boje nepoznate marke i veličine uočeno je više mehaničkih oštećenja u vidu oderotina koje su nastale kao posledica iznošenosti, relativnih veličina 1-3 cm. Pregledom dvoje donjih gaća karirane i bijele boje nepoznate marke i veličine, na prednjim stranama istih nijesu uočena mehanička oštećenja, dok je na zadnjoj strani bijelih gaćica po sredini na pojasu uočeno 1 mehaničko oštećenje relativne veličine 1 cm, kao i tragovi osušene tečnosti tamno-braon boje nalik na krv. Vještak je pregledao i nož nepoznate marke sa crnom drškom i utvrdio, da je ukupna dužina noža 19 cm, a dužina sječiva 7,6 cm i širine 2 cm sa oštrim vrhom i jednostranim sječivom. Na osnovu navedenih oštećenja konstatovanih na garderobi oštećene vještak je dao mišljenje, da su sva mehanička oštećenja, osim oštećenja konstatovanih na suknji, karakteristično za oštećenje koja nastaju dejstvom oštrog metalnog predmeta sa sječivom.</span>
</p>
<p>&nbsp;</p>
<p>
<span class="span1">Na glavnom pretresu vještak D. G. je u cjelosti ostao pri pisanom izvještaju, s tim što je objasnio, da su mehanička oštećenja osim onih na suknji oštećene posledica kontakta sa vrhom noža, odnosno ubadanjem, a ne prevlačenjem oštrice po garderobi, na što upućuje relativna veličina mehaničkih oštećenja koja odgovara širini sječiva noža, koji je dostavlje na vještačenje, ili pak vrlo malo odudara, a što je vještak objasnio eventualnim zakretanjem tijela ili povlačenjem noža unazad. </span>
</p>
<p>&nbsp;</p>
<p>
<span class="span1">Sud je nalaz i mišljenje, te usmeno izjašnjenje vještaka trasologa cijenio kao stručan, jasan, objektivan, zasnovan na pravilima stuke i nauke, pa je isti u cjelosti cijenio.</span>
</p>
<p>&nbsp;</p>
<p>
<span class="span2">Iz sadržine Izvještaja o DNK vještačenju</span><span class="span1"> broj 52/14, Forenzičkog centra u Danilovgradu, sačinjenog od strane vještaka forenzičke genetike K. S., utvrdjuje se, da je tom centru na vještačenje dostavljen nesporni biološki materijal optuženih A. V. i A. M., te oštećene A. V., uzorak vode izuzete iz rezervoara za vodu radi utvrdjivanja evenualnog prisustva tragova krvi ljudskog porijekla, garderoba optuženi A. V. i A. M., nož, kao  i kožna ženska torba crne boje. Uporedjivanjem izolovanog bilološkog materijala sa dostavljenih predmeta i uporedjivanjem istim sa nespornim uzorkom biološkog materijala optuženih i oštećene A. V. utvrdjeno je, da je na pantalonama na pruge tamne boje marke "Zarman" vlasništvo optuženog A. V., na dijelu lijeve nogavice ispod koljena utvrdjeno je prisustvo krvi ljudskog porijekla, pri čemu rezultat DNK analize daje ekstremno jaku podršku hipotezi, da ista potiče od oštećene A. V., dok je na uzorku izuzete sa unutrašnje strane pojasa istih pantalona utvrdjeno </span><span class="span1">prisustvo biološkog materijala najvjerovatnije dvije osobe, pri čemu je rezultat DNK analize daje ekstremno jaku podršku hipotezi, da je jedan od donora oštećena A. V.. Nadalje, iz izvještaja se utvrdjuje, da je na dukserici plavo-sive boje kratkih rukava marke "B1" izuzete od optuženog A. V., u prednjem dijelu desne polovine u blizini rajferlšusa utvrdjeno prisustvo manje količine biološkog materijala sa sadržajem krvi, pri čemu rezultati DNK analize daju jaku podršku hipotezi, da je oštećena A. V. jedan od donora biološkog materijala, dok je sa unutrašnje strane okovratnika utvrdjeno prisustvo biološkog materijala dvije osobe, pri čemu rezultat DNK analize daje ekstremno jaku podršku, da su donori optuženi A. V. i oštećena A. V.. Iz izvještaja se dalje utvrdjuje, da je na nož sječiva 7 cm sa crnim drvenim rukohvatom, na sječivu istog utvrdjeno je prisustvo krvi ljudskog porijekla, pri čemu rezultat DNK analize daje ekstremno jaku podršku hipotezu da ista potiče od oštećene A. V., dok na desnoj patici sivo-bijele boje marke "Saucony" veličine "42", vlasništvo optuženog A. V., sa gornje i zadnje bočne strane utvrdjeno je prisustvo biološkog materijala pri čemu rezultat DNK analize daje ekstremno jaku podršku, da je oštećena A. V. donor biološkog materijala. Na gornjem dijelu trenerke oštećenog A. V. na donjem dijelu prednje i lijeve polovine u blizini rajferšlusa uvrdjeno je prisustvo krvi ljudskog porijekla, kao i na prednjem gornjem lijevom dijelu sportske potkošulje takodje vlasništvo optuženog A. V., pri čemu rezultat DNK analize daje ekstremno jaku podršku hipotezi, da ista potiče od oštećene A. V.. Iz izvještaja se dalje utvrdjuje, da na garderobi izuzetoj od optuženog A. M. nije utvrdjeno prisustvo krvi ljudskog porijekla. Pri ovakvom izvještaju vještak forenzičke genetike je u cjelosti ostao i na glavnom pretresu.</span>
</p>
<p>&nbsp;</p>
<p>
<span class="span1">Sud je izvještaj o vještačenju cijenio kao stručan, jasan, objektivan, zasnovan na pravilima stuke i nauke, pa je isti u cjelosti cijenio.</span>
</p>
<p>&nbsp;</p>
<p>
<span class="span2">Iz sadržine Zapisnika o sudskom poravnanju</span><span class="span1"> sačinjenog pred Osnovnim sudom u Podgorici u predmetu P.br. 315/2011 od 25.06.2011. godine, proizilazi, da su tuženi "L. osiguranje" AD Podgorica i tužioci A. D., A. V., A. A., A. M., A. M., A. A., A. N., A. G. i A. L. postigli dogvor vezano za predmet spora, kojim se tužilac obavezao da za ime naknade nematerijalne štete zbog pretrpljenih duševnih bolova usljed smrti bliskog lica-oca A. B. i tim osnovom i na ime naknade materijalne štete, tužiocima uplati ukupan iznos od 93.000 eura, na žiro račun tužilje A. D. koji se vodi kod CKB banke, kao i troškove postupka u iznosu od 4.000 eura. </span>
</p>
<p>&nbsp;</p>
<p>
<span class="span2">Iz sadržine Potvrde o isplati i prijemu novca</span><span class="span1"> proizilazi, da je štetnik F. T. na osnovu naknade štete zbog smrti A. B., dana 02.11.2010. godine, A. V. predstavniku oštećene porodice u prisustvu advokata K. N. isplatio gotov novac u iznosu od 18.300 eura. </span>
</p>
<p>&nbsp;</p>
<p>
<span class="span2">Iz sadržine dopisa Uprave za nekretnine</span><span class="span1"> Crne Gore broj 04-4182/2 od 04.12.2014. godine, proizilazi, da je oštećena A. V. vlasnik zemljišta KO Buljarica LN 753 u obimu svojine 1/1, kao i dijela objekta broj 8, odnosno stambenog prostora površine 45 m2 upisan u listu nepokretnosti broj 1975 KO Budva s obimom prava-svojine 1/1.</span>
</p>
<p>&nbsp;</p>
<p>
<span class="span2">Iz Izvoda iz kaznene evidencije za optuženog A. V.</span><span class="span1">, Uprave policije OB Kotor od 09.01.2014. godine, utvrdjuje se, da ovaj optuženi nije osudjivan. </span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navoda optužbe i odbrane optuženog A. V., te sve provedene dokaze kako pojedinačno, tako i u njihovoj povezanosti, ovaj sud nalazi, da je optuženi A. V. izvršio krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore, na način, mjesto i u vrijeme kako je to bliže predstavljeno u stavu I izreke presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da je optuženi A. V. dana 25.12.2013. godine, oko 01,30 časova, u mjestu S… u B… došao u stan oštećene A. V. njegove tetke, kako bi od iste zatražio tabletu za bolove, obzirom da je imao zubobolju, da bi potom dok se nalazio u stanu oštećene, nakon kraće svadje sa istom, izvadio nož dužine sječiva 7 cm, koji je donio sa sobom i oštećenoj najprije zadao udarac u predjelu desne ruke ispod ramena, a zatim nastavio da joj zadaje udarce nožem po vratu i tijelu, kojom prilikom je oštećena pokušala rukama da se brani, nakon čega je izašao iz sobe, kojom prilikom je oštećena A. V. zadobila osobitno tešku tjelesnu povredu u vidu 26 ubodno reznih rana </span><span class="span1">u predjelu neposredno iznad spoljašnje polovine desne obrve dužine 5 cm, središnjeg dijela lijeve strane lica dužine 7 cm, sredine donjeg kapka desnog oka, koji se pruža preko desne strane nosa do lijeve polovine gornje usne ukupne dužine 8 cm, desnom zaušnom predjelu dužine 6 cm, desnom sljepoočnom predjelu dužine 4 cm, u predjelu prednje i donje lijeve stane vrata dužine 4 cm, lijeve strane šije dužine 6 cm, desnom ključnjačinom 1 cm, unurašnje trećine lijeve slabine dužine 3,5 cm, spoljašnje strane lijeve lopatice dužine 1,2 cm, gornje strane desnog ramena dužine 8 cm, spoljašnje strane gornje trećine lijeve nadlaktice dužine 2 cm, u predjelu spoljašnje strane srednje trećine lijeve nadlaktice, na tri mjesta dužine 2 cm, 1 cm i 2 cm, unutrašnje strane srednje trećine nadlaktice na dva mjesta dužine 1 cm i 2 cm, prednje i unutrašnje strane desne nadlaktice, koji se pruža i zahvata desnu pazušnu jamu ukupne dužine 11 cm, desnog lakta dužine 6 cm, dlanene strane palca lijeve šake dužine 2 cm, dlanene strane gornjeg članka drugog prsta lijeve šake dužine 1 cm, naddlanene strane srednje trećine petog prsta lijeve šake dužine 1 cm, naddlanene strane desnog ručnog zgloba dužine 5 cm, naddlanene strane palac desne šake dužine 2,5 cm i unutrašnje ivice drugog prsta desne šake na dva mjesta dužine 0,5 cm 0,8 cm, pa je usljed povreda oštećene u predjelu lica nastupila unakaženost u vidu trajnog naruženja. </span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje sud je utvrdio, kako iz dijela odbrane optuženog A. V., tako i iz iskaza saslušanih svjedoka, materijalnih dokaza provedenih tokom postupka, kao i stručnim i objektivnim nalazima vještaka sudske medicine, humane genetike i trasološke struke. </span>
</p>
<p>&nbsp;</p>
<p>
<span class="span1">Optuženi A. V. u navodima svoje odbrane tokom cjelokupnog postupka nije sporio činjenicu, da je kritične noći bio u sobi svoje tetke, oštećene A. V., te da je nakon kraće svadje sa oštećenom, istoj nožem nanio povrede u predjelu glave i tijela. </span>
</p>
<p>&nbsp;</p>
<p>
<span class="span1">Nadalje, činjenični navodi iz izreke presude, nesumnjivo se potvrdjuju i iskazima saslušanih svjedoka A. J., A. Š. i A. B.. Naime, svjedok A. J. je u svom iskazu posvjedočila, da je kritične noći njena kćerka oštećena A. V. pokucala na prozor stana u kojem živi, nakon čega je ustala iz kreveta i otvorila vrata, kada je ugledala svoju kćerku V., svu krvavu, kako stoji pored prozora i govori "V., V., V., V., V. me ubio". Ovaj svjedok je dalje navela, da joj je V. ispričala, da je kritične noći V. </span><span class="span1">pokucao na njena vrata koja je ona otvorila, a zatim zatražio tabletu jer ga je bolio zub, da je otišla da mu donese vodu i tabletu. </span>
</p>
<p>&nbsp;</p>
<p>
<span class="span1">I svjedok A. Š. je u svom iskazu posvjedočila, da je kritične noći probudilo dozivanje upomoć njene svekrve A. J., zbog čega je izašla iz stana i potrčala u prizemlje kako bi vidjela što se desilo, da je silazeći vidjela krvave stepenice, a po izlasku iz kuće zatekla je oštećenu A. V., koja je stajala ispred ulaznih vrata donjeg sprata gdje živi njena majka J.. Čula je kako je V. vikala "V.,V.", a zatim je na zahtjev svoje svekrve J. pomogla da se V. ubaci u vozilo njene sestre B., koja je potom odvezla u bolnicu radi ukazivanja pomoći.</span>
</p>
<p>&nbsp;</p>
<p>
<span class="span1">I svjedok A. B. je u svom iskazu posvjedočila, da je na vrata stana u kojem ona živi dotrčala njena jetrva Š., koja joj je saopštila da je V. pala niz stepenice, zbog čega je odmah istračala iz stana i zatekla V. svu krvavu i nagrđenu. Uspjela je da pita V. što joj se dogodilo, na što joj je ona odgovorila da je V. nagrdio. </span>
</p>
<p>&nbsp;</p>
<p>
<span class="span1">U iskaze ovih svjedoka sud nije imao razloga da sumnja, obzirom da su njihovi iskazi potvrdjeni i sadržinom materijalnih dokaza provedenih u postupku i to: sadržinom zapisnika o uvidjaju Uprave policije CB B..., Ku.br. 483/13 od 25.12.2013. godine, fotodokumentacije CB Budva, sadržinom zapisnika o pretresanju stana i drugih prostorija Uprave policije CB Budva od 25.12.2013. godine, sadržine potvrde o privremeno oduzetim predmeta, medicinskom dokumentacijom na ime oštećene, kao i stručnim i objektivnim nalazom i mišljenjem vještaka sudske medicine prof. dr. Š. M. i njegovog usmenog izjašnjenja na glavnom pretresu, te stručnih i objektivnih izvještaja o trasološkom i DNK vještačenja Forenzičkog centra u Danilovgradu.</span>
</p>
<p>&nbsp;</p>
<p>
<span class="span1">Iz sadržine zapisnika o uvidjaju Uprave policije CB Budva, Ku.br. 483/13 od 25.12.2013. godine proizilazi, da se predmetni dogadjaj desio dana 25.12.2013. godine, oko 01,30 časova, u naselju S... u porodičnoj kući A. S., u stanu koje koristi oštećena A. V., koji se nalazi na prvom spratu kuće, da su na licu mjesta i to stepeništu zatečeni tragovi krvi kapljičastog oblika, koji se prostiru od stana oštećene ka prizemlju, dok je u dnevnoj sobi gdje se desio predmetni dogadjaj, zatečeni tragovi krvi u blizini ulaznih vrata, a u središnjem dijelu sobe tragovi borbe u vidu prevrnute lampe pored dvosjeda, pocijepan jastuk na kauču, stočić koji je bio iskošen, dok su na podu bili razbacani posteljina i ćebad, na kojima su se nalazili tragovi krvi u vidu većih fleka, kao i lokve krvi u blizini vrata ispod TV uredjaja, dok je na vratima stana koje koristi A. S. u dijelu oko brave, kao i na prozoru lijevo od ulaznih vrata na steklenoj površini, uočene umrljane fleke nalik na krv, a u što se sud uvjerio i uvidom u fotodokumentaciju na glavnom pretresu. </span>
</p>
<p>&nbsp;</p>
<p>
<span class="span1">Nadalje, iz sadržine zapisnika o pretresanju Uprave policije CB Budva broj 02-240/13 od 25.12.2013. godine, sud je utvrdio, da su ovlašćeni policijski službenici tog Centra bezbjednosti, prilikom pretresa stana i drugih prostorija koje je koristio optuženi A. V., u rezervoaru za vodu ispred kuće optuženog pronašli i privremeno oduzeli od optuženog, nož sa drvenim koricama dužine sječiva 7 cm, patike sivo-bijele boje broj 42, marke "Saucony", džemper bež boje sa teget crvenim prugama, dok su u stanu optuženog pronašli i privremeno oduzeli, pantalone na pruge marke "Zarman", majica na pruge sa natpisom "61", dukserica plavo-sive boje, a kako to nesumnjivo proizilazi iz sadržine potvrde o privremeno oduzetim predmetima Uprave policije CB Budva Ku.br. 483/13 od 25.12.2013. godine, a na kom nožu, patikama i garderobi </span><span class="span1">optuženog je stručnim i objektivnim DNK vještačenjem Forenzičkog centra u Danilovgradu utvrdjeno, prisustvo krvi ljudskog porijekla, pri čemu je rezultat DNK analize dao ekstremno jaku podršku hipotezi, da ista potiče od oštećene A. V., dok je na sječivu noža dužine 7 cm, sa crnim drvenim rukohvatom utvrdjeno prisustvo krvi ljudskog porijekla, pri čemu je DNK analizom utvrdjeno, da ista potiče od oštećene A. V.. </span>
</p>
<p>&nbsp;</p>
<p>
<span class="span1">Nadalje, iz stručnog i objektivnog nalaza i mišljenja vještaka sudske medicine prof. dr. Š. M. i njegovog usmenog izjašnjenja na glavnom pretresu, te medicinske dokumentacije na ime oštećene, koja se sastoji od istorije bolesti Opšte bolnice u Kotoru i otpusne liste sa epikrizom iste bolnice, sud je nesumnjivo utvrdio, vrstu, težinu i mehanizam nastanka tjelesnih povreda oštećene A. V.. Naime, iz nalaza i mišljenja vještaka nesumnjivo proizilazi, da je oštećena A. V. u predmetnom dogadjaju zadobila 26 ubodno reznih rana i to: u predjelu neposredno iznad spoljašnje polovine desne obrve dužine 5 cm, središnjeg dijela lijeve strane lica dužine 7 cm, sredine donjeg kapka desnog oka, koji se pruža preko desne strane nosa do lijeve polovine gornje usne ukupne dužine 8 cm, desnom zaušnom predjelu dužine 6 cm, desnom sljepoočnom predjelu dužine 4 cm, u predjelu prednje i donje lijeve stane vrata dužine 4 cm, lijeve strane šije dužine 6 cm, desnom ključnjačinom 1 cm, unurašnje trećine lijeve slabine dužine 3,5 cm, spoljašnje strane lijeve lopatice dužine 1,2 cm, gornje strane desnog ramena dužine 8 cm, spoljašnje strane gornje trećine lijeve nadlaktice dužine 2 cm, u predjelu spoljašnje strane srednje trećine lijeve nadlaktice, na tri mjesta dužine 2 cm, 1 cm i 2 cm, unutrašnje strane srednje trećine nadlaktice na dva mjesta dužine 1 cm i 2 cm, prednje i unutrašnje strane desne nadlaktice, koji se pruža i zahvata desnu pazušnu jamu ukupne dužine 11 cm, desnog lakta dužine 6 cm, dlanene strane palca lijeve šake dužine 2 cm, dlanene strane gornjeg članka drugog prsta lijeve šake dužine 1 cm, naddlanene strane srednje trećine petog prsta lijeve šake dužine 1 cm, naddlanene strane desnog ručnog zgloba dužine 5 cm, naddlanene strane palac desne šake dužine 2,5 cm i unutrašnje ivice drugog prsta desne šake na dva mjesta dužine 0,5 cm 0,8 cm, da su sve poverde posljedica višekratnog dejstva najmanje 26 puta oštrice i šiljka zamahnutog mehaničkog orudja, u što spada nož na odgovarajuće djelove tijela, dok su rane u predjelu obje šake nastale kao tzv. "odbrambene povrede" zadobijene dok se oštećena kretala i branila. Iz nalaza vještaka sudske medicine nesumnjivo se utvrdjuje, da je kao posledica povreda u vidu ubodno reznih rana koje je oštećena zadobila u predjelu glave, došlo do asimetrije sa spuštanjem lijeve polovine lica, što je za posljedicu imalo trajno naruženje, pa je vještak imajući u vidu tu činjenicu, koja je dovela do estetske poremećenosti i unakaženosti trajnog karaktera, elemenata iskrvavljenja i broja ubodno reznih rana (26), povrede koje je oštećena zadobila u predmetnom dogadjaju kvalifikovao kao osobito tešku tjelesnu povredu. </span>
</p>
<p>&nbsp;</p>
<p>
<span class="span1">Nalaz i mišljenje, te usmeno izjašnjenje vještaka sudske medicine u pogledu mehanizma nastanka tjelesnih povreda kod oštećene u potpunosti je saglasno i sa sadržinom Izvještaja o trasološkom vještačenju Forenzičkog centra i Danilovgradu i usmenom izjašnjenju vještaka trasologa D. G., iz kojeg se utvrdjuje, da su sva mehanička oštećenja na garderobi oštećene, osim oštećenja konstatovanih na suknji, karakteristično za oštećenja koja nastaju dejstvom oštrog metalnog predmeta sa sječivom, a koja oštećenja shodno svojim relativnim veličina odgovaraju širini sječiva noža, dužine sječiva 7,6 cm i širine sječiva 2 cm sa oštrim vrhom koji je takodje bio predmet vještačenja, a koji nož je pronadjen i privremeno oduzeti prilikom </span><span class="span1">pretresa stana i drugih prostorija koje je koristio optuženi A. V., kako to proizilazi iz sadržine zapisnika o pretresanju i potvrde o privremeno oduzetim predmetima na njegovo ime, a na kojem nožu je na dijelu sječiva, DNK vještačenjem, utrvrdjeno prisustvo krvi za koju je analizom utvrdjeno da potiče od oštećene A. V.. </span>
</p>
<p>&nbsp;</p>
<p>
<span class="span1">Imajući u vidu ovako utvrdjeno činjenično stanje, sud nije mogao prihvatiti navode odbrane optuženog, da je povrede oštećenoj nanio kako bi se odbranio od njenog napada, a sve nakon što joj je prethodno oduzeo nož sa kojim je navodno oštećena nasrtala na njega. Naime, optuženi je u svojoj odbrani ustvrdio, da je kritičnom prilikom oštećena zahtijevala od njega novac na zajam, kako bi mogla isplatiti ratu za kupljeni plac od izvesnog "Ž.", ali da je on odbio da joj pozajmi novac, nakon čega je oštećena izvadila nož, sa kojim je on prethodno u kuhinji rezao limun, naredila mu da sjedne, što je on i učinio, a zatim mu je naredila da podje kod majke i donese joj novac koji je tražila, prijeteći mu, da ukoliko to ne učini, da će se sa tim nožem isjeći i reći da je to on učinio, obzirom da su na nožu ostali njegovi otisci, kada je u kuhinji rezao limun, pa kada je on ponovo odbio da podje kod majke i donese novac, ista je prišla i drškom od noža ga udarila po glavi, a zatim još jednom, kada je uhvatio za ruku u kojoj je držala nož i odgurnuo je govoreći joj da mu ne prilazi i ne prijeti nožem, ali mu je oštećena ponovo uputila prijeteće riječi "rascijepaću ti stomak i izvaditi crijeva", a zatim ga još jednom udarila drškom po glavi, zbog čega se on naljutio, ustao sa kauča i krenuo da izadje, ali mu je tetka naredila da sjedne, stavljajući nož preko podlaktice lijeve ruke, govoreći mu da će da se ozbiljno "pokida", nakon čega je on ponovo sjeo, obećavajući oštećenoj, da će joj donijeti 5.000 eura, što je ona odbila, a zatim krenula boksom da ga udari i to rukom u kojoj je držala nož sa sječivom od palca ka gore, ali je on uspio da je uhvati za ruku, u namjeri da joj nož oduzme i u tom "cimanju" oko noža naprijed-nazad, njegova tetka se sama posjekla ispod desnog oka, glave i uha, da bi nakon 2-3 minuta uspio da joj oduzme nož iz ruke i krpu koju je oštećena imala kod sebe stavi na lice, kako bi joj spriječio krvarenje. Dalje je naveo, da je tetka i pored toga nastavila da nasrće na njega, pa je on sa nožem koji je držao u desnoj ruci od palca ka gore iz straha i panike počeo da maše lijevo-desno u pravcu tetke, braneći se od njenih nasrtaja, da bi u jednom trenutku tetka uspjela da ga rukama uhvati za kosu i spusti mu glavu ka podu, pa je on u namjeri da se ponovo odbrani od tetke, zamahnuo nožem i tom prilikom tetku posjekao po rukama, a zatim nastavio da je gura od sebe, kako bi došao do vrata od sobe i izašao, ali u tome nije uspio, jer se tetka popela na sto iskočila na njega, nakon čega je uspio da je odgurne, izadje iz sobe i ode do svog stana kako bi probudio svoju suprugu, vodeći računa da ga neko ne vidi. </span>
</p>
<p>&nbsp;</p>
<p>
<span class="span1">Ovakvu odbranu optuženog sud je cijenio kao krajnje neuvjerljivu, nelogičnu, pa samim tim i neosnovanu i sračunatu na izbjegavanje krivice za predmetno krivično djelo. Naime, provedenim dokazima na glavnom pretresu, pa i samom odbranom optuženog A. V. nesumnjivo je utvrdjeno, da je oštećena A. V. u predmetnom dogadjaju zadobila 26 ubodno reznih rana. Nadalje, iz stručnog i objektivnog nalaza vještaka sudske medicine prof. dr. Š. M., iz kojeg je sud utvrdio mehanizam nastanka tjelesnih povreda kod oštećene, nesumnjivo proizilazi, da su povrede kod oštećene A. V. nastale kao posljedica višekratnog dejstva najmanje 26 puta oštrice i šiljka zamahnutog mehaničkog orudja, u što spada i nož, a da su povrede u predjelu ruke oštećene ztv. "odbrambene" povrede, koje nastaju u situaciji kada se neko lice brani od nasrtaja oštrice noža. Nadalje, citirana odbrana optuženog, odnosno tvrdnja optuženog, da se kritičnom prilikom branio od nasrtaja oštećene mašući nožem koji </span><span class="span1">joj je prethodno oduzeo lijevo-desno, opovrgnuti su takodje usmenim izjašnjenjem istog vještaka, koji je isključio svaku mogućnost, da su ubodno rezne rane konstatovane kod oštećene nastale na taj način. Konačno, za sud je takva odbrana optuženog krajnje neuvjerljiva, imajući u vidu da je optuženi mlada osoba, koja je u vrijeme izvršenja krivičnog djela imala navršenih 24 godine, dakle, u punoj snazi, a u što je sud imao prilike da se uvjeri neposredno na glavnom pretresu, za razliku od oštećene, koja je pritom žena u srednjim godinama, pa je krajnje nelogično, da je optuženi kritičnom prilikom bio prinudjen da primijeni toliku silu i do te mjere povrijedi oštećenu, nanese joj 26 ubodno reznih rana, a sve kako bi navodno odbio nasrtaje oštećene, u cilju da napusti sobu u kojoj se nalazio sa oštećenom. Sa ovih razloga sud nije mogao prihvatiti ni stav branioca optuženog dat u završnoj riječi, da su se u radnjama optuženog A. V. stekla sva bitna obilježja bića krivičnog djela teška tjelesna povreda u prekoračenju nužne odbrane.</span>
</p>
<p>&nbsp;</p>
<p>
<span class="span1">Imajući u vidu naprijed utvrdjeno činjenično stanje ovaj sud nalazi, da su se u radnjama optuženog A. V. stekla sva bitna obilježja bića krivičnog djela ubistvo u pokušaju iz čl. 143. u vezi čl. 20. Krivičnog zakonika Crne Gore, obzirom da je u postupku nesumnjivo utvrdjeno, da je optuženi A. V. dana 25.12.2013. godine, oko 01,30 časova, u mjestu S.... u stanu oštećene A. V., pokušao da liši života svoju tetku oštećenu A. V., na način </span><span class="span1">što je ušao u kuću oštećene tražeći tabletu za zub, nakon čega je, dok se nalazio u spavaćoj sobi oštećene, nakon kraće svađe sa oštećenom, izvadio nož koji je donio sa sobom i istim zadao udarac oštećenoj u predjelu desne ruke ispod ramena, a zatim nastavio da joj zadaje udarce nožem po vratu i tijelu, kojom prilikom je oštećena A. V. zadobila osobito tešku tjelesnu povredu u vidu 26 ubodno reznih rana u predjelu neposredno iznad spoljašnje polovine desne obrve dužine 5 cm, središnjeg dijela lijeve strane lica dužine 7 cm, sredine donjeg kapka desnog oka, koji se pruža preko desne strane nosa do lijeve polovine gonje usne ukupne dužine 8 cm, desnom zaušnom predjelu dužine 6 cm, desnom sljepoočnom predjelu dužine 4 cm, u predjelu prednje i donje lijeve strane vrata dužine 4 cm, lijeve strane šije dužine 6 cm, desnom ključnjačinom 1 cm, unutrašnje trečine lijeve slabine dužine 3,5 cm, spoljašnje strane lijeve lopatice dužine 1,2 cm, gornje strane desnog ramena dužine 8 cm, spoljašnje strane gornje trećine lijeve nadlaktice dužine 2 cm, u predjelu spoljašnje strane srednje trećine lijeve nadlaktice, na tri mjesta dužine 2 cm, 1 cm i 2 cm, unutrašnje strane srednje trećine lijeve nadlaktice na dva mjesta dužine 1 cm i 2 cm, prednje i unutrašnje strane desne nadlaktice, koji se pruža i zahvata desnu pazušnu jamu ukupne dužine 11 cm, desnog lakta dužine 6 cm, dlanene strane palca lijeve šake dužine 2 cm, dlanene strane gornjeg članka drugog prsta lijeve šake dužine 1 cm, naddlanene strane srednje trećine petog prsta lijeve šake dužine 1 cm, naddlanene strane desnog ručnog zgloba dužine 5 cm, naddlanene strane palca desne šake dužine 2,5 cm i unutrašnje ivice drugog prsta desne šake na dva mjesta dužine 0,5 cm  0,8 cm, pa je uslijed povreda oštećene u predjelu lica nastupila  unakaženost u vidu trajnog naruženja.</span>
</p>
<p>&nbsp;</p>
<p>
<span class="span1">Sve okolnosti konkretnog slučaja doveli su ovaj sud do nesumnjivog zaključka, da je optuženi A. V. predmetno krivično djelo izvršio sa direktnim umišljajem. Optuženi je bio svjestan da zamahujući oštricom noža u pravcu glave, vrata i tijela oštećene A. V., istu može lišiti života, pa je to i htio, a na šta upućuju okolnosti konkretnog slučaja, tj. činjenica da je optuženi 26 puta zamahnuo nožem i uboo oštećenu, nanoseći joj 26 ubodno reznih rana u predjelu vitalnih djelova tijela, a kako je to sud nesumnjivo utvrdio iz stručnog i objektivnog nalaza i mišljenja vještaka sudske </span><span class="span1">medicine, nanoseći joj pritom osobitno tešku tjelesnu povredu, u vidu trajne naruženosti, dok se odsustvo posljedice predmetnog krivičnog djela (lišenje života oštećene) ne može pripisati volji i htjenju optuženog, već sticaju drugih okolnosti. </span>
</p>
<p>&nbsp;</p>
<p>
<span class="span1">Sud je cijenio i ostale dokaze provedene u postupku, pa je našao da nijesu od uticaja za drugačije presudjenje u ovoj krivičnoj stvari.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud  je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće ili otežavajuće okolnosti), pa je od olakšavajućih okolnosti na strani optuženog cijenio njegove lične i porodične prilike, odnosno relativnu mladost, optuženi je u vrijeme izvršenja krivičnog djela imao navršenih 24 godine života, činjenicu da je oženjen, otac dvoje maloljetne djece, njegov raniji život, tj. neosudjivanost, a što je sud utvrdio iz izvoda iz KE za optuženog, dok je kao oštežavajuću okolnost na strani optuženog sud cijenio činjenicu, da je kod oštećene A. V. kao posledica izvšrenja krivičnog djela za koje je optuženi oglašen krivim i osudjen nastupila unakaženost u vidu trajnog naruženja, pa je sud cijeneći naprijed navedene olakšavajuće i otežavajuću okonost, a posebno uzimajući u vidu činjenicu, da je djelo ostalo u pokušaju, a da se za pokušaj krivičnog djela shodno čl. 23. Krivičnog zakonika, učinilac može blaže kazniti, pa je sud primjenom odredbe čl. 45. i 46. Krivičnog zakonika, optuženom ublažio kaznu ispod zakonom propisanog minimum za predmetno krivično djelo i istog osudio na kaznu zatvora u trajanju od 2 (dvije) godine i 6 (šest) mjeseci, koja kazna je po ocjeni suda srazmjerna stepenu krivice optuženog i težini počinjenog krivičnog djela i da predstavlja onu kaznu kaja je nužno potrebna da se ostvari svrha kažnjavanja iz čl. 32. Krivičnog zakonika, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je optuženom A. V. shodno čl. 51. Krivičnog zakonika Crne Gore, u kaznu zatvora uračunao i vrijeme provedeno u pritvoru, počev od </span><span class="span1">25.12.2013. godine od 09,45 časova do 25.12.2014. godine</span><span class="span1">. </span>
</p>
<p>&nbsp;</p>
<p>
<span class="span1">Sud je optuženom A. V. shodno čl. 75. Krivičnog zakonika Crne Gore, izrekao i mjeru bezbjednosti oduzimanje predmeta i to </span><span class="span1">noža sa crnom drškom i brojem na sječivu 2811, dužine sječiva 7,6 cm, kao predmeta upotrijebljenog za izvršenje krivičnog djela</span><span class="span1">, a kako bi se otklonili stanja i uslovi da optuženi ubuduće vrši krivična djela u okviru </span><span class="span1">opšte svrhe propisivanja i izricanja mjera bezbjednosti iz čl.66. Krivičnog zakonika.</span>
</p>
<p>
<span class="span1">Kako je optuženi oglašen krivim, to ga je sud shodno </span><span class="span1">članu 226. i članu 229. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od po 150,00 eura, koji iznos je određen shodno složenosti krivičnog postupka, dužini njegovog trajanja i imovinskim prilikama optuženih, te da na ime polovine ostalih troškova postupka plati ovom sudu novčani iznos od 101,25 eura, na ime troškova medicinskog vještačenja po vještaku medicinske struke prof. dr. Š. M., novčani iznos od 24,75 eura na ime troškova trasološkog vještačenja po vještaku D. G., novčani iznos od 24,75 eura na ime troškova za DNK vještačenje po vještaku forenzičke genetike K. S., </span><span class="span1">te da na ime troškova postavljenog mu branioca po službenoj dužnosti adv. R. V. u pretkrivičnom postupku</span><span class="span1">, plati novčani iznos od </span><span class="span1">1.350,00 </span><span class="span1">eura, sve u roku od 15 dana po </span><span class="span1">pravosnažnosti presude, pod prijetnjom prinudne naplate, dok će o ostalim troškovima krivičnog postupka Sud odlučiti naknadno, posebnim rješenjem, po pribavljanju podataka o njegovoj visini, a shodno članu 227. stav 2. Zakonika o krivičnom postupku.</span>
</p>
<p>
<span class="span1">Na osnovu izloženog, odlučeno je kao u izreci presude.   </span>
</p>
<p>
<span class="span1"> </span>
</p>
<p>&nbsp;</p>
<p>
<span class="span1"> </span>
</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 02.03.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                       PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                          Predrag Tabaš </span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog,</span>
</p>
<p>
<span class="span1">4. a/a.</span>
</p>
<p>&nbsp;</p>
<p>
<span class="span1">Postupljeno, dana _____________ godine</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
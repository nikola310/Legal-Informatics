<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Calibri;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{margin-right:0.015277778in;text-align:justify;hyphenate:auto;font-family:Arial;font-size:12pt;}
.s1{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.14/13</span>
</p>
<p class="p1"></p>
<p class="p2">
<!--Image link to '0.png' can be here-->
</p>
<p class="p1"></p>
<p class="p3">
<span>U IME CRNE GORE </span>
</p>
<p class="p4"></p>
<p class="p5">
<span>OSNOVNI SUD U DANILOVGRADU kao prvostepeni krivični, po sudiji Vladimiru Novoviću, kao pojedincu, uz učešće Branke Nikolić, kao zapisničara, u krivičnom predmetu okrivljenog M.R. iz D., zbog krivičnog djela nedozvoljeno držanje oružja i eksplozivnih materija iz čl.403 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.139/13 od 25.02.2013.godine, koji je na glavnom pretresu zastupala Biljana Pavličić, savjetnik na radu kod ODT-a iz Podgorice, nakon održanog glavnog i javnog pretresa dana 18.06.2013.godine u prisustvu zastupnika optužnog predloga i okrivljenog, donio je dana 21.06.2013.godine i istog dana javno objavio</span>
</p>
<p class="p5"></p>
<p class="p5"></p>
<p class="p3">
<span>P R E S U D U </span>
</p>
<p class="p5"></p>
<p class="p5">
<span>Okrivljeni M.R., od oca Đ. i majke D., rodjene R., rodjen ....godine u D., sa mjestom prebivališta u D. – G. b.b., državljanin Crne Gore, pismen, završio srednju hemijsku školu, radnik, oženjen, otac troje djece, srednjeg imovnog stanja, neosudjivan.</span>
</p>
<p class="p5"></p>
<p class="p3">
<span>Kriv je</span>
</p>
<p class="p5"></p>
<p class="p5">
<span>Što je: </span>
</p>
<p class="p5"></p>
<p class="p5">
<span>Dana 10.12.2012.godine, u svojoj kući u naselju Gruda b.b., opština Danilovgrad, svjestan svog djela čije je izvršenje htio i znajući da je njegovo djelo zabranjeno suprotno čl. 10 st.3, čl.10a st.2 i čl. 27 Zakona o oružju (Sl.list RCG br. 49/2004, Sl. list CG br. 49/2008 i Sl.list CG br. 20/2011) neovlašćeno držao vatreno oružje-lovačku pušku marke "ČZ" kal.16, fab.br. 1-000668-71, tipa "Hamerles" i lovačku pušku marke "P Beretta", model A301, kal.12, fab.br. C42750E, za koje oružje nije imao oružni list, izdat od strane nadležnog organa</span>
</p>
<p class="p5"></p>
<p class="p5">
<span>- čime je počinio krivično djelo nedozvoljeno držanje oružja i eksplozivnih materija iz čl.403 st.1 KZ.</span>
</p>
<p class="p5"></p>
<p class="p5">
<span>Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p5"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p5">
<span>Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od 1 (jedne)  godine po pravosnažnosti presude ne učini novo krivično djelo. </span>
</p>
<p class="p5"></p>
<p class="p5">
<span>Dužan je okrivljeni da na ime troškova krivičnog postupka uplati budžetu Crne Gore iznos od 104,50 eura i po osnovu paušala iznos od 30,00 eura, a  sve u roku  od 15 dana po pravosnažnosti presude.</span>
</p>
<p class="p4"></p>
<p class="p5">
<span>Na osnovu čl.75 st.1 KZ, od okrivljenog se trajno oduzima lovačka puška marke "P Beretta", model A301, kal.12, fab.br. C42750E.</span>
</p>
<p class="p5"></p>
<p class="p5">
<span>Na osnovu čl.75 st.2 u vezi st.1 KZ trajno se oduzima lovačka puška marke "ČZ" kal.16, fab.br. 1-000668-71, tipa "Hamerles, čiji su suvlasnici R. M.o, R. V., M. D., R. V., R. Z. i K. V..  </span>
</p>
<p class="p6"></p>
<p class="p5"></p>
<p class="p3">
<span>O b r a z l o ž e nj e </span>
</p>
<p class="p3"></p>
<p class="p5">
<span>Optužnim predlogom ODT-a Podgorica Kt.br.139/13 od 25.02.2013.godine, stavljeno je na teret okrivljenom M.R. izvršenje krivičnog djela nedozvoljeno držanje oružja i eksplozivnih materija iz čl.403 st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela, na način određen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi po zakonu, te da prema okrivljenom izrekne mjeru bezbjednosti oduzimanja predmetnog oružja.   </span>
</p>
<p class="p5"></p>
<p class="p7">
<span>Okrivljeni M.R. u odbrani datoj u istražnom postupku i na glavnom pretresu u bitnom je naveo da je tačno da je u svojoj kući, koja se nalazi u naselju Gruda b.b., koje pripada području opštine Danilovgrad, držao lovačku pušku marke "Beretta", lovačku pušku marke "Brno", jednu malokalibarsku pušku i nešto municije. Pojasnio je da je lovačka puška marke "Beretta", fab.br.C42750E, kal.12, njegovo vlasništvo, da je uredno registrovao 1994.godine u tadašnjem SUP-u u Danilovgradu, te da nakon isteka važenja oružnog lista u 2004.godini isti više nije produžavao. Istakao je da produženje oružnog lista nije vršio iz razloga što je u međuvremenu umro njegov ujak R. R., koji je iza sebe ostavio malokalibarsku pušku, koja je nađena kod njega, kao i lovačku pušku marke "Brno". Tvrdi da je to oružje bilo uredno registrovano na njegovog pokojnog ujaka, a u 2010.godini je započeo postupak prevođenja tog oružja na njegovo ime i to tako što je ovjerio punomoćja svih njegovih nasljednika i članova porodice. Dodao je da je razlog zbog kojeg nije produžio oružni list za lovačku pušku marke "Beretta", bio i taj, što je htio da sačeka prevod ostalog oružja i onda smanji troškove ljekarskog uvjerenja i drugih taksi koje je bilo potrebno platiti. Na glavnom pretresu je objasnio da nije podnosio zahtjev Ministarstvu unutrašnjih poslova i javne uprave za izdavanje oružnog lista za lovačku pušku marke "Brno", fab.br.1-000668-71, da je ta puška bila vlasništvo njegovog pokojnog ujaka R.R., da su ga nasljednici njegovog pokojnog ujaka R.V., R.M., R.Z., K.V., R.V. i M.D. ovlastili da tu pušku prevede na svoje ime,  te da je odmah poslije smrti ujaka pušku uzeo kod sebe, kao i oružni list za tu pušku. U završnoj riječi je kazao da smatra da nije počinio krivično djelo koje mu je stavljeno na teret.   </span>
</p>
<p class="p7"></p>
<p class="p7">
<span>Sud je na glavnom pretresu u dokaznom postupku pročitao službenu zabilješku Uprave policije Ispostava Danilovgrad od 10.12.2012.godine, pročitao potvrdu o privremeno oduzetim predmetima Uprave policije Ispostava Danilovgrad od 10.12.2012.godine, izdatu na ime okrivljenog M.R., izvršio uvid u oružni list izdat od SUP-a Danilovgrad na ime okrivljenog M.R., a za lovačku pušku marke "Pietro Beretta" fab.br. C-42750E, izvršio uvid u oružni list MUP-a RCG OB Danilovgrad na ime R.R., a za lovačku pušku marke "Brno" fab.br. 1-000668-71, izvršio uvid u spise predmeta Osnovnog suda u Danilovgradu O.br. 205/09, pročitao punomoćje R.M. koje je ovjereno u Osnovnom sudu u Danilovgradu dana 29.01.2010.godine, pročitao punomoćje R.V. koje je ovjereno u Osnovnom sudu u Danilovgradu dana 29.01.2010.godine, pročitao punomoćje M.D. koje je ovjereno u Osnovnom sudu u Danilovgradu dana 29.01.2010.godine, pročitao punomoćje R.V. koje je ovjereno u Osnovnom sudu u Danilovgradu dana 03.02.2010.godine, pročitao punomoćje K.V. koje je ovjereno u Osnovnom sudu u Danilovgradu dana 29.01.2010.godine, pročitao punomoćje R.Z.a, koje je ovjereno u Osnovnom sudu u Nikšiću dana 15.02.2010.godine, pročitao izvještaj o balističkom vještačenju br.M 15/13 od 15.04.2013.godine, a koji je urađen od strane vještaka balističara dipl.ing. M. M. i pročitao izvod iz kaznene evidencije Uprave policije Ispostava Danilovgrad br.13-03-245/13-1169/2 od 12.03.2013.godine, izdat na ime okrivljenog M.R..</span>
</p>
<p class="p7"></p>
<p class="p7">
<span>U službenoj zabilješci Uprave policije Ispostava Danilovgrad od 10.12.2012.godine navedeno je da je dana 10.12.2012.godine, kada je pozvan kao građanin, okrivljeni M.R. u službene prostorije Uprave policije Ispostava Danilovgrad donio i predao između ostalog lovačku pušku marke "Pietro Beretta" fab.br. C-42705E, kal.12, oružni list na njegovo ime za tu pušku (čija je važnost istekla 02.06.2004.godine), lovačku pušku marke "Brno" fab.br. 1-000668-71, kal.16 i oružni list za tu pušku na ime R.R. (čija je važnost istekla 14.01.2009.godine).</span>
</p>
<p class="p7"></p>
<p class="p7">
<span>Iz potvrde o privremeno oduzetim predmetima Uprave policije Ispostava Danilovgrad od 10.12.2012.godine, izdate na ime okrivljenog M.R., utvrđuje se da su dana 10.12.2012.godine ovlašćeni policijski službenici od okrivljenog oduzeli između ostalog lovačku pušku marke "Pietro Beretta" fab.br. C-42705E, kal.12, oružni list na njegovo ime za tu pušku (čija je važnost istekla 02.06.2004.godine), lovačku pušku marke "Brno" fab.br. 1-000668-71, kal.16 i oružni list za tu pušku na ime R.R. (čija je važnost istekla 14.01.2009.godine).</span>
</p>
<p class="p7"></p>
<p class="p7">
<span>Iz oružnog lista SUP-a Danilovgrad, a za lovačku pušku marke "Pietro Beretta" fab.br. C-42750E, utvrđuje se da je isti izdat na ime okrivljenog M.R., te da je važio do 02.06.2004.godine.</span>
</p>
<p class="p7"></p>
<p class="p7">
<span>Iz oružnog lista MUP-a RCG OB Danilovgrad, a za lovačku pušku marke "Brno" fab.br. 1-000668-71, utvrđuje se da je isti izdat na ime R.R., te da mu je važnost istekla 14.01.2009.godine.</span>
</p>
<p class="p7"></p>
<p class="p7">
<span>Iz spisa predmeta Osnovnog suda u Danilovgradu O.br. 205/09 utvrđuje se da su rješenjem Osnovnog suda u Danilovgradu O.br.205/09 od 11.09.2009.godine, koje je postalo pravosnažno 11.09.2009.godine, iza smrti R.R. (preminuo 10.05.2009.godine) na lovačkoj pušci marke "Brno", fab.br. 1-000668-71, kal.16, za nasljednike oglašeni R.M. u obimu od 3/12, R.V. u obimu od 3/12, M.D. u obimu od 3/12, R.V. u obimu od 1/12, R.Z. u obimu od 1/12 i K.V. u obimu od 1/12.</span>
</p>
<p class="p7"></p>
<p class="p7">
<span>Iz punomoćja R.M. koje je ovjereno u Osnovnom sudu u Danilovgradu dana 29.01.2010.godine, punomoćja R.V. koje je ovjereno u Osnovnom sudu u Danilovgradu dana 29.01.2010.godine, punomoćja M.D. koje je ovjereno u Osnovnom sudu u Danilovgradu dana 29.01.2010.godine, punomoćja R.V. koje je ovjereno u Osnovnom sudu u Danilovgradu dana 03.02.2010.godine, punomoćja K.V. koje je ovjereno u Osnovnom sudu u Danilovgradu dana 29.01.2010.godine, punomoćja R.Z.a, koje je ovjereno u Osnovnom sudu u Nikšiću dana 15.02.2010.godine, utvrđuje se da su isti ovlastili okrivljenog M.R. da u njihovo ime i za njihov račun može otuđiti lovačku pušku marke "Brno", fab.br. 1-000668-71, kal.16.</span>
</p>
<p class="p7"></p>
<p class="p7">
<span>Iz izvještaja o balističkom vještačenju br.M 15/13 od 15.04.2013.godine, a koje je urađeno od strane vještaka balističara dipl.ing. M. M., utvrđuje se da su na balističko vještačenje dostavljeni: lovačka puška marke "ČZ" kal.16, fab.br. 1-000668-71, tipa "Hamerles" i lovačka puška marke "P Beretta", model A301, kal.12, fab.br. C42750E. Vizuelnim pregledom lovačke puške marke "ČZ" ne uočavaju se nedostaci koji bi uticali na funkcionalnost vatrenog oružja. Automatska kočnica je ispravna i aktivira se prilikom otvaranja puške. Probno pucanje je izvršeno bez problema. Tip ove lovačke puške je "Hamerles" ili "Položara", tj. cijevi su joj postavljene jedna prema drugoj po horizontali. Vizuelnim pregledom lovačke puške marke "P. Beretta" ne uočavaju se nedostaci koji bi uticali na funkcionalnost vatrenog oružja. Kapacitet magacina ove lovačke puške je 3 metka. Ove lovačke puške su poluautomatske, što znači da je za ispaljenje municije koja se nalazi u magacinu potrebno samo prvi put repetirati pušku. Po opaljenju metka automatski se izbaca ispaljena čaura i unosi sljedeći metak u cijev. Mehanička kočnica je ispravna. Probno pucanje je izvršeno bez problema. </span>
</p>
<p class="p7"></p>
<p class="p7">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.    </span>
</p>
<p class="p7"></p>
<p class="p7">
<span>Iz izvoda iz kaznene evidencije Uprave policije Ispostava Danilovgrad br.13-03-245/13-1169/2  od 12.03.2013.godine, izdatog na ime okrivljenog M.R., utvrđuje se da isti nije osuđivan. </span>
</p>
<p class="p7"></p>
<p class="p5">
<span>Na osnovu naprijed izložene činjenične gradje koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog M.R. stekla sva bitna obilježja bića krivičnog djela nedozvoljeno držanje oružja i eksplozivnih materija iz čl. 403 st.1 KZ. Naime, okrivljeni je dana 10.12.2012.godine, u svojoj kući u naselju Gruda b.b., opština Danilovgrad, svjestan svog djela čije je izvršenje htio i znajući da je njegovo djelo zabranjeno suprotno čl. 10 st.3, čl.10a st.2 i čl. 27 Zakona o oružju (Sl.list RCG br. 49/2004, Sl. list CG br. 49/2008 i Sl.list CG br. 20/2011) neovlašćeno držao vatreno oružje-lovačku pušku marke "ČZ" kal.16, fab.br. 1-000668-71, tipa "Hamerles" i lovačku pušku marke "P Beretta", model A301, kal.12, fab.br. C42750E, za koje oružje nije imao oružni list, izdat od strane nadležnog organa</span>
</p>
<p class="p5"></p>
<p class="p7">
<span>Iz izvještaja o balističkom vještačenju br.M15/13 od 15.04.2013.godine, urađenom od strane vještaka balističara dipl.ing. Milovana Mihailovića i potvrde o privremeno oduzetim predmetima Uprave policije Ispostava Danilovgrad od 10.12.2012.godine izdate na ime okrivljenog, utvrđuje se da su dana 10.12.2012.godine ovlašćeni policijski službenici oduzeli od okrivljenog M.R. ispravno vatreno oružje i to: lovačku pušku marke "ČZ", tj. "Brno" kal.16, fab.br. 1-000668-71, tipa "Hamerles" i lovačku pušku marke "P Beretta", model A301, kal.12, fab.br. C42750E.</span>
</p>
<p class="p7"></p>
<p class="p7">
<span>Okrivljeni M.R. u odbrani nije poricao da je u svojoj kući u naselju Gruda b.b, koje pripada području opštine Danilovgrad, držao predmetno vatreno oružje, tj. lovačke puške, da je odmah poslije smrti ujaka R.R., koja je bila dana 10.05.2009.godine, lovačku pušku marke "ČZ", tj. "Brno" kal.16, fab.br. 1-000668-71, uzeo kod sebe, kao i oružni list za tu pušku, da kod Ministarstva unutrašnjih poslova i javne uprave nije podnosio zahtjev za izdavanje oružnog lista za tu pušku na njegovo ime, te da je znao da su za obje puške istekli oružni listovi. Okrivljeni M.R. nije sporio ni da je lovačka puška marke "P Beretta", model A301, kal.12, fab.br. C42750E, njegovo vlasništvo. Iz spisa predmeta Osnovnog suda u Danilovgradu O.br. 205/09 utvrđeno je da su rješenjem Osnovnog suda u Danilovgradu O.br.205/09 od 11.09.2009.godine, koje je postalo pravosnažno 11.09.2009.godine, iza smrti R.R. (preminuo 10.05.2009.godine), na lovačkoj pušci marke "ČZ", tj. "Brno", fab.br. 1-000668-71, kal.16, za nasljednike oglašeni R.M. u obimu od 3/12, R.V. u obimu od 3/12, M.D. u obimu od 3/12, R.V. u obimu od 1/12, R.Z. u obimu od 1/12 i K.V. u obimu od 1/12, dok se iz punomoćja R.M. koje je ovjereno u Osnovnom sudu u Danilovgradu dana 29.01.2010.godine, punomoćja R.V. koje je ovjereno u Osnovnom sudu u Danilovgradu dana 29.01.2010.godine, punomoćja M.D. koje je ovjereno u Osnovnom sudu u Danilovgradu dana 29.01.2010.godine, punomoćja R.V. koje je ovjereno u Osnovnom sudu u Danilovgradu dana 03.02.2010.godine, punomoćja K.V. koje je ovjereno u Osnovnom sudu u Danilovgradu dana 29.01.2010.godine i punomoćja R.Z.a, koje je ovjereno u Osnovnom sudu u Nikšiću dana 15.02.2010.godine, utvrđuje da su isti ovlastili okrivljenog M.R. da u njihovo ime i za njihov račun može otuđiti lovačku pušku marke "Brno", tj. "ČZ", fab.br. 1-000668-71, kal.16.</span>
</p>
<p class="p7"></p>
<p class="p7">
<span>Dalje se iz oružnog lista SUP-a Danilovgrad, a za lovačku pušku marke "P. Beretta" fab.br. C-42750E, utvrđuje da je isti izdat na ime okrivljenog M.R., te da je važio do 02.06.2004.godine, dok se iz oružnog lista MUP-a RCG OB Danilovgrad, a za lovačku pušku marke "Brno", tj. "ČZ" fab.br. 1-000668-71, utvrđuje da je isti izdat na ime R.R., te da mu je važnost istekla 14.01.2009.godine.</span>
</p>
<p class="p7"></p>
<p class="p7">
<span>Dakle, okrivljeni je držao predmetno vatreno oružje, a da za to nije imao oružni list. Ovo s toga što je oružni list za lovačku pušku marke "ČZ", fab.br. 1-000668-71, bio izdat na ime R.R., koji je preminuo 10.05.2009.godine, iza čije smrti je ostavinski postupak okončan 11.09.2009.godine, a oružni list za predmetnu pušku je istekao 14.01.2009.godine i što je oružni list, SUP-a Danilovgrad, a za lovačku pušku marke "P. Beretta" fab.br. C-42750E, koji je glasio na ime okrivljenog M.R., važio do 02.06.2004.godine.</span>
</p>
<p class="p7"></p>
<p class="p7">
<span>Članom 10 st.3 Zakona o oružju (Sl. list RCG br.49/2004, Sl. list CG br.49/2008 i Sl. list CG br.20/2011), propisano je da predmetno vatreno oružje spada u kategoriju B, čl. 10a st.2 istog zakona propisano je da je zabranjeno nabavljanje, držanje i nošenje oružja kategorije B bez odgovarajuće isprave o oružju, dok je čl.27 istog zakona propisano da se oružni list izdaje za držanje oružja ili za držanje i nošenje oružja. Svim oružnim listovima ( od kojih je jedan glasio na ime okrivljenog, a drugi na ime njegovog pokojnog ujaka R.R.) je istekao rok važenja i to više godina. Činjenica da je okrivljeni posjedovao oružne listove, kojima su istekli rokovi važenja, a od kojih je samo jedan glasio na njegovo ime, dok je drugi glasio na ime njegovog pokojnog ujaka, su bez uticaja na pitanje krivice okrivljenog, s obzirom da je odredbom čl.28 Zakona o oružju (Sl. list RCG br.49/2004, Sl. list CG br.49/2008 i Sl. list CG br.20/2011) propisano da se na zahtjev podnosioca oružnog lista važenje oružnog lista može produžiti, a da nadležni organ neće produžiti rok važenja oružnog lista ako podnosilac ne ispunjava uslove iz čl.17 st.1 Zakona o oružju (Sl. list RCG br.49/2004, Sl. list CG br.49/2008 i Sl. list CG br.20/2011), da je odredbom čl.46 Zakona o oružju (Sl. list RCG br.49/2004, Sl. list CG br.49/2008 i Sl. list CG br.20/2011) propisano da se nasljedniku oružja može, na njegov zahtjev, izdati oružni list za držanje oružja, ukoliko ispunjava uslove iz čl. 17 st.1 Zakona o oružju (Sl. list RCG br.49/2004, Sl. list CG br.49/2008 i Sl. list CG br.20/2011), te da je odredbom čl. 47 Zakona o oružju (Sl. list RCG br.49/2004, Sl. list CG br.49/2008 i Sl. list CG br.20/2011) propisano da ako nasljednik ne podnese zahtjev za izdavanje oružnog lista u roku od 60 dana od završetka ostavinskog postupka ili ako je takav zahtjev odbijen, Ministarstvo će oduzeti oružje i municiju i postupiti na način propisan čl. 54 istog Zakona. Prema tome činjenica da je okrivljeni nekad imao oružni list za držanje lovačke puške marke "P Beretta", model A301, kal.12, fab.br. C42750E, te da za lovačku pušku marke "ČZ", kal.16, fab.br. 1-000668-71, tipa "Hamerles" nema oružni list na svoje ime, već na ime pokojnog ujaka  i koji je istekao, a kod toga da okrivljeni nije ni nasljednik, ne isključuje njegovu krivicu u pravcu izvršenja predmetnog krivičnog djela, a što je sve okrivljenom bilo poznato. Krivično djelo nedozvoljeno držanje oružja i eksplozivnih materija iz čl.403 st.1 KZ, čini onaj ko neovlašćeno izradjuje, prodaje, nabavlja, vrši razmjenu, nosi ili drži vatreno oružje, municiju ili eksplozivne materije. Okrivljeni je svakako znao i bio svjestan da je držanje oružja sa isteklim rokom važenja oružnog lista i sa oružnim listom koji ne glasi na njegovo ime i koji je takođe istekao, kažnjivo, odnosno znao je da predmetno vatreno oružje kategorije B drži protivpravno, bez oružnog lista, dakle neovlašćeno, što je i htio, pa je u izvršenju predmetnog krivičnog djela postupao sa direktnim umišljajem jer je bio svjestan svog djela i htio je njegovo izvršenje.</span>
</p>
<p class="p7"></p>
<p class="p7">
<span>Iz naprijed navedenih razloga nije prihvaćena teza okrivljenog da nije počinio krivično djelo nedozvoljeno držanje oružja i eksplozivnih materija iz čl.403 st.1 KZ. </span>
</p>
<p class="p7"></p>
<p class="p5">
<span>Zastupnik optužbe je na glavnom pretresu odustao od predloga da se u dokaznom postupku čita izvještaj o balističkoj analizi Forezničkog centra Uprave policije Crne Gore-Danilovgrad 07 br.244/12-2-4986 od 24.12.2012.godine, dok je okrivljeni M.R. odustao od predloga da se u dokaznom postupku vrši uvid u oružni list za lovačku pušku marke "MC-21" i u dozvolu za lov od 03.10.2012.godine, izdatu od Javnog preduzeća za uzgoj, zaštitu i lov divljači Danilovgrad na njegovo ime. </span>
</p>
<p class="p7"></p>
<p class="p5">
<span>Sud je prilikom odlučivanja o vrsti i visini krivične sankcije, imao u vidu sve okolnosti na strani okrivljenog koje su značajne za njen izbor i visinu, u smislu čl. 42 KZ, pa je od olakšavajućih okolnosti na strani okrivljenog našao da je oženjen, da je otac troje djece i da je neosuđivan, što je utvrđeno iz citiranog izvoda iz kaznene evidencije, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 3 (tri) mjeseca i istovremeno odredio da se ista neće izvršiti ako okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe izricanja krivičnih sankcija iz čl. 4 st. 2 KZ.</span>
</p>
<p class="p5"></p>
<p class="p5">
<span>Sud je cijenio i druge provedene dokaze, pa je našao da su bez uticaja na odluku u ovoj krivičnoj stvari.  </span>
</p>
<p class="p5"></p>
<p class="p5">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim isti je obavezan da na ime troškova krivičnog postupka uplati budžetu Crne Gore iznos od 104,50 eura, a koji troškovi se odnose na nagradu odmjerenu vještaku balističaru dipl.ing. M. M., kao i da plati na ime sudskog paušala iznos od 30,00 eura, koji paušal je odredjen shodno složenosti i trajanju postupka, uz ocjenu imovinskih prilika okrivljenog. Navedene troškove okrivljeni je dužan platiti u roku od 15 dana po pravosnažnosti presude.</span>
</p>
<p class="p5"></p>
<p class="p5">
<span>Mjera bezbjednosti oduzimanja predmeta i to lovačke puške marke "P Beretta", model A301, kal.12, fab.br. C42750E, izrečena je na osnovu čl.75 st.1 KZ, jer se radilo o predmetu upotrijebljenom za izvršenje krivičnog djela, a koji je svojina učinioca. </span>
</p>
<p class="p5"></p>
<p class="p5">
<span>Mjera bezbjednosti oduzimanja predmeta i to lovačke puške marke "ČZ" kal.16, fab.br. 1-000668-71, tipa "Hamerles, izrečena je na osnovu čl.75 st.2 u vezi st.1 KZ, jer se radilo o predmetu upotrijebljenom za izvršenje krivičnog djela, koji nije bio svojina učinioca, već susvojina R.M., R.V., M.D., R.V., R.Z.a i K.V., a to su zahtijevali razlozi bezbjednosti ljudi obzirom da su R.M., R.V., M.D., R.V., R.Z. i K.V., nakon ostavinskog postupka okončanog dana 11.09.2009.godine, ovlastili okrivljenog M.R. da u njihovo ime i za njihov račun može otuđiti predmetnu lovačku pušku, čiji je oružni list istekao.</span>
</p>
<p class="p5"></p>
<p class="p5">
<span>Na osnovu izloženog, a primjenom čl.374 ZKP-a, odlučeno je kao u izreci ove presude. </span>
</p>
<p class="p5"></p>
<p class="p5"></p>
<p class="p5">
<span>ZAPISNIČAR                                                                      S U D I J A</span>
</p>
<p class="p5">
<span>Branka Nikolić                                                            Vladimir Novović</span>
</p>
<p class="p5"></p>
<p class="p5">
<span>D-na:</span>
</p>
<p class="p5"></p>
<p class="p5">
<span>- ODT Podgorica</span>
</p>
<p class="p5">
<span>- okrivljenom M.R.</span>
</p>
<p class="p5">
<span>- R.M., ul. Đ. M. br. 55/65 P.</span>
</p>
<p class="p5">
<span>- R.V., ul. K. A. br. 82 – B.</span>
</p>
<p class="p5">
<span>- M.D., J.-D.</span>
</p>
<p class="p5">
<span>- R.V., G. b.b.-D.</span>
</p>
<p class="p5">
<span>- R.Z., ul. B. br. 19-N.</span>
</p>
<p class="p5">
<span>- K.V., ul. J. O. 4/4 H.-N.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA</span><span>: Protiv ove presude može se izjaviti žalba Višem sudu u Podgorici u roku od 8 dana od dana prijema  pismenog otpravka, a preko ovog suda. </span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p6"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.299/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Đuković Goranu, uz učešće namještenika suda Paunović Nataše kao zapisničara, u krivičnom predmetu protiv okrivljenog R. R., zbog krivičnog djela sprječavanje službenog lica u vršenju službene radnje iz čl.375 st.3 u vezi st.1 i st.2 Krivičnog zakonika Crne Gore, odlučujući po optužnom predlogu Osnovnog državnog tužioca iz Podgorice, Kt.br.216/13 od 15. marta 2013. godine, koji je zastupao zamjenik Osnovnog državnog tužioca Medojević Ivan, nakon glavnog, javnog pretresa održanog dana 13.11.2013. godine u prisustvu stranaka, te branioca okrivljenog, advokata M. Z, svjedoka oštećenih B. Ž. i K. D. donio je, a dana 14.11.2013. godine javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: R. R, od oca R. i majke J., rođene B, rođen ... godine u M., sa prebivalištem u P – Ul. M. P. br.10, državljanin Crne Gore, po zanimanju trgovac, oženjen, otac dvoje djece, pismen, sa završenom srednjom trgovinskom školom, lošeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 13. februara 2013. godine u Podgorici, oko 23,00h, u Ul. V. B., svjestan svog djela, čije izvršenje je htio, znajući da je njegovo djelo zabranjeno, silom spriječio službena lica Uprave policije – Područne jedinice P. u vršenju poslova javne bezbjednosti – redovne kontrole javnog saobraćaja i utvrđivanja identiteta lica, na način što, upravljajući vozilom marke „Peugeot” registarskih oznaka ..., nije zaustavio vozilo kada mu je službenik policije – oštećeni B. Ž., koji je obavljao poslove redovne kontrole saobraćaja, upotrebom palice „Stop” dao znak da stane, već je nastavio kretanje u pravcu kasarne „M”, zbog čega su se oštećeni B. Ž. i K. D. službenim vozilom uputili za njim i sustigli ga, da bi potom oštećeni B. prišao njegovom vozilu u kojem trenutku je okrivljeni otvorio vrata i njima udario oštećenog u lijevu nogu, a nakon toga nastavio kretanje, pa su oštećeni krenuli za njim i u neposrednoj blizini okrivljenog zatekli kako se kreće pješice trotoarom i zatražili da im preda lična dokumenta na uvid radi utvrđivanja njegovog identiteta, što je on odbio upućujući im niz pogrdnih riječi, a zatim je pesnicom udario oštećenog B. u predjelu vilice, kojom prilikom mu je nanio laku tjelesnu povredu u vidu krvnog podliva kože u predjelu lijevog obraza, da bi potom pokušao da pobjegne, u čemu su ga oštećeni spriječili, te je tada oštećene B. i K. nastavio da gura i udara nogama, koji su zatim pozvali pojačanje, stavili mu sredstva za vezivanje i službenim vozilom ga prebacili do prostorija Uprave policije – PJ P., gdje su ga predali ovlašćenim inspektorima,</span>
</p>
<p>&nbsp;</p>
<p>
<span class="span1">- čime je izvršio krivično djelo sprječavanje službenog lica u vršenju službene radnje iz čl.375 st.3 u vezi st.1 i st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom, primjenom citiranih zakonskih propisa i čl.3, 4, 5, 13, 15, 32, 42, 52, 53, 54 Krivičnog zakonika Crne Gore, te čl.226, 229 i 374 Zakonika o krivičnom postupku, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova postupka uplati novčani iznos od 225,50 eura (dvjestadvadesetpet eura i pedeset centi) kao i 30,00 eura (trideset eura) na ime paušala, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužioca iz Podgorice, Kt.br.216/13 od 15 marta 2013. godine, okrivljenom R. R. stavljeno je na teret izvršenje krivičnog djela sprječavanje službenog lica u vršenju službene radnje iz čl.375 st.3 u vezi st.1 i st.2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi izjavio da u cjelosti ostaje pri podnijetom optužnom predlogu, pa je predložio sudu da okrivljenog oglasi krivim, te da istom izrekne krivičnu sankciju u granicama predviđenim zakonom.</span>
</p>
<p>&nbsp;</p>
<p>
<span class="span1">Oštećeni B. Ž. je u završnoj riječi izjavio da se pridružuje krivičnom gonjenju, ali da ne ističe imovinskopravni zahtjev.</span>
</p>
<p>&nbsp;</p>
<p>
<span class="span1">Oštećeni K. D. je u završnoj riječi izjavio da se pridružuje krivičnom gonjenju, ali da ne ističe imovinskopravni zahtjev.</span>
</p>
<p>&nbsp;</p>
<p>
<span class="span1">Iznoseći svoju odbranu na glavnom pretresu, kao i tokom čitavog postupka, okrivljeni R. R. je u bitnom istakao da je dana 13.02.2013. godine oko 19,00 časova, pošao na fudbalski turnir koji se održavao u „balonu“, u naselju M. Pojasnio je da je na utakmicu došao pješke, da bi nakon turnira svratio do stana na Ibričevini, gdje je uzeo svoj automobil marke „Peugeot 205“, bijele boje, registarskih oznaka . Negdje oko 23,00 časa navedenim automobilom je krenuo u pravcu kasarne u namjeri da automobil parkira pored raskrsnice, kako bi pješke prošetao do svoje kuće u D., iz razloga što mu je neophodna fizička aktivnost zbog zdravstvenog stanja. Pojasnio je sudu da je dijabetičar. Prije nego što je sjeo u automobil popio je dvije manje čaše jabukovače, i to u periodu od 19 sati pa do kretanja. Dok se kretao u pravcu kasarne, primijetio je jedno vozilo u pokretu ispred njega, koje je nastavilo kretanje u pravcu naselja D., a on je skrenuo desno prema kasarni. Radi se o velikoj raskrsnici, koja je osvijetljena gradskom rasvjetom. Na toj raskrsnici niko ga nije zaustavljao, niti je tu vidio policiju. Kada je došao do kapije kasarne okrenuo je vozilo, došao na istu raskrsnicu gdje je prethodno skrenuo desno, i sa desne strane parkirao svoj automobil. Razdaljina između ove raskrsnice i kapije kasarne gdje se okrenuo je možda nekih 20-30m, a razlog zbog kojeg je otišao do kapije kasarne je da bi se okrenuo, jer tu postoji proširenje. Kada se parkirao izašao je iz automobila, prešao raskrsnicu i pješke pošao u pravcu D. Kada je prošao nekih 50m, naišao je policijski automobil iz pravca grada, u kome su se nalazila dva uniformisana policajca, i zaustavio se pored njega. Jedan policajac je izašao iz vozila i zatražio mu dokumenta, na šta je on istog momenta dao vozačku dozvolu. Nakon toga, taj policajac mu se obratio i saopštio kako mora poći sa njima u stanicu, na šta je on upitao za razlog zbog kojeg ga privode, te im pojasnio kako nije nikakav kriminalac, ali policajac to nije htio da čuje, pa je zajedno sa kolegom skočio na njega, kojom prilikom su mu stavili lisice na ruke i sjeli ga u službeno vozilo. Od tog trenutka pa sve do dolaska u stanicu policije on se više ničega ne sjeća. Pojasnio je da kritičnom prilikom nikakvog kontakta nije imao sa policajcima, nije ih gurao niti udarao. Dodao je da ga te večeri nije zaustavila policijska patrola, niti je vidio policajce na raskrsnici na kojoj je skrenuo prema kasarni M. Pojasnio je da mu vid nije uvijek dobar zbog dijabetesa, te da se od povećanja šećera često dešava da izgubi svijest. </span>
</p>
<p>
<span class="span1"> </span>
</p>
<p>
<span class="span1">Branilac okrivljenog R. R, advokat M. Z, je u završnoj riječi predložio sudu da donese oslobađajuću presudu, a ovo obzirom na izvedene dokaze u postupku, kao i činjenicu da se njegov branjenik ne sjeća radnji u vrijeme izvršenja krivičnog djela, što znači da nije bio svjestan svog djela i nije mogao upravljati svojim postupcima. Ukoliko sud nađe da u radnjama </span><span class="span1">njegovog branjenika ima elemenata krivičnog djela koje mu se stavlja na teret, predložio je da mu sud izrekne uslovnu osudu, jer smatra da bi se ovom krivičnom sankcijom u potpunosti ostvarila svrha kažnjavanja, ovo tim prije što njegov branjenik do sada nije kažnjavan, a radi se o zrelom i bolesnom čovjeku.</span>
</p>
<p>&nbsp;</p>
<p>
<span class="span1">Okrivljeni R. R. je u završnoj riječi prihvatio završnu riječ svog branioca, te ostao pri navodima svoje odbrane na glavnom pretresu.</span>
</p>
<p>&nbsp;</p>
<p>
<span class="span1">Sud je u dokaznom postupku, radi utvrđivanja potpunog i pravilnog činjeničnog stanja, proveo sljedeće dokaze: saslušao svjedoka oštećenog B. Ž; saslušao svjedoka oštećenog K. D; pročitao službenu zabilješku Uprave policije PJ Podgorica Ku.br.108/2013 od 15.02.2013. godine; pročitao izvještaj ljekara specijaliste hirurga Urgentnog centra javne zdravstvene ustanove – K. centra C. G. – P, broj protokola 2578 od 14.02.2013. godine, na ime B. Ž; pročitao izvještaj ljekara specijaliste ... – P., broj protokola 2601 od 14.02.2013. godine, na ime Brnović Željko; pročitao izvještaj ljekara specijaliste .... – P., broj protokola 2532 od 12.03.2012. godine; pročitao nalaz i mišljenje vještaka medicinske struke dr N. K. od 04.03.2013. godine; saslušao sudskog vještaka medicinske struke, psihijatra dr G. Ž.; saslušao sudskog vještaka medicinske struke, dr B. B.; pročitao izvod iz KE Uprave policije PJ Bijelo Polje, Ispostava M., br.... od 02.04.2013. godine.  </span>
</p>
<p>&nbsp;</p>
<p>
<span class="span1">Neophodno je istaći da je sud, po službenoj dužnosti, donio rješenje da se u dokaznom postupku neće saslušavati svjedok N. D., iz razloga što sud nije mogao pribaviti njegovu adresu, što se utvrđuje iz dopisa Ministarstva unutrašnjih poslova, a činjenično stanje je u dovoljnoj mjeri rasvijetljeno radi donošenja konačne odluke i bez saslušanja ovog svjedoka.</span>
</p>
<p>&nbsp;</p>
<p>
<span class="span1">Saslušan na glavnom pretresu, svjedok oštećeni B. Ž. posvjedočio je da je kao službenik Uprave policije PJ P., Ekspoziture za saobraćaj, dana 13.02.2013. godine sa kolegom K. D. radio treću smjenu, i to od 22,00 sata do 06,00 sati narednog dana. Kako su dobili zadatak da kontrolišu učesnike u saobraćaju u naselju M., zaustavili su se u Ul. V. B. Negdje do iza 23,00 časa normalno su vršili kontrolu, kada je vidio da iz pravca grada nailazi vozilo marke „Peugeot“, bijele boje, pa je izašao na kolovoz bliže bijeloj liniji i pokazao palicom STOP da se lice zaustavi. U prvom trenutku mu se učinilo da auto usporava, ali kad je bilo blizu vozač je dao gas i skrenuo u desno prema kasarni M. Vratio se u službeno vozilo gdje se nalazio njegov kolega K. D, i zaputili su se za ovim „Peugeot“-om. Na proširenju koje se nalazi ispred same kapije kasarne ovo vozilo je krenulo da se polukružno okreće, pa je službeno vozilo zaustavio na sred puta, izašao iz vozila i krenuo prema „Peugeot“-u. Pomenuto vozilo se kretalo dosta sporo, tako da je mogao da mu priđe i da kaže vozaču da se zaustavi i da spusti staklo. Vozač vozila „Peugeot“ je klimnuo glavom, ali u narednom trenutku je otvorio svoja vrata, prošao pored njega i vratima ga udario u predjelu lijeve noge, a potom je prošao između neke ograde i službenog vozila i vratio se pravcem odakle su došli. Kada su izašli na glavnu ulicu vidjeli su da auto koje su jurili stoji na mjestu gdje su ranije vršili kontrolu, ali da u njemu nema nikog. Kako se vozač vozila koje su prethodno kontrolisali i dalje nalazio na toj raskrsnici, upitao ga je gdje je vozač iz „Peugeot“-a, a on je odgovorio riječima: „Eno ga tamo“, i pokazao u pravcu jedne osobe koja se kretala trotoarom sa lijeve strane. On i njegov kolega Kalezić Davor su se vratili do te osobe, izašli iz vozila i zatražili njegova lična dokumenta. Ta osoba je bila u vidno pijanom stanju, što je on mogao da primijeti i kod same kapije kada je ovaj otvorio vrata, jer se osjećao alkohol. Na njihovo traženje da pokaže dokumenta, ova osoba je odgovorila da nemaju pravo da ga kontrolišu jer je on pješak, a kada su mu pojasnili prekršaj koji je napravio, te da mu zbog toga traže dokumenta, on je počeo da viče i da psuje. Govorio je za to vrijeme: „Pičke jedne, šta ćete od mene, smradovi jedni, ja sam prijatelj D. M., ostaviću vas bez posla“, itd. Kako je ova osoba granala rukama, on je u jednom trenutku pokušao da mu spusti ruku, a prethodno ga je upozorio da ih ne vrijeđa, što ovaj nije prestajao. Takođe ih je sve vrijeme gurao. Pojasnio je da je ova osoba bila agresivna čitavo vrijeme, a da su se on i njegov kolega ponašali profesionalno i kulturno. Čitavo vrijeme je vikao </span><span class="span1">i galamio, gurajući ih rukama i pokušavajući da prođe pored njih. Kada je ovog čovjeka uhvatio za ruku, on ju je istrgao i stisnutom pesnicom ga udario u predjelu vilice po lijevoj strani. Tada su ga uhvatili i doveli do službenog vozila. Dok su ga tu držali, ovaj čovjek ih je udarao nogama u predjelu njihovih noga, s tim što je njega pokušao da udari glavom u predjelu glave. Kako se čitavo vrijeme trzao kao da hoće da se bije, pozvali su pojačanje i zatražili maricu. Ne može se tačno sjetiti da li su mu stavili sredstva za vezivanje prije dolaska marice ili kada je ista stigla, ali u svakom slučaju ta osoba je smještena u maricu sa lisicama na rukama. Dok se nalazio u marici, ovaj čovjek je lupao nogama, vikao i psovao. On i njegov kolega K. su pošli za maricom, a u kancelariji je ovaj čovjek nastavio da pravi probleme, i prijetio mu riječima: „S tobom ću lično da se obračunam pičko jedna, ostaviću te bez posla čim dobijem D. M., smradu jedan, jebaću ti familiju“, itd. Ponuđeno mu je alkotestiranje i vađenje krvi, što je on odbio, da bi tek kada je došao inspektor malo se smirio i inspektoru dao lična dokumenta. Ovaj inspektor je tada njemu dao vozačku dozvolu ovog čovjeka, i tada je to lice ustalo sa stolice i krenulo prema njemu u namjeri da se obračuna sa njim i otme mu vozačku dozvolu, u čemu je spriječen od strane inspektora. Nakon toga, on je sa kolegom K. izašao iz kancelarije kako bi obavili službene radnje vezane za privođenje ovog lica. Istakao je da je ovo lice dobro osmotrio kada ga je zaustavljao, te da je to isto lice koje je naknadno zaustavio kao pješaka nakon povratka od kapije kasarne. U trenutku kada ga je zaustavljao, on i ovo lice nijesu bili udaljeni više od 1m, a mjesto je bilo dobro osvijetljeno uličnom rasvjetom, tako da je dobro zapamtio njegov izgled. Kasnije, u policiji su utvrdili da se radi o licu R. R.</span>
</p>
<p>&nbsp;</p>
<p>
<span class="span1">Saslušan na glavnom pretresu, svjedok oštećeni K. D. posvjedočio je da je kao službenik Uprave policije PJ P..., Ekspoziture za .., dana 13.02.2013. godine, zajedno sa kolegom B. Ž., obavljao poslove saobraćajne kontrole u patroli. Dobili su zadatak da kontrolišu učesnike u saobraćaju na alkohol i ispravnost vozila, pa su se stacionirali u naselju M., i to u Ul. V. B., na ulazu u kasarnu M.. Negdje iza 23,00 sata zaustavili su jedno vozilo, za koje vrijeme se on nalazio u patrolnim kolima a samu kontrolu je vršio njegov kolega B. Ž. U toku te kontrole iz pravca grada je nailazilo jedno vozilo, pa je njegov kolega Ž. B. podigao palicu sa znakom STOP u namjeri da zaustavi to vozilo radi kontrole. U prvom trenutku mu se učinilo da to vozilo, koje je bilo marke „Peugeot“ registarskih oznaka PG BK759, usporava i da će se zaustaviti kako mu je to pokazano od strane njegovog kolege, ali je to vozilo naglo ubrzalo i nastavilo kretanje u pravcu kasarne M. Kako je u takvim situacijama njihova dužnost da pođu za tim vozilom, te da ga zaustave i iskontrolišu, to su on i njegov kolega krenuli službenim vozilom u pravcu auta koje se nije zaustavilo. Kako se kod samog ulaza, odnosno na kapiji kasarne M., nalazi jedno proširenje, vidjeli su da se vozilo marke “Peugeot” polukružno okreće pa su svoje službeno vozilo praktično popriječili na putu kako bi onemogućili vozača da se vrati istim pravcem odakle je došao. Njegov kolega B. je izašao iz službenog vozila, i kako se ovaj vozač sporo kretao, počeo je da mu govori da se zaustavi, na šta se vozač nije obazirao, već je u jednom trenutku otvorio vrata i njima odgurnuo njegovog kolegu B. Poslije toga, ovaj vozač je uspio da prođe pored njihovog službenog vozila i da se vrati istim putem kuda je i došao. Kada su izašli na glavnu ulicu primijetili su da se to vozilo zaustavilo na mjestu gdje su ranije vršili kontrolu. Krećući se u pravcu tog vozila, primijetio je jednog čovjeka koji je išao trotoarom, ali tome nije pridavao značaj, jer je mislio da se radi o običnom pješaku. Kada su došli do ovog vozila „Peugeot“, tu je još uvijek bio vozač koga su ranije kontrolisali, a koji im je rekao da je vozač vozila „Peugeot“ izašao iz vozila i nastavio da se kreće pješke niz ulicu. Tada su se službenim vozilom vratili do ovog pješaka koga su maloprije mimoišli, i kada su ga sustigli zaustavili su svoje vozilo, izašli sa namjerom da ga legitimišu i utvrde njegov identitet, ali su tu nastali problemi. Ovaj čovjek je počeo da psuje i da viče, i u jednom trenutku ih je odgurnuo rukama u predjelu grudi, kako bi mogao da prođe pored njih. Oni mu to nijesu dozvolili, već ga je on uhvatio za jednu ruku a njegov kolega B. za drugu ruku. Tada je nastalo otimanje, odnosno ovo lice je na sve načine pokušavalo da im se otrgne, da bi u jednom trenutku uspio da oslobodi ruku koju mu je držao B. Ž., i tom rukom ga je udario u predjelu lica, odnosno lijevog obraza. Poslije ovoga uspjeli su da ga savladaju, odnosno da mu naprave polugu, sa namjerom da ga liše slobode i povedu u PJ P.. Međutim, kako se radilo o jakom </span><span class="span1">čovjeku nijesu uspjeli da mu stave sredstva za vezivanje na ruke, pa je B. Ž. pozvao pojačanje, odnosno drugu patrolu i istovremeno zatražio maricu radi transporta lica u policiju. Nekih 5 minuta nakon toga došla je i patrola i službeno vozilo marica, i tek tada uz pomoć drugih kolega uspjeli su da ovom licu stave sredstva za vezivanje na ruke i da ga smjeste u maricu radi transporta. Čitavo ovo vrijeme oni su pokušavali da doznaju identitet ovog lica, ali on je uporno odbijao da kaže bilo kakav podatak o sebi, pri čemu ih je vrijeđao i psovao njih i njihove porodice. Kada su došli u Upravu policije PJ P. htjeli su da ga alkotestiraju dregerom, te zatražili da da krv radi analize, što je on odbio. Tek kada je došao inspektor ovo lice se malo smirilo i predalo vozačku dozvolu tom inspektoru, s tim da je opet nastao problem kada je pomenuti inspektor tu vozačku dao B. Ž. Naime, ovaj čovjek je ustao sa stolice na kojoj je sjedio, krenuo prema B. Ž i počeo da se otima sa njim oko dozvole. Takođe je sve vrijeme vrijeđao i njega i B Ž. Nakon toga, njih dvojica su izašli iz te kancelarije i nastavili sa obavljanjem drugih službenih radnji u vezi pomenutog lica. Dodao je i da je ovo lice, a za koje se kasnije utvrdilo da se radi o R R.., udaralo u predjelu noga njega i njegovog kolegu dok su čekali pojačanje, ali on od tih udaraca nije zadobio povrede, te nije išao kod ljekara. </span>
</p>
<p>&nbsp;</p>
<p>
<span class="span1">Iz službene zabilješke Uprave policije PJ P., Ku.br.108/2013 od 15.02.2013. godine, proizilazi da je ista sačinjena dana 13.02.2013. godine od strane ovlašćenih policijskih službenika Ž. B. i D. K. Dana 13.02.2013. godine, pomenuti policijski službenici su od 22,00 do 06,00 časova vršili patrolu djelatnost na reonu &lt;&lt;M-222&lt;&lt;. Prilikom redovne kontrole u Ulici V. B. oko 23,00 časa, propisno je zaustavljen sa vidno STOP tablom p.m.v. „Peugeot“ bijele boje, registarskih oznaka PG BK759, na vidno osvijetljenom mjestu. Vozač ne staje na znak „STOP“, već daje gas i udaljava u pravcu kasarne M. Upućuju se za istim i i stižu ga na ulazu kasarne M, gdje on vrši okretanje vozila. Tada OPS B. Ž. izlazi iz službenog vozila i prilazi vozaču da istom traži na uvid dokumenta. Osmotrio je dobro lice koje je bilo za upravljačem, a za kojeg je kasnije utvrđeno da je R. . Vozač vozila naglo otvara vrata, da bi policijskog službenika B. Ž. odbio od vrata, i naglo kreće ulijevo i udara ga u lijevu nogu, od kojeg udara se pomenuti policajac odbija od vozila, a vozač nastavlja kretanje pravo. Iako mu je data naredba da zaustavi vozilo i to više puta u toku kretanja, a koju je mogao da čuje i da vidi, isti se oglušuje i nastavlja kretanje. Nakon 50 metara ostavlja vozilo na kolovozu i udaljava se desno u pravcu otpada „I“. Dolaze do vozila i primjećuju vozača na trotoaru, do kojeg dolaze i traže od njega dokumenta na uvid. Isti odbija da im da na uvid dokumenta govoreći: „Šta ćete od mene, što me zaustavljate ja sam pješak, ne dam vam dokumenta pičke jedne, jebem vam mater ne znate vi ko sam ja, vidjećete vi sjutra kad ja zovnem D. M. ostaćete vi bez posla, govna jedna, pičke jedne smrdljive“. Istom govore da ih ne vrijeđa, na šta on grana rukama i zalijeće se u njihovom pravcu, stisnutom šakom. Istog pokušavaju da smire, i tada on svojom desnom šakom udara u lice OPS B. Ž., nakon čega se otima i pokušava da bježi u čemu istog sprječavaju na način što B. Ž. hvata istog za ruku i sprječava njegovo bjekstvo, dok OPS K. D. hvatom na ramenu (tkzv. poluga iz borilačkih vještina) sprječava lice u daljem pružanju aktivnog i pasivnog otpora. Sve vrijeme lice se fizički otima, pokušavajući da ih udara i nogama i glavom u čemu je nekoliko puta uspio, govoreći pritom pogrdne riječi. U tom momentu je stigla patrola JRM zajedno sa vođom sektora D., kao i specijalno vozilo „Marica“. Obzirom da nijesu mogli fizički izdržati otimanje sa ovim licem, jer u pitanju bio čovjek srednjih godina, na krajnje profesionalan način su istom stavili sredstva za vezivanje, jer ih je isti udarao nogama. Specijalno vozilo „Marica“ je transportovalo ovo lice u PJ P. Prilikom razgovora sa dežurnim vođom sektora, ovo lice je i dalje psovalo gore pomenute policijske službenike, pozivajući ih na fizički obračun uz bujicu uvreda. Radi objektivnosti, a iz razloga jer je bilo nemoguće obaviti bilo kakvu službenu saradnju sa ovim licem morali su da se presele u drugu kancelariju. Primijetili su da se lice nalazilo u vidno pijanom stanju, pa su mu ponudili alkotestiranje, što je isti odbio. O svemu ovome može da posvjedoči očevidac kojeg su zaustavili u isto vrijeme kada i gore navedeno vozilo, i koji je posmatrao čitavi tok događaja, a radi se o licu N. D., od oca G, strani državljanin, trenutno nastanjen u P., na adresi Ul. S. bb.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste hirurga Urgentnog centra javne zdravstvene ustanove – ...., broj protokola 2578 od 14.02.2013. godine, na ime B. Ž., proizilazi da je isti sačinjen dana 14.02.2013. godine u 00:11:30 od strane dr P.M., dr M.Z. U anamnezi i kliničkom nalazu stoji da B. Ž. navodi povrede glave i lijeve potkoljenice zadobijene u nasilju. Navodi da nije gubio svijest, da nije povraćao, da ne osjeća mučninu. Rekonstruiše događaj. Na prijemu svjestan, orjentisan, eupnoičan, normalne boje kože. Bez znakova piramidne lateralizacije. Na glavi lijevo u bukalnoj regiji hemtom 1x2 cm. Vrat bez vidljivih povreda, pokretan, bolno neosjetljiv. Grudni koš cilindričan, simetrično respiratorno pokretan, bez angažovanja pomoćne respiratorne muskulature. Bez vidljivih povreda. Palpatorno bolno neosjetljiv. Abdomen u ravni, mek, palpatorno bolno neosjetljiv. Nalaz na ekstremitetima uredan. U laboratorijskim rezultatima i RTG stoji da su kao terapija propisani analgetici i mirovanje, te da je dijagnoza: Contusio capitis. </span>
</p>
<p>&nbsp;</p>
<p>
<span class="span1">Iz izvještaja ljekara specijaliste  – P., broj protokola 2601 od 14.02.2013. godine, na ime B. Ž., proizilazi da je isti sačinjen pomenutog datuma. U anamnezi i kliničkom nalazu stoji da je povreda zadata od strane drugog lica. Obaviješten MUP (radnik MUP-a na radnom mjestu). Pregled od strane hirurga. Potreban pregled neurohirurga. Uradili Rtg donje vilice: pregledni i oba bočni. Dijagnoza: Contusi et hematoma rg mandibula. Susp Fraktura donje vilice.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste  – P., broj protokola 2532 od 12.03.2012. godine, proizilazi da se radi o kontrolnom pregledu, izvršenom od strane ljekara specijaliste endokrinologa, dr A. Đ., a da su predmet kontrole vrijednosti uzete dana 08.03.2012. godine na ime Raičević Ranka. U anamnezi i kliničkom nalazu stoji da se pacijent ne osjeća loše. Profil gluC 8,7 .. 10,6 .. 16,2 .. 18,5mm, holesterol 5,84, trigliceridi 1,98. Propisana je odgovarajuća terapija, savjetovana fizička aktivnost i dijeta.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr N. K. od 04.03.2013. godine, proizilazi da je sudsko-medicinski vještak, specijalista za sudsku medicinu dr K. N., izvršio medicinsko vještačenje radi utvrđivanja vrste, težine i mehanizma nastanka tjelesnih povreda koje je dana 13.02.2013. godine oko 23,00 časova u blizini kasarne „M“ u P., zadobio B. Ž. (JMB ...). Proučio je sljedeću medicinsku dokumentaciju: izvještaj ljekara specijaliste hirurga Urgentnog centra javne zdravstvene ustanove – Kliničkog centra Crne Gore – P., broj protokola 2578 od 14.02.2013. godine u 00:11:30 časova, na ime B. Ž; izvještaj ljekara specijaliste Ambulante MFH Klinike za otorinolaringologiju i maksilofacijalnu hirurgiju javne zdravstvene ustanove  P., broj protokola 2601 od 14.02.2013. godine, na ime B. Ž; izvještaj ljekara specijaliste neurohirurga Urgentnog centra javne zdravstvene ustanove – Kliničkog centra Crne Gore – P., od 14.02.2013. godine u 15,40 časova, na ime B. Ž. Na osnovu analize podataka iz spisa predmeta i na osnovu detaljne analize medicinskih činjenica notiranih u navedenoj medicinskoj dokumentaciji, vještak je mišljenja da je B. Ž. zadobio krvni podliv kože u predjelu lijevog obraza promjera 2 x 1 cm. Navedena povreda predstavlja u vrijeme nanošenja laku tjelesnu povredu i nanešena je jednokratnim dejstvom tupine aktivno zamahnutog mehaničkog oruđa, odnosno, nastala je jednim udarcem stisnutom pesnicom.</span>
</p>
<p>&nbsp;</p>
<p>
<span class="span1">Saslušan na glavnom pretresu, sudski vještak medicinske struke – psihijatar dr G. Ž., a nakon što je obavio intervju sa R. R, je u bitnom istakao da ovdje okrivljeni napominje da nikada u životu nije bio kod psihijatra i nije imao psihičkih smetnji, te da se liječi od povišenih vrijednosti šećera odnosno od šećerne bolesti. Kritičnog dana, prema njegovim navodima, popio je dvije male čašice jabukovače. Sebe ne smatra alkoholičarom, već kako napominje pije vrlo rijetko kao i „svaki drugi čovjek“. Ponašanje pod uticajem alkohola objašnjava na način da je primjereno i korektno prema okolini, odnosno da u momentima tako malo popijene količine alkohola ne ispoljava agresivitet prema okolini. Okolnosti kritičnog događaja opisuje na način što se kretao od jedne do druge raskrsnice, te je parkirao kola na proširenju i zatim krenuo pješice da prošeta. Prišli su mu službenici policije, zatražili legitimaciju i poveli u stanicu policije. Vještak je mišljenja da je R. R. osoba prosječnih intelektualnih potencijala, ne </span><span class="span1">pokazuje simptome trajne duševne bolesti, niti druge teže duševne poremećenosti. Boluje od šećerne bolesti, prema podacima koje ispitanik usmeno navodi. U vrijeme koje se okrivljenom stavlja na teret da je izvršio krivično djelo, a pod pretpostavkom da je isto učinio, vještak je mišljenja da se isti nalazio u stanju intoksikacije alkohola akutnog tipa blažeg stepena. S obzirom na činjenicu da je okrivljeni vozio, a okolnost kritičnog događaja opisuje na vrlo jasan i precizan način, to se može pretpostaviti da je u vrijeme koje mu se stavlja na teret da je izvršio krivično djelo bio u stanju da shvati značaj svog djela i da upravlja svojim postupcima.</span>
</p>
<p>&nbsp;</p>
<p>
<span class="span1">Saslušan na glavnom pretresu, sudski vještak medicinske struke dr B. B. je u bitnom istakao da je pregledao medicinsku dokumentaciju koja se odnosi na R. R., sada starog 58 godina, iz koje medicinske dokumentacije se vidi da je dana 08.03.2012. godine u četiri navrata rađena analiza prisustva šećera u krvi i tom prilikom ova analiza tri puta je rađena u laboratoriji Doma zdravlja u P, a u periodu od 14,29h do 18,01h i četvrti put u laboratoriji Kliničkog centra Crne Gore istog dana, 08.03.2012. godine u 21,22h. Ovakav vid ispitivanja uobičajena je metoda tzv. određivanja dnevnog profila vrijednosti šećera u krvi kod ljudi koji boluju od šećerne bolesti. Dobijene vrijednosti tom prilikom kretale su se u rasponu od 8,7 mmol/l do vrijednosti od 18,5 mmol/l u večernjim časovima tj. u 21,22h. Osim toga, pregledao je i izvještaj ljekara specijaliste endokrinologa Kliničkog ... o urađenom pregledu dana 12.03.2012. godine, iz kojeg izvještaja se vidi da je riječ o kontrolnom pregledu i da su pregledane vrijednosti uzete u dnevnom određivanju količine šećera u krvi od dana 08.03.2012. godine. U pomenutom izvještaju ljekar navodi da se pregledani R. R. ne osjeća loše, da negira skup znaka za šećernu bolest, te da je data odgovarajuća terapija u vidu tableta, a savjetovana fizička aktivnost i odgovarajuća dijeta. Dalje se vidi da je kod R. R. konstatovano postojanje šećerne bolesti tip 2 (karakteristična za osobe u srednjem i starijem životnom dobu) a zatim kontrola za četiri mjeseca. Na osnovu ovakve medicinske dokumentacije i ovakvog nalaza vještak je mišljenja da se kod R. R. radi o oboljenju poznatom pod nazivom šećerna bolest sa srednje izraženom visinom prisustva šećera u krvi, a koja se vrijednost može dobro kontrolisati i liječiti terapijom bez insulina, i koja se terapija pominje u izvještaju ljekara specijaliste endokrinologa u ... prilikom pregleda urađenog 12.03.2012. godine. Na kraju je mišljenja da se ovakav vid šećerne bolesti uspješno kontroliše i drži na odgovarajućoj vrijednosti šećera u krvi pod uslovom da oboljeli redovno koristi terapiju koja mu je predložena od strane ljekara odgovarajuće specijalnosti – endokrinologa. Vještak je mišljenja da je R. R. sa ovakvim vrijednostima šećera u krvi, i pod pretpostavkom da su slične vrijednosti postojale i u vrijeme izvršenja djela koje mu se stavlja na teret, mogao uspješno da upravlja motornim vozilom i da obavi sve fizičke aktivnosti kako prilikom upravljanja motornim vozilom, tako i van motornog vozila. Osim toga, njegove sposobnosti vida kod ovakvih vrijednosti šećera u krvi i ovakvog tipa oboljenja od šećerne bolesti ne moraju obavezno uticati na sposobnost vida kod oboljelog. Ovo tim prije što je vještak, u razgovoru sa R. R., zaključio da je R. prvi put saznao da boluje od šećerne bolesti tri godine prije urađenih pregleda marta 2012. godine. </span>
</p>
<p>&nbsp;</p>
<p>
<span class="span1">Iz izvoda iz KE Uprave policije PJ B. , Ispostava M., br.245/13-1970/2 od 02.04.2013. godine, proizilazi da ovdje okrivljeni R. R. ne prolazi kroz kaznenu evidenciju Ispostave Mojkovac. </span>
</p>
<p>&nbsp;</p>
<p>
<span class="span1">Ocjenom navoda optužbe i odbrane, te svih provedenih dokaza na glavnom pretresu, kako pojedinačno tako u međusobnoj povezanosti, a dovodeći iste u logičnu vezu sa navodima odbrane okrivljenog, ovaj sud je nepobitno utvrdio da je ovdje okrivljeni R. R. izvršio krivično djelo sprječavanje službenog lica u vršenju službene radnje iz čl.375 st.3 u vezi st.1 i st.2 Krivičnog zakonika Crne Gore u vrijeme, mjestu i na način kako je to bliže opisano izrekom ove presude, iz kojih razloga je sud okrivljenog oglasio krivim i izrekao krivičnu sankciju kao u izreci presude, a sve iz sljedećih razloga:</span>
</p>
<p>&nbsp;</p>
<p>
<span class="span1">Okrivljeni R. R. tokom čitavog postupka poriče izvršenje krivičnog djela, negirajući svoju krivicu. Naime, u navodima svoje odbrane on ističe da mu je kao dijabetičaru savjetovana fizička aktivnost, iz kojeg razloga je kritičnog datuma, negdje oko 23,00 časa, svojim </span><span class="span1">automobilom marke „Peugeot“ registarskih oznaka PG BK759, krenuo u pravcu kasarne „M“ u namjeri da isti parkira pored raskrsnice, kako bi pješke prošetao do svoje kuće u D. Dodao je da je prije nego što je sjeo u vozilo popio dvije manje čaše jabukovače, i to u periodu od 19 sati pa do kretanja. Branio se da ga na predmetnoj raskrsnici, osvijetljenoj gradskom rasvjetom, niko nije zaustavljao, niti je tu uočio policiju, pa je digredirao da mu vid nije uvijek dobar zbog šećerne bolesti, te da se od povećanja šećera dešava da izgubi svijest. Tok incidentnog događaja opisao je na način što je nakon okretanja vozila kod kapije, isto parkirao na raskrsnicu sa desne strane, pa je pješke nastavio kretanje u pravcu Doljana, da bi se nakon 50m pored njega zaustavilo policijsko vozilo u kome su se nalazila dva uniformisana policajca, od kojih je jedan izašao iz vozila, zahtijevao od njega na uvid lična dokumenta, kojom prilikom mu je dao vozačku dozvolu. Nadalje ističe da mu je taj policajac saopštio kako mora poći sa njima u stanicu, pa je bez ikakvog objašnjenja, a zajedno sa kolegom „skočio“ na njega, kojom prilikom su mu stavili lisice na ruke i sjeli ga u službeno vozilo. Od tog trenutka pa sve do dolaska u stanicu policije on se više ničega ne sjeća. Pojasnio je da kritičnom prilikom nikakvog kontakta nije imao sa policajcima, nije ih gurao niti udarao. Okrivljeni je podržao završnu riječ svog branioca, iz koje se zaključuje da je odbrana stanovišta da se okrivljeni ne sjeća radnji u vrijeme izvršenja krivičnog djela, što znači da nije bio svjestan svog djela i nije mogao upravljati svojim postupcima. Odbranu okrivljenog, u biti kontradiktornu, sud cijeni kao neistinitu i sračunatu na izbjegavanje krivice. Naime, okrivljeni upravo navodi da nema svijest o događajima nakon što su ga policajci smjestili u službeno vozilo, a što je svakako vrijeme nakon ponašanja koje ulazi u biće krivičnog djela, a koje mu se stavlja na teret. Nadalje, sud ne prihvata odbranu okrivljenog iz razloga što ista nije potvrđena nijednim dokazom provedenim u postupku, a obesnažena je prvenstveno identičnim iskazima svjedoka oštećenih, te citiranim izvještajima ljekara specijalista, pa i nalazom i mišljenjem angažovanih sudskih vještaka medicinske struke, dr N. K., dr G. Ž. i dr B. B., koje dokaze je sud same po sebi, a dovodeći ih i u međusobnu vezu, cijenio kao istinite, precizne, konzistente i objektivne. Naime, oštećeni saglasno opovrgavaju odbranu, pri čemu su njihovi iskazi osnaženi svim materijalnim i personalnim dokazima, pa im je sud poklonio punu vjeru, i zaključio da su ovdje oštećeni, u svojstvu policijskih službenika, vršeći poslove redovne kontrole saobraćaja u okviru svojih ovlašćenja, pokušali da zaustave vozilo kojim je upravljao okrivljeni, na način što je OPS B. Ž. podigao palicu „Stop“, kojim pokretom je otpočeo službenu radnju, o koju se okrivljeni oglušio i nastavio kretanje prema kapiji kasarne „M“, kojim putem su ga ovdje pomenuti policijski službenici pratili, pa kada je B. Ž. izašao iz vozila da ga zaustavi u trenutku kada se okrivljeni polukružno okretao, isti je prošao pored njega, otvorio vrata i udario ga vratima u predjelu lijeve noge, da bi se potom odvezao istim putem i parkirao na mjestu gdje su ovlašćeni policijski službenici ranije vršili kontrolu. Iskaz svjedoka oštećenog B. Ž, saglasan sa iskazom svjedoka oštećenog K. D, osnažen je službenom zabilješkom Uprave policije PJ P., koju su isti sačinili predmetnog dana, a u čiju vjerodostojnost sud nije imao razloga da sumnja, pa je iz iste zaključio da pomenuti policijski službenici su od 22,00 do 06,00 časova vršili patrolnu djelatnost na reonu &lt;&lt;M-222&lt;&lt;, u Ul. V. B., kojom prilikom je OPS B. Ž. pokušao da zaustavi vozilo „Peugeot 205“, podižući palicu „Stop“, da bi zatim uslijedili događaji koje svjedoci identično predočavaju sudu. U ovom dijelu obesnaženi su navodi odbrane okrivljenog koji tvrdi da nije primijetio policijske službenike na raskrsnici, pa da je nakon mirnog polukružnog okretanja parkirao vozilo radi šetnje, jer pomenuti policajci decidno navode da je B. Ž. izašao iz službenog vozila i krenuo prema vozilu okrivljenog, pa govorom tijela i riječima pokušao da zaustavi ovdje okrivljenog. Nadalje, cijeneći iskaze oštećenih kao istinite, dosljedne i objektivne, sud je utvrdio da je okrivljeni napustio vozilo i nastavio kretanje pješice trotoarom, kako su ga pomenuti policajci i zatekli, te zatražili da im preda lična dokumenta na uvid radi utvrđivanja njegovog identiteta, što je on odbio upućujući im niz pogrdnih riječi, citiranih od strane samih svjedoka oštećenih i sadržanih u pomenutoj službenoj zabilješci, a kojima sud poklanja vjeru, (u kojem dijelu je opovrgnuta odbrana okrivljenog koji ističe da je bez pogovora predao vozačku dozvolu), da bi u jednom trenutku pesnicom udario oštećenog B. u predjelu vilice po lijevoj strani, kojom prilikom mu je nanio laku tjelesnu povredu u vidu krvnog podliva kože u predjelu lijevog obraza, da bi potom pokušao da pobjegne, u čemu su </span><span class="span1">ga oštećeni spriječili, te je tada oštećene B. i K. nastavio da gura i udara nogama, koji su zatim pozvali pojačanje, stavili mu sredstva za vezivanje i službenim vozilom ga prebacili do prostorija Uprave policije – PJ P., gdje su ga predali ovlašćenim inspektorima. Naime, ovakvo činjenično stanje sud je izveo iz iskaza svjedoka oštećenih, koji su saglasni i detaljni u pogledu svih okolnosti koje ulaze u biće krivičnog djela, kao i iz izvještaja ljekara specijalista Urgentnog , u čiju vjerodostojnost sud nije imao razloga da sumnja, a iz kojih je utvrdio da je B. Ž. kritičnog datuma konstatovan hematom 1x2 cm, na glavi lijevo u bukalnoj regiji, te da je moguća fraktura donje vilice. Nadalje, ovakav slijed događaja potvrđen je i nalazom i mišljenjem sudskog vještaka medicinske struke dr N. K. od 04.03.2013. godine, koji je sud cijenio kao temeljan, objektivan i dat na pravilima struke, a iz kojeg je sud zaključio da je B. Ž. zadobio krvni podliv kože u predjelu lijevog obraza promjera 2 x 1 cm, te da navedena povreda predstavlja u vrijeme nanošenja laku tjelesnu povredu i da je nanesena jednokratnim dejstvom tupine aktivno zamahnutog mehaničkog oruđa, odnosno, nastala je jednim udarcem stisnutom pesnicom. Ovim dokazima opovrgnuta je odbrana okrivljenog u onom dijelu u kojem ističe da je kritičnom prilikom nikakvog kontakta nije imao sa policajcima, nije ih gurao niti udarao. Kako se okrivljeni branio da je predmetne večeri od 19h do 23h popio dvije manje čaše jabukovače, o čemu ne postoje dokazi, sud je uzeo u obzir mogućnost da se isti nalazio u stanju intoksikacije alkohola akutnog tipa blažeg stepena, pa je cijeneći nalaz i mišljenje sudskog vještaka medicinske struke, psihijatra dr G. Ž. kao precizan, stručan i objektivan, sud nepobitno utvrdio da je okrivljeni R. R. osoba prosječnih intelektualnih potencijala, da ne pokazuje simptome trajne duševne bolesti, niti druge teže duševne poremećenosti, te da je u vrijeme koje mu se stavlja na teret da je izvršio krivično djelo, bio u stanju da shvati značaj svog djela i da upravlja svojim postupcima. Cijeneći nalaz i mišljenje sudskog vještaka medicinske struke, dr B. B., kao temeljan, objektivan i dat na pravilima struke, sud je utvrdio da se kod R. R. radi o oboljenju poznatom pod nazivom šećerna bolest sa srednje izraženom visinom prisustva šećera u krvi, a koja se vrijednost može dobro kontrolisati i liječiti terapijom bez insulina, a koji zaključak je osnažen izvještajem ljekara specijaliste endokrinologa u Kliničkom .... od 12.03.2012. godine, u čiju vjerodostojnost sud nije imao razloga da sumnja. Nadalje, sud je zaključio da se ovakav vid šećerne bolesti uspješno kontroliše i drži na odgovarajućoj vrijednosti šećera u krvi pod uslovom da oboljeli redovno koristi terapiju koja mu je predložena od strane ljekara odgovarajuće specijalnosti – endokrinologa. Najzad, vodeći se citiranim nalazom i mišljenjem, a kojem je poklonio punu vjeru, sud je nedvosmisleno utvrdio da je R. R. sa ovakvim vrijednostima šećera u krvi, i pod pretpostavkom da su slične vrijednosti postojale i u vrijeme izvršenja djela koje mu se stavlja na teret, mogao uspješno da upravlja motornim vozilom i da obavi sve fizičke aktivnosti kako prilikom upravljanja motornim vozilom, tako i van motornog vozila. Osim toga, njegove sposobnosti vida kod ovakvih vrijednosti šećera u krvi i ovakvog tipa oboljenja od šećerne bolesti ne moraju obavezno uticati na sposobnost vida kod oboljelog, čime je u još jednom dijelu opovrgnuta odbrana okrivljenog, koju je sud u cjelosti cijenio kao neistinitu i sračunatu na izbjegavanje krivice.</span>
</p>
<p>&nbsp;</p>
<p>
<span class="span1">Neophodno je istaći da je sud izmijenio činjenični opis krivičnog djela, na način što je u prvom redu odozgo, a nakon riječi “u P” dodao riječi “oko 23,00h”, vodeći se provedenim dokazima kojima je poklonio vjeru, a iz kojih je utvrdio vrijeme izvršenja krivičnog djela. Sud je stanovišta da je ova korekcija bila nužna, a da istom nije narušen objektivni identitet optužbe i presude.</span>
</p>
<p>&nbsp;</p>
<p>
<span class="span1">Cijeneći naprijed utvrđeno činjenično stanje, ovaj sud nalazi da su se u radnjama okrivljenog stekli svi bitni elementi krivičnog djela sprječavanje službenog lica u vršenju službene radnje iz čl.375 st.3 u vezi st.1 i st.2 Krivičnog zakonika Crne Gore. Naime, u konkretnom slučaju radi se o sprječavanju službenog lica u vršenju službene radnje (tradicionalni naziv za taj oblik jeste protivstajanje). Radnja krivičnog djela se sastoji u preduzimanju sile ili prijetnje da će se neposredno upotrijebiti sila, a radi sprječavanja službenog lica da izvrši, odnosno ne izvrši službenu radnju. Sprječavanje podrazumijeva svaku djelatnost kojom se primjenom sile ili prijetnjom da će se sila neposredno upotrijebiti, službeno lice onemogućava da preduzme ili da dovrši neku radnju iz okvira svog službenog ovlašćenja. Protivstajanje se može izvršiti u </span><span class="span1">odnosu na svaku službenu radnju službenog lica, bez obzira na njenu sadržinu i formu u kojoj se vrši. Iz dokaza kojima je sud poklonio vjeru utvrđeno je da je saobraćajni policajac, vršeći redovnu kontrolu saobraćaja na putevima, na odgovarajući, nedvosmislen način, naredio okrivljenom da vozilo isključi iz javnog saobraćaja i da ga zaustavi na prostoru za parkiranje, po kojoj naredbi okrivljeni nije postupio, već je nastavio kretanje kako je to bliže opisano izrekom ove presude, onemogućujući ovlašćenom policijskom službeniku da dovrši započetu službenu radnju. Takvo ponašanje okrivljenog mora se tretirati kao sila, kojom je spriječio službeno lice u vršenju službene radnje. Teži oblik (stav 2) postoji ako prilikom izvršenja djela iz stava 1 ovog člana učinilac uvrijedi ili zlostavi službeno lice ili mu nanese laku tjelesnu povredu ili prijeti upotrebom oružja. U konkretnom slučaju, okrivljeni je izvršio najteži oblik ovog krivičnog djela, propisan stavom 3 ovog člana. Naime, kvalifikatorna okolnost je svojstvo pasivnog subjekta protiv koga se vrši protivstajanje. Kao pasivni subjekt ovog oblika javlja se sudija, državni tužilac, kao i službeno lice koje vrši određene poslove (u konkretnom slučaju poslovi javne bezbjednosti). Valja pomenuti da teže oblike krivičnih djela iz st.2 treba shvatiti kao alternativne radnje izvršenja djela, tako da ne postoji pravi, već prividni sticaj kada je prema pasivnom subjektu ostvareno više oblika krivičnog djela, kao u konkretnom slučaju – gdje je službeno lice, čija se radnja sprječavala upotrebom sile, pri tom vrijeđano, a zatim mu je nanesena i laka tjelesna povreda.</span>
</p>
<p>&nbsp;</p>
<li>
<span class="span2">Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni R. R. bio svjestan svog djela i da je htio njegovo izvršenje, znajući da je njegovo djelo zabranjeno, što je sud utvrdio iz dokaza provedenih na glavnom pretresu kojima je poklonio vjeru, pa se njegov subjektivni odnos prema izvršenom krivičnom djelu definiše kao direktan umišljaj, shodno čl.15 Krivičnog zakonika Crne Gore.</span>
</li>
<p>&nbsp;</p>
<li>
<span class="span2">Prilikom izbora vrste i visine krivične sankcije, sud je cijenio sve okolnosti iz čl.42 Krivičnog zakonika Crne Gore koje utiču da kazna bude manja ili veća, pa je u odsustvu otežavajućih okolnosti, kao olakšavajuće okolnosti na strani okrivljenog cijenio njegove porodične prilike (oženjen, otac dvoje djece), loše imovno stanje, godine života (58 godina), loše zdravstveno stanje, te raniju neosuđivanost koju je sud utvrdio iz izvoda iz KE za okrivljenog, koji je izdat od strane Uprave policije PJ B. P., Ispostava M., .... od 02.04.2013. godine. Imajući u vidu navedene okolnosti, sud je okrivljenom izrekao uslovnu osudu primjenom čl.53 i čl.54 Krivičnog zakonika Crne Gore, kojom mu je prethodno utvrdio kaznu zatvora u trajanju od 6 (šest) mjeseci i istovremeno odredio da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo. Sud je uvjerenja da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime se ima ostvariti svrha uslovne osude iz čl.52 Krivičnog zakonika u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.</span>
</li>
<p>&nbsp;</p>
<p>
<span class="span1">Sud je odluku o troškovima postupka temeljio na odredbi čl.229 Zakonika o krivičnom postupku, pa je obavezao okrivljenog da na ime troškova krivičnog postupka uplati novčani iznos od 225,50 eura (dvjestadvadesetpet eura i pedeset centi). Troškovi postupka se odnose na ime nagrade vještacima medicinske struke. Na osnovu čl.226 Zakonika o krivičnom postupku, sud je visinu paušala od 30,00 eura odmjerio shodno imovnom stanju okrivljenog, dužini trajanja i složenosti krivičnog postupka. Okrivljeni je dužan da plati troškove u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Imajući u vidu navedeno, primjenom citiranih zakonskih propisa odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 14.11.2013. godine</span>
</p>
<p>&nbsp;</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Đuković Goran s.r.</span>
</p>
<p>&nbsp;</p>
<p>
<span class="span1">PRAVNA POUKA:                                                                                                                   Protiv ove presude može se izjaviti žalba u roku                                                                                        od 8 dana od dana prijema pismenog otpravka,                                                                                       Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Paunović Nataša</span>
</p>
<p>&nbsp;</p>
</div>
</div>


</body>
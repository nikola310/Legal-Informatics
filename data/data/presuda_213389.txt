<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br.748/14</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI,  po sudiji Goranu Đukoviću, uz učešće namještenika suda Ane Maraš, kao zapisničara, u krivičnom predmetu protiv okrivljenog M. J. iz Podgorice, zbog krivičnog djela teška tjelesna povreda iz čl. 151.st.1 Krivičnog zakonika Crne Gore, odlučujući po optužnom predlogu supsidijarnog tužioca Z. V. od 21.10.2016. godine, nakog glavnog i javnog pretresa održanog dana 21.10.2016. godine, u prisustvu stranaka, branioca okrivljenog M. J., advokata M. J. i punomoćnika supsidijarnog tužioca Z. V., advokata A. K., donio je i dana 24.10.2016. godne javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: J. M., od oca G. i majke J., rođene G., rođen .. godine u P., sa prebivalištem u P. S. Z. bb, državljanin Crne Gore, završio Pravni fakultet, oženjen, otac dvoje maloljetne djece, srednjeg imovnog stanja, neosuđivan,</span>
</p>
<p>&nbsp;</p>
<p>
<span class="span1">Na osnovu čl. 373.st.1 tač.2 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">Dana 14. jula 2014. godine, oko 10,00 čosova, u P., u naselju S. Z., ispred svoje kuće, svjestan svog djela čije je izvršenje htio, znajući da je njegovo djelo zabranjeno, teško tjelesno povrijedio oštećenog V. Z., na način što ga je metalnom šipkom udario u predjelu ruke, nanoseći mu tom prilikom tešku tjelesnu povredu u vidu otoka donjeg dijela desne podlaktice praćen prelomom donjeg okrajka desne žbice,</span>
</p>
<p>&nbsp;</p>
<p>
<span class="span1">čime bi izvršio krivično djelo teška tjelesna povreda iz čl. 151.st.1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Oštećeni V. Z., radi ostvarenja imovinsko – pravnog zahtjeva, upućuje se na parnični postupak.</span>
</p>
<p>&nbsp;</p>
<p>
<span class="span1">Troškovi postupka u iznosu od 187,00 eura (koji se odnose na ime nagrade vještaku medicinske struke), kao i troškovi okrivljenog koje je imao angažovanjem branioca, o čijoj visini će sud odlučiti posebnim rješenjem, padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužni predlogom Osnovnog državnog tužilaštva Kt.br.817/14 od 14. novembra 2014. godine okrivljenom J. M. stavljeno je na teret krivično djelo teška tjelesna povreda iz čl. 151.st.1 Krivičnog zakonika Crne Gore. U završnoj riječi, zastupnik optužbe odustao je od </span><span class="span1">daljeg krivičnog gonjenja protiv okrivljenog, pa je oštećeni V. Z. produžio krivično gonjenje protiv okrivljenog J. M. zbog krivičnog djela teška tjelesna povreda iz čl. 151.st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Punomoćnik supsidijarnog tužioca, advokat A. K., u završnoj riječi, izjavio je da je u postupku dokazano da je okrivljeni izvršio krivično djelo i predložio je sudu da istog oglasi krivim i osudi po zakonu. Supsidijarni tužilac, u završnoj riječi, podržao je završnu riječ punomoćnika.</span>
</p>
<p>&nbsp;</p>
<p>
<span class="span1">Okrivljeni je izjavio da ostaje pri navodima svoje odbrane u prethodnom postupku, gdje je istakao, da živi u naselju S. Z. i da već duže vrijeme ima problema sa V. Z.. Kritičnog dana, negdje između 10 i 11 časova, bio je u trpezariji porodične kuće koja gleda na kapiju kuće.  U tom trenutu čuo je, a sa terase i vidio, kako V. Z. na samoj kapiji dvorišta zadaje udarce njegovom ocu J. G., a zatim je precizirao a je to vidjela njegova supruga M., koja mu je to rekla, pa je izašao ispred kuće i jer nije mogao da dozvoli da neko udara njegovog oca, koji ima 60 godina. Zatim se umiješao između njih dvojice, a sve se to dešavalo unutar dvorišta njegove kuće. Vidio je da mu je otac krvav po licu, u predjelu usta, i kada je stao između oca i V., V. mu je bio okrenut leđima, i tada mu je V. Z. zadao više udaraca u predjelu glave. Ne može se sjetiti da li je udarao V., ali se sjeća da ga je odguravao od sebe. Zatim ga je V. Z. stisnuo za vrat, kada je njegov otac G. odgurnuo V.. Pojasnio je da je tada istrčala njegova majka, koju je V. odgurnuo, pa je V. ponovo počeo da udara pesnicama njegovog oca,  a zatim i njega. Siguran je da V. Z. nije udarao nikakvom šipkom ili drvenom palicom.</span>
</p>
<p>&nbsp;</p>
<p>
<span class="span1">Na glavnom pretresu okrivljeni je pojasnio da kritičnom prilikom pri sebi odnosno u rukama nije imao nikakav predmet, i da je povodom istog događaja u Područnom organu za prekšaje vođen krivični postupak protiv ovdje oštećenog V. Z..</span>
</p>
<p>&nbsp;</p>
<p>
<span class="span1"> Branilac okrivljenog, advokat J. M., u završnoj riječi, izjavio je da u postupku nije dokazno da je okrivljeni izvršio krivično djelo, pa je predložio sudu da okrivljenog oglasi krivim i osudi po zakonu i da okrivljenom naknadi troškove postupka koje je imao angažovanjem branioca.</span>
</p>
<p>&nbsp;</p>
<p>
<span class="span1">Okrivljeni je, u završnoj riječi, održao završnu riječ branioca.</span>
</p>
<p>&nbsp;</p>
<p>
<span class="span1">Sud je u dokaznom postupku sasluša svjedoka- oštećenog V. Z., svjedoke P. Z., J. G. J. J. i J. M., vejštaka mediciske struke dr R. N., pročitao je službenu zabilješku UPPJ Podgorica Ku.br.635/14 od 31.07.2014. godine, pročitao je izvještaj ljekara specijaliste KCCG, broj protokola 6676 od 14.07.2014. godine na ime V. Z., pročitao je otpusnu listu sa epikrizom KCCG na ime V. Z., broj 15065/2014/582, pročitao je izvještaj ljekara specijsliste KCCG Urgentnog centra, broj protokola 6796 na ime V. Z. od 17.07.2014. godine, pročitao je izvještaj ljekara Hitne medicinske pomoći Podgorica broj 14822 od 14.07. 2014. godine na ime J. M., pročitao je izvještaj KCCG Urgentnog centra na ime J. M., broj protokola 14257 od 14.07.2014. godine, pročitao je izvještaj ljekara Hitne medicinske pomoći broj 148819 od 14.07.2014. godine, na ime J. G., pročitao je izvještaj KCCG Urgentnog centra na ime J. G., broj protokola 14258 od 14.07.2014. godine, pročitao je nalaz i mišljenje sudskog vještaka medicinske struke dr R. N. Kt.br. 817/14 od 02.11.2014. godine, pročitao je izvod iz Ke za okrivljenog izdat od Odjeljenja Prisa Osnovnog suda u Podgorici Ke br.666/15 od 10.07.2015. godine, pročitao je dopunu nalaza i mišljenja sudskog vještaka medicinske struke dr R. N. od 12. marta 2016. godine i izvršio je uvid u spise suda za Prekšaje u Podgorici PP br.12701/15-17.</span>
</p>
<p>&nbsp;</p>
<p>
<span class="span1">Sud je odbio prdelog punomoćnika supsidijarnog tužioca da se u dokaznom postupku provedu sljedeći dokazi: sasluša dr P. Dž. koji je liječio oštećenog, da se ponovo sasluša vještak medicinske struke dr R., da se sasluša taksista koji je prevozo oštećenog u bolnicu i očevidac događaja- svjedok Ć. R.. Dokazni predlog da se sasluša ljekar koji je pregledao oštećenog P. Dž. je odbijen, iz razloga  što je sud pribavio svu moguću dokumentaciju za oštećenog, a specijalista sudske medicine je jedini specijalista kvalifikovan da da odgovor na osnovu medicinske dokumetacije o svim oboljenjima i povredama koje sadrži medicinska dokumentacija ( što je stav i sudske prakse), pa i konkretna, a po ocjeni ovog suda nije bilo potrebno ponovo saslušanje ni dr R., kao i taksiste i svjedoka očevica Ć. R., jer je činjenično stanje rasvjetljeno radi donošenja konačne odluke, a u pogledu odlučnih činjenica. Sud je odbio predlog branioca okrivljenog da se izvrši uvid u pravosnažnu presudu Osnovnog suda u Podgorici K.br.629/14, jer je činjenično stanje u ovom predmetu rasvjetljeno i bez provođenja ovog dokaza.</span>
</p>
<p>&nbsp;</p>
<p>
<span class="span1">Saslušan na glavnom pretresu svjedok- oštećeni V. Z. ostao je pri svom iskazu u prethodnom postupku, pa je pojasnio da je predmetnom događaju prisustvovao otac okrivljenog J. M., J. G. čija je uloga bila onakva kako je opisao u prethodnom postupku. Pojasnio je da je kritičnog dana krenuo ulicom iz svog dvorišta,  da se J. M. vratio ispred svoje kuće,  gdje je parkirao automobil, da je isti došao na ulicu i sačekao ga. Tačno je da je prije kritičnog događaja imao sukob sa J. M.. Da su J. M. i majka istog prijetili da će nekome platiti da ga ubije. Da nesporazum sa porodicom okrivljenog taje 8 godina, a u vezi ulaza u kuću J. sa ulice, a kasnije što su grane sa njegovog drveća prelazile u dvorište J., zbog čega su ga isti prijavljivali Komunalnoj policiji. </span>
</p>
<p>&nbsp;</p>
<p>
<span class="span1">U prethodnom postupku svjedok- oštećeni V. Z. izjavio je da je kritičnog jutra krenuo pješice iz svoje kuće (  koja se nalazi u naselju S. Z.), prema naselju Z.. Da su njegove komšije J. G. i J. M.. Od ranije je imao problema sa J. zbog prilaznog puta.  Nadalje, dok se kretao pješice, neposredno ispred ulaza u plac J., a na udaljenosti od njihove kapije, oko 4 m, zaustavio ga je J. M. koji je počeo da ga psuje. Zatim je J. M. počeo da ga udara rukama i nogama po glavi i tijelu. Pojasnio je da ga je J. M. udarao nogama u predjelu stomaka i po lijevoj strani grudi, a da je pesnicama pokušao da ga udari u glavu, ali se izmicao pa nije uspio u tome. J. M. nije udarao već je pokušao da izbegne tuču. Odjednom se pojavio J. G. koji ga je rukama uhavatio preko njegovih ruku i grudi i koji ga je tako držao. Tada se otimao i laktom lijeve ruke, koju je uspio da osloboditi, zamahnuo unazad i J. G. udario u predjelu lica. Tada je J. M. rekao „ Udario si G., sad ću da te ubijem“, pa je J. M. krenuo prema njemu, a isti je u ruci imao metalnu šipku, dužine oko 40 cm, pa je tada instiktivno podigao ruku kako bi zaštitio glavu, ali da ga je J. M. tom šipkom udario po desnoj ruci u predjelu zgloba, iza šake, i da je od tog udarca zadobio prelom desne ruke. Pridružio se krivičnom gonjenju i postavio je imovinsko- pravni zahtjev.</span>
</p>
<p>&nbsp;</p>
<p>
<span class="span1">Saslušana na glavnom pretresu svjedok P. Z. je posvjedočila da je V. Z. njen brat, dok J. M.  od ranije ne poznaje. Kritičnog dana, oko 09,00 časova, došla je kod majke, koja živi u blizini kuće njenog brata V. Z. i kuće J. M.. Sjeća se da je u bašti kuće pila kafu sa svojom majkom. U jednom momantu je začula nešto što je ličilo na svađu. Učinilo joj se da je njen brat V. Z. izgovorio riječi „Makni se, makni se“.  Ustala je i pošla prema ulici kada je vidjela svog brata koji se nalazio u sredini i da mu je sa leđa bio jedan stariji čovjek, a sprijeda jedan mlađi čovjek. U jednom trenutku vidijela je da ovaj mlađi čovjek, odnosno okrivljeni, udara njenog brata nekim predmetom koji je imao u ruci, da je taj </span><span class="span1">predmet bio dužine 30 do 40 cm, ali se nije mogla izjasniti da li je predmet od metala i drveta, jer je događaj posmatrala sa nekih 30 metara. Pojasnila je da je okivljeni tim predmetom udario njenog brata u predio glave, dok je njen brat držao podignute ruke i pokušavajući da zaštiti glavu od tog udarca. U tom trenutku je vidjela da je njen brat pao, ali da je momentalno ustao. Da je nakon što je ustao njen brat ponovo pao, u kom momentu je dotrčala, kada je vidjela da je njen brat bio u nesvjesnom stanju, pa je pozvala Pežo taxi, koji je došao za tri minuta, te je zajedno sa bratom pošla u Urgentni centar. Sjeća se da je prije nogo što je došao taxi, njen brat povraćao, a da je povraćao i u Urgentnom centru.</span>
</p>
<p>&nbsp;</p>
<p>
<span class="span1">Saslušan na glavnom pretresu svjedok J. G. je ostao pri svom iskazu u prethodnom postupku, pa je pojasnio da se kritični događaj desio u dvorištu njegove porodične kuće, da je napadnut od strane V., da je njegov sin M. došao dva do tri minuta nakog toga. Da je njegova supruga došla kasnije, a da je njegova snaha događaj posmatrala sa terase kuće. Da niko od njegove porodice u trenutku odigravanja događaja nije imao bilo kakva predmet u ruci.</span>
</p>
<p>&nbsp;</p>
<p>
<span class="span1">U prethodnom postupku, ovaj svjedok je posvjedočio da se kritičnog dana nalazio u dvorištu ispred kuće, u kojoj živi zajedno sa suprugom, sinom M. i njegovom porodicom. Sjedio je u dvorištu i sunčao se, i u jednom momentu, čuo je da ispred dvorišta viče komšija V. Z., sa kojim je od ranije imao neriješenih problema. V. je vikao nešto u smislu „pederu, makni ovo auto odavde“. Tada je došao do same ivice svog placa, na samu kapiju, gdje inače parkira vozila, i tada je vidio V. Z., koji se zaletio prema njemu i počeo da ga udara rukama i nogama. U tom naletu V. Z. mu je zadao više daraca u predjelu glave i predjelu leđa. V. mu je prvo zadao dva udarca u predjelu usana, a potom dva udarca u predjelu zadnjeg dijela glave, iza desnog uha, da je od tih udaraca posrnuo, pa ga je onda Vejović udario dva puta u predjelu leđa. Tada je iz kuće istrčao njegov sin M., kada se V. okrenuo prema M. i rekao „ pederu, tebe čekam da te ubijem, moj si“. Vidio je da se V. zaletio u pravcu njegovog sina koga je počeo da udara pesnicma i nogama po glavi i tijelu. Vidio je da je V. njegovog sina udario najmanje tri do pet puta pesnicama u potiljačni dio glave, a da se njegov sin izmicao od V.. Nadalje, vidio je da je V. njegovog sina uhvatio rukama za vrat i nogama udarao u predjelu potkoljenice. Tada je iz kuće izašla njegova supruga J., koja je pokušala da razdvoji, ali je V. Z. odgurnuo,pa se V. Z. zaletio prema njemu i zadao mu još jedan udarac u predjelu usta. Zatim je V. ponovo nasrnuo na M. kome je zadao dva udarca i to u predjelu vrata i desnog uha, a zatim je isti počeo da davi njegovog sina. Tada je priskočio i razdvojio ih je. V. se tada povukao iz njihovog dvorišta, ali je vidio da se, u jednom mometnu, dok se povlačio leđima prema ulici spotakao i pao na desnu ruku. Tvrdi da njegov sin nije udarao V. Z. niti je u rukama imao bilo šta.</span>
</p>
<p>&nbsp;</p>
<p>
<span class="span1">Saslušana na glavnom pretresu svjedok J. J. je posvjedočila da se kritičnog jutra nalazila u porodičnoj kući koja se nalazi u naselju S. Z. i da je u jednom trenutku čula jauk snahe M. koja je izgovorila riječi „ bježi M. ubi te Z.“. Zatim je izašla na terasu kuće i u dvorištu vidjela V. Z., svog supruga G. i sina M., pa je izjavila da je vidjela guranje između njenog supruga i V. Z.. Nakon toga pošla je u dvorište i stala između supruga i V. Z., kome se obratila riječima „ Pobogu Z. zašto nas ne ostaviš na miru deset godina“, kada je V. rukom jako odgurnuo,  povukao za kosu i rekao „ ako ga ne ubijem, zaklaću ga, pobiću vas“. U tom momentu G. je povukao V., koji se otrgao, „ skopao“ M. za grlo i počeo da ga davi. Pojasnila je da je V. vukla za crnu majcu koja se pocjepala. Zatim je G. makao V. od M.. Nakon toga, M. je krenu u kuću, a G. je odgurnuo V., kada je V. pošao iz dvorišta i </span><span class="span1">upućivao im prijeteće riječi. Sjeća se da se V. spotakao i pao, da se digao, krenuo najvjerovatnije kući upućujući im riječi prijeteće sadržine.</span>
</p>
<p>&nbsp;</p>
<p>
<span class="span1">Saslušana na glavnom pretresu svjedoka J. M. je posvjedočila da je kritičnog jutra, oko 09,00 čaosova, njen suprug bio do prodavnice da nešto kupi. Kada se vratio iz prodavnice parkirao se na prilazu kapiji iza njenog automobila.  Pošto je bio neradni dan planirali su da otputuju. Kada se njen suprug vratio iz prodavnice, nalazaila se u kuhinji, a u jednom trenuku kroz prozor kuhinje vijdela je V. Z., kako ide pješice iz pravca grada. Pojasnila je da prozor od kuhinje bio otvoren i da je čula kada je V. izgovorio riječi  „pederu skloni auto odavde“ a da je te riječi i ponovio. Nadalje je pojasnila da je njen svekar G. tada bio u dvorištu, pa je vidjela da je G. došao do njenog automobila, kada je vidjela i da je V. ušao u njihovo dvorište i nasrnuo na J. G. koga je počeo da udara. O tome je obavijestila svog supruga koji je izašao u dvorište i kome se V. obratio riječima „ tebe sam čekao“. Vidjela je da je V. stisnutom pesnicom udario J. G. u predjelu brade, i tada je počelo odguravanje između V. Z. i J. M.. Tada je V. uhvatio M. za vrat. Zatim je njena svekrava J. došla na terasu, a nakon toga istrčala u dvorište i utrčala između Z., G. i M., odugnula V. i pocijepa mu majcu. G. je V. odgurnuo da izađe iz dvorišta, a zatim je V. izašao iz dvorišta, upućivao riječi prijetnje, kada je vidijela da je V. pao na ulicu.</span>
</p>
<p>&nbsp;</p>
<p>
<span class="span1">Iz službene zabilješke UP PJ Podgorica od 31.07.2014. godine, proizialzi da je ist sačinjena dana 14.07.2014. godine, u Urgentnom centru KCCG, gdje je primljeno lice sa povredama iz nasilja- V. Z., sa kojim  je obavljen razgovor na okolnosti povrijeđivanja.</span>
</p>
<p>&nbsp;</p>
<p>
<span class="span1">Iz izvještaja KCCG Urgentnog centra, broj protokola 6676 od 14.07.2014. godine, prizilazi da istog dana u navdenom centru pregledan V. Z. i da je konstatovana dijagnoza na latinskom jeziku: Fraktura radii pars distalis  l dex. </span>
</p>
<p>&nbsp;</p>
<p>
<span class="span1">I otpusne liste KCCG 15065/2014/582- Odjeljenja neorohirurgije, proizilazi da se pacijent V. Z. liječio u navedenom odjeljenju u periodu od 14.07.2014 do 16.07.2014. godine, i da je konstatovana dijagnoza na latinskom jeziku: Cephalea posttraumatica. Fractura radii partis distalis lat. dex.</span>
</p>
<p>&nbsp;</p>
<p>
<span class="span1">Iz izvještaja KCCG -Urgentnog centra od 17.07.2014. godine, proizilazi da je u navedenom centru, istog dana, pregledan V. Z. i da je konstatovana dijagnoza na latinskom jeziku: Fractura partys distalis radi lat dex intraarticularis.</span>
</p>
<p>&nbsp;</p>
<p>
<span class="span1">Iz izvještaja Zavoda za HMP Crne Gore-Jedinice za Hitnu medicinsku pomoć Podgorica od 14.07.2014. godine, proizilazi da je u navedenoj jedinici, istog dana,  pregledan J. M. i da je konstatovana dijagnoza na latinskom jeziku:  erythema reg occipitalis et colli posterior, excoriationes multiplices reg colli posterior et dex discoloratio reg cruris anterior dex excoriatio reg frontalis dex.</span>
</p>
<p>&nbsp;</p>
<p>
<span class="span1">Iz izvještaja KCCG Urgentnog centra, broj protokola 14257 od 14.07.2014. godine, proizilazi da je u navedenom Urgentnom centru, istog dana, pregledan J. M. i da je tom prilikom konstatovana dijagnoza na latinskom jeziku: Contsio capitis. Contusio reg. cruris dex.</span>
</p>
<p>&nbsp;</p>
<p>
<span class="span1">Iz izvještaja ljekara za Hitnu medicisku pomoć u Podgorici, broj protokola 148819 od 14.07.2014. godine, proizilazi da je u navedenoj zdravstvenoj ustanovi, istog dana,  pregledano lice G. J. i da je konstatovana dijagnoza na latinskom jeziku:  erosio labii inferioris, erythema reg lumbosacralis.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste KCCG Urgentnog centra, broj protokola 14258 od 14.07.2014. godine, proizilazi da je, istog dana, u navedenom centru pregledan J. G. i da je konstatovana dijagnoza na latinskom jeziku: Contusio capitis. Excoracio reg. lumbalis.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr. R. N. od 02.11.2014. godine, proizilazi da je pregledao medicinsku dokumentaciju na ime V. Z., J. G. i J. M. a koja se odnosi na dan 14.07.2014. godine, a da iz dokumentacije poizilazi da su kod V. Z. dijagnostikovane sljedeće povrede: otok donjeg dijela desne podlaktice, praćen prelomom donjeg okrajka desne žbice. Navedena povreda posljedica je dejstva tupine mehaničke sile i ista tipično nastaje usljed pada na ispruženu ruku i udara o tvrdu podlogu; ali da se ne može isključiti i mehanizam direktnog dejstva aktivno zamahnutog mehaničkog oruđa- udarca, moguće metalnom šipkom ili drvenom letvom, kada bi ova povreda imala karakteristike tzv. odbrambene povrede nastale u okolnosti kada osoba izlaže pomentom oruđu ruku u cilju zaštite glave i trupa od povrijeđivanja, u vrijeme nanošenja ova povreda se kvalifikuje kao teška tjelsna povreda; zamuće staklastog tijela desnog oka je diagnostikovano oko mjesec dana nakon predmetnog događaja i ne može se pouzdano dovesti u vezi sa predmetnim događajem jer inicijalno nije dijagnostifikovana nikakva povreda u predjelu desnog oka, a sama zamućenja mogu biti posledica i degenerativnih oboljenja oka, odnosno nepovrijednog porijekla. Nadalje, da su kod J. M. dijagnostikovane sljedeće povrede: ogrebotina desne polovie čeonog predjela; ogrebotine u potiljačnom predjelu  i u predjelu desne polovine zadnje strane vrata, a da su navedene povrede posljedica dejstva oštrice mehaničkog oruđa i iste su mogle nastati usljed grebanja noktima, a da se u vrijeme nanošenja, zadobijene povrede kvalifikuju kao lake tjelesne povrede; krvni podliv donjeg dijela desne potkoljenice je posljedica dejstva tupine mehaničke sile i ista je nastala usljed direktnog dejstva aktivno- zamahnutog mehaničkog oruđa- udarca, moguće i nogom, da se u vrijeme nanošenja, zadobijena povreda kvalifikuje kao laka tjelesna povreda, a da se zbirno posmatrano, u vrijeme nanošenja sve zadobijene povrede kod ovog lica kvalifikuju kao laka tjelesna povreda. U medicinskoj dokumentaciji za ovo lice, su opisana i crvenila u potiljačnom predjelu i u predjelu zadnje strane vrata. Navedena crvenila ne predstavljaju tjelesne povrede, ali mogu biti pokazatelj dejstva sile u tim predjelima, ali sile koja nije bila dovoljnog inteziteta da dovede do nastanka tjelesnih povreda; da su kod J. G. dijagnostikove sljedeće povrede: nagnječenje u predjelu lijeve polovine donje usne, da je navedena povreda posljedica dejstva mehaničke sile i ista je nastala usljed direktnog dejstva aktivno zamahnutog mehaničkog oruđa- udarca tipično pesnicom, a da se u vrijeme nanošenja, zadobijena povreda kavlifikuje kao laka tjelesna povreda, i dvije ogrebotine u krsnoslabinskom predjelu, koje su posljedica dejstva mehaničkog oruđa i iste su mogle nastati usljed grebanja noktima, a da se u vrijeme nanošenja,  zadobijene povrede kvalifikuju kao lake tjelesne povrede, a da se zbirno posmtrano, u vrijeme nanošenja sve zadobijene povede, kod ovog povrijeđenog, kalifikuju kao laka tjelesna povreda.</span>
</p>
<p>&nbsp;</p>
<p>
<span class="span1">Saslušan na glavnom pretresu, vještak medicinske struke dr R. N., ostao je u cjelosti pri osnovnom nalazu i mišljenju od 02.11.2014. godine, pa je pojasnio da prelom donje trećine, odnosno donjeg okrajka desne žbice (kost podlaktice) je jedan od najtipičnijih preloma koji nastaje mehanizom pada na ispruženu ruku. S tim u vezu u kliničkoj praksi ovaj prelom se zove „ prelom žbice na tipičnom mjestu“, baš zbog karakterističnog mehanzma nastanka. Međutim, kako se radi o dugoj kosti ne može se isključiti i meahanizam direktnog dejstva sile, odnosno udarca u navedeni dio tijela, što je manje vjerovatno. Ukoliko postoje rengenski snimci postoji mogućnost da se ova dilema može iskristalisati, pa je na ovakvo izjašnjenje vještaka, oštećeni predočio da posjeduje 5 CD </span><span class="span1">snimaka na kojima se nalaze i rengenski snimci, te je sud u smislu utvrđenja pravilnog činjeničnog stanja naložio dipunu nalaza i mišljenja po vještaku medicinske struke dr R. N..</span>
</p>
<p>&nbsp;</p>
<p>
<span class="span1">Iz dopune nalaza i mišljenja vještaka medicinske struke dr R. N. od 12. marta 2016. godine, proizilazi da je izvršio uvid u medicinsku dokumentaciju za oštećenog i komplet diskova sa RTG snimcima, pa je mišljenja da prelom donjeg okrajka desne žbice koji se vidi na dostavljenim rengenskim snimcima V. Z. ima karakteristike tzv. preloma žbice na tipičnom mjestu i isti je nastao usljed pada i udara na tvrdu podlogu a da se u vrijeme nanošenja zadobijena povreda kvalifikuje kao teška tjelesna povreda.</span>
</p>
<p>&nbsp;</p>
<p>
<span class="span1">Saslušan na glavnom pretresu od 16.05.2016. godine, vještak medicinske struke je ostao pri dopuni nalaza i mišljenja od 12.03.2016. godine, pa je pojasnio da imajući u vidu lokalizaciju i izgled preloma na rengenskom snimku, da se radi o vrlo tipičnoj povredi koja se čak naziva prelom žbice na tipičnom mjestu, a tipična je  upravo zbog toga što nastaje mehanizmom pada  i udara o tvrdu podlogu. Načinom, kako je pokazao V. Z. ( da je zaštitio glavu), ova povreda u vidu preloma desne žbice nije mogla nastati.</span>
</p>
<p>&nbsp;</p>
<p>
<span class="span1">Iz spisa predmeta suda za Prekšaje u Podgrici PP.12703/15-17, proizilazi da je V. Z. oglašen krivim zbog prekšaja iz čl. 7.st.1 i 8 Zakona o javnom redu i miru i da mu je izrečena uslovna osuda, a da je protiv istog obustavljen prekšajni postupak, zbog prekšaja iz čl. 10.st.2 Zakona o javnom redu i miru. </span>
</p>
<p>&nbsp;</p>
<p>
<span class="span1">Iz citiranog izvoda iz Ke za okivljenog od 10.07.2015. godine, proizilazi da okrivljeni ne prolazi kroz Ke evidenciju. </span>
</p>
<p>&nbsp;</p>
<p>
<span class="span1">Dispozitivom optužnog akta supsidijarnog tužioca,  okrivljenom je staveljno na teret da je dana 14 jula 2014. godine, oko 10 časova, u Po., u naselju S. Z.,  ispred svoje kuće svjestan svog djela čije je izvršenje htio i znajući da je njegovo djelo zabranjeno, teško tjelesno povrijedio oštećenog V. Z., na način što je oštećenog udario metalnom šipkom u predjelu desne ruke, nanoseći mu tom prilikom tešku tjelesnu povredu u vidu otoka donjeg dijela desne podlaktice praćene prelomom donjeg dijela okrajka desne žbice.</span>
</p>
<p>&nbsp;</p>
<p>
<span class="span1">Međutim, sud nalazi da nije dokazano da je okrivljeni izvršio krivično djelo stavljeno mu na teret optužnim aktom supsidijarnog tužioca. Naime, iz dopune nalaza i mišljenja  vještaka medicinske struke dr N. R., od 12. marta 2016. godine, koja je bazirana na medicinskoj dokumentaciji oštećenog, a prvenstveno na rengenskim snimcima (koje je dostavio oštećeni), utvrđeno je da da prelom donjeg okrajka desne žbice koji se vidi na dostavljenim rengenskim snimcima V. Z., ima karakteristike tzv. preloma žbice na tipičnom mjestu i da je isti nastao usljed pada i udara o tvrdu podlogu, a iz izjašnjanja istog vještaka od 16.05.2016. godine, utvrđuje se da ova povreda nije mogla nastati na način ako je to na glavnom pretresu pokazao V. Z. (da je zaštitio glavu), već da se na rengenskom snimku vidi da se radi o vrlo tipičnoj povredi, koja se čak naziva prelom žbice na tipičnom mjestu, a da je tipično, upravo zbog toga što nastaje mehanizmom pada i udara na tvrdu podlogu. Dakle, dopunom nalaza i izjašnjenjem vještaka R. od 16.05.2016. godine, koje sud cijeni kao stručne, demantovan je iskaz oštećenog V. Z., koji je sud cijenio kao neistinit, a koji je tokom čitavog postupka isticao i tvrdio da mu je okrivljeni nanio predmetnu povredu metalnom šipkom dužine od oko 40 cm, a dopunom nalaza i mišljenja je obasnažen i iskaz svjedoka P. Z., sestre oštećenog, koja je izjavila da je vidjela da je okrivljeni nekim predmetom udario njenog brata u predjelu glave, odnosno dok je isti držao podignute ruke kako bi zaštitio glavu. </span>
</p>
<p>&nbsp;</p>
<p>
<span class="span1"> Okrivljeni je tokom čitavog postupka negirao izvršenje kivičnog djela i kategorički je tvrdio da oštećenog nije udario metalnom šipkom u predjelu ruke, i da mu nije nanio tešku tjelesnu povredu, bliže opisanu izrekom presude. Odbranu okrivljenog sud je cijenio kao istinitu, a ista je, osim dopune nalaza i mišljenja vještaka dr R. N., osnažena i iskazima svjedoka J. J., J. G. i J. M., koje sud cijeni kao istinite, i koji su, u odnosu na odlučnu činjenicu, da okrivljeni nije udario oštećenog metalnom šipkom u predjelu ruke, saglasno svjedočili. Ovdje valja istaći da je vještak medicinske struke dr R. u osnovom nalazu od 02.11.2014. godine i izjašnjenju  na glavnom pretresu od 03.02.2016. godine, nije isključio mogućnost da je teška tjelesna povreda kod oštećenog mogla nastati i mehanizmom aktivno zamahnutog mehaničkog oruđa, moguće i metalnom šipkom, ali da tipično nastaje usljed pada, pa je sud zarad utvrđivanja činjeničnog stanja pribavio RTG snimke od oštećenog, dakle, vještak prilikom izrade osnovnog nalaza nije ima rengenske snimke povreda oštećenog, pa je u dopuni nalaze bio decidan da je povreda kod oštećenog nastala usljed pada i udara o tvrdu podlogu. Međutim, sud je i osnovni nalaz i mišljenje vještaka kao i njegovo izjašnjenje na glavnom pretresu od 03.02.2016. godine, cijenio kao stručne. I osnovni nalaz vještaka medicinske struke demantaju iskaz oštećenog tokom čitavog postupka. Naime, oštećeni je, u bitnom, istakao da se kritičnom prilikom branio od okrivljenog i njegovog oca i da je samoodbrani laktom lijeve ruke udario oca okrivljenog, J. G., a da okrivljenog nije udarao. Naime, iz osnovnog nalaza i mišljenja dr N. R., proizilazi da je, između ostalih povreda, okrivljeni J. M. zadobio i povredu- krvni podliv donjeg dijela desne potkoljenice, koja povreda je posljedica dejstva tupine mehaničke sile i ista je nastala usljed direktnog dejstva aktivno zamahnutog mehaničkog oruđa- udarca moguće i nogom, a da se u vrijeme nanošenja kvalifikuje kao laka tjelena povreda, a iz osnovnog nalaza vještaka dr R. se utvrđuje i da je u predmetnom događaju J. G., između ostalih povreda, zadobio povredu nagnječenje u predjelu lijeve polovine donje usne, da je navedena povreda posljedica dejstva mehaničke sile i ista je nastala usljed direktnog dejstva aktivno zamahnutog mehaničkog oruđa- udarca, tupično pesnicom.</span>
</p>
<p>&nbsp;</p>
<p>
<span class="span1">Sud je cijenio  i ostale dokaze provedene u postupku, ali je našao da su bez značaja za presuđenje.</span>
</p>
<p>&nbsp;</p>
<p>
<span class="span1">Sud je odluku imovinsko- pravnom zahtjevu temeljio na odredbi čl.239.st.2 ZKP-a, pa je oštećenog V. Z., uputio da imovinsko- pravni zatjev ostvari u redovnom parničnom postupku.</span>
</p>
<p>&nbsp;</p>
<p>
<span class="span1">Odluku o troškovima postupka sud je donio na osnovu č. 230.st.1 </span><span class="span1">Zakonika o krivičnom postupku i troškovi postupka od 187,00 eura, koji se odnose na ime nagrade vještaku medicinske struke, kao i troškovi postupka koje je okrivljeni imao angažovanjem branioca, o čijoj visini će sud odlučiti posebnim rješenjem, padaju na teret budžetskih sredstava suda.</span>
</p>
<p>&nbsp;</p>
<p>
<span class="span1">Sa izloženog, odlučeno ja kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 24.10.2016. godine</span>
</p>
<p>&nbsp;</p>
<p style="text-align:right">
<span class="span1">SUDIJA </span>
</p>
<p style="text-align:right">
<span class="span1">Goran Đuković s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pisanog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times New Roman;color:black;}
.p1{margin-left:-0.125in;text-align:end;hyphenate:auto;font-family:Times;font-size:13pt;}
.p2{margin-left:-0.125in;text-align:center;hyphenate:auto;font-family:Times;font-size:13pt;}
.p3{text-indent:0.5in;text-align:justify;hyphenate:auto;font-family:Times;font-size:13pt;}
.p4{text-indent:0.375in;text-align:start;hyphenate:auto;font-family:Times;font-size:13pt;}
.p5{margin-left:2.5in;text-align:start;hyphenate:auto;font-family:Times;font-size:13pt;}
.p6{text-indent:0.5in;margin-left:-0.125in;text-align:center;hyphenate:auto;font-family:Times;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-align:center;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:Times;font-size:13pt;}
.p13{text-indent:0.5in;text-align:center;hyphenate:auto;font-family:Times;font-size:13pt;}
.p14{text-indent:0.5in;margin-left:2.0in;text-align:start;hyphenate:auto;font-family:Times;font-size:13pt;}
.p15{text-align:justify;hyphenate:auto;font-family:Times;font-size:13pt;}
.p16{margin-left:-0.125in;text-align:start;hyphenate:auto;font-family:Times;font-size:13pt;}
.p17{margin-left:-0.125in;text-align:justify;hyphenate:auto;font-family:Times;font-size:13pt;}
.p18{margin-left:0.5in;text-align:start;hyphenate:auto;font-family:Times;font-size:13pt;}
.p19{margin-left:0.25in;text-align:start;hyphenate:auto;font-family:Times;font-size:13pt;}
.p20{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 58/10</span>
</p>
<p class="p2"></p>
<p class="p2"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">Š. N.</span><span>, zbog krivičnog djela samovlašće iz čl. 384 st.1 Krivičnog zakonika, po privatnoj tužbi R. I. od 13.02.2010. godine, nakon održanog glavnog javnog pretresa u prisustvu privatnog tužioca i njegovog punomoćnika A. S., advokata iz B. i okrivljenog, dana 06.07.2010. godine donio je i javno objavio.</span>
</p>
<p class="p4"></p>
<p class="p5">
<span class="s1">  P R E S U D U</span>
</p>
<p class="p6"></p>
<p class="p7">
<span>Okrivljeni </span><span class="s2">Š. N.</span><span class="s3"> od oca Nj. i majke S. rođene L., rođen ... godine u P. , sa prebivalištem u S. ..., V. ., državljanin Srbije, neoženjen, završio osnovnu školu, radnik bez zaposlenja, izdržava se od obavljanja povremenih poslova, neosuđivan.</span>
</p>
<p class="p8"></p>
<p class="p9">
<span class="s1">Na osnovu čl. 363. tč. 3 ZKP</span>
</p>
<p class="p10"></p>
<p class="p11">
<span class="s1">OSLOBAĐA SE OD OPTUŽBE</span>
</p>
<p class="p10"></p>
<p class="p10"></p>
<p class="p9">
<span class="s2">Da je:</span>
</p>
<p class="p8"></p>
<p class="p7">
<span class="s3">Dana 23.03.2009. godine u popodnevnim časovima u Sutomoru samovlasno zadržao putničko vozilo marke »VW Vento«, reg. oznake .., vlasništvo oštećenog, na način što su mu prethodno po odobrenju oštećenog vozilo na prodaju ponudili G. Lj. i R. V., a nakon što je isprobao vozilo isto je zaključao i zadržao ključeve kod sebe dok mu G. i R. ne izmire dug koji imaju prema njemu u iznosu od 200,00 €, te odbio da oštećenom vrati vozilo do konačne naplate duga od G. i R.,</span>
</p>
<p class="p10"></p>
<p class="p7">
<span class="s3">- čime bi učinio krivično djelo - </span><span class="s2">samovlašće iz čl. 384. st. 1 Krivičnog zakonika.</span>
</p>
<p class="p7"></p>
<p class="p3"></p>
<p class="p12">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p13"></p>
<p class="p13"></p>
<p class="p14">
<span class="s1">  O b r a z l o ž e n j e</span>
</p>
<p class="p15"></p>
<p class="p3">
<span>Privatnom tužbom R. I. od 13.02.2010. godine, stavljeno je na teret okrivljenom izvršenje krivičnog djela bliže opisanog u dispozitivu. Privatna tužba je podnijeta blagovremeno nakon odbačaja krivične prijave Osnovnog državnog tužilaštva u Baru. </span>
</p>
<p class="p3"></p>
<p class="p15">
<span>	Okrivljeni je u svojoj odbrani izjavio da se ne </span><span class="s4">može sjetiti tačnog datuma, ali zna da je bilo oko 16 časova, kada ga pozvao R. V. i pitao ga da li je zainteresovan da kupi vozilo marke »Vento«. Znao je da se on bavi prodajom vozila i da je imao sigurno 15-tak vozila, nakon čega je odgovorio da se nalazi u Podgorici da će doći oko 19 časova i da će ga nazvati. U Sutomore je došao oko 18 časova, pozvao je R., on je došao sa tim vozilom do njegove kuće i tada su zajedno otišli u naselje P. kod automehaničara M. M. gdje je vozilo detaljno pregledano i to je trajalo oko sat možda sat ipo vremena. Nakon toga su otišli prema Sutomoru i razgovarali su oko cijene vozila, R. je vozilo cijenio 2.000 €, ali je na kraju pristao da mu ga prodao za 1.500 €, došli su do njegove kuće, on je otišao kući i donio mu taj novac. Nakon kratkog vremena pozvao ga je D. R. koji mu je rekao da ga traže R. i K. u vezi tog vozila. On je otišao prema Baru, tačnije već je bio krenuo prema Baru i kada je došao do naselja Ratac vidio je D., R. i K. koje do tada nije poznavao. Oni su krenuli bahato prema njemu dok je D. ostao u vozilu, ali je kasnije i on izašao iz vozila. R. i K. su mu rekli da je vozilo njihovo, da im vozilo vrati da ne bi bilo problema, da oni imaju punomoćje koje on nije vidio i on im je odgovorio da je vozilo kupio i da sa vozilom nema ništa. Nakon toga je otišao u stanicu Policije u Sutomoru i prijavio da ga ta dvojica momaka uznemiravaju. Nema istine u tome da su njemu vozilo ponudili G. i R. po odobrenju R., da je on odbio da vozilo preda dok mu ne izmire dug od 200 €. Tačno je da je on K. i R. rekao da oni mogu da uzmu vozilo ukoliko mu predaju 1.500 € koliko je platio vozilo i da on sa njima nema ništa, a da ukoliko oni imaju neke neizmirene dugove sa nekim drugim da to riješe sa tim. Kasnije je saznao da je R. R. i K. zaista dugovao novac na ime kupovine »Venta«, ali to sa njim nema nikakve veze. Njemu je kasnije R. rekao da je on dobio to vozilo da ga proda i da je K. i R. ostao dužan nekih 200 ili 300 € ne može da se sjeti tačno. On R. poznaje već 10-tak godina, poznaje ga još sa K., G. je upoznao u S. prije nekoliko godina, on jeste od njih kupovao neke stvari, ali nikada sa njima nije imao neizmirene račune. Njega je policija privela u stanicu u Baru oko 01,00 časova, po prijavi oca K. da je vozilo ukradeno. Inače, on je to vozilo kupio neposredno poslije predaje tog vozila G. i R. od strane R.. Tačnije to vozilo je oko 15 ili 16 časova R. predao njima, a R. je krađu vozila prijavio oko 22 časa.</span>
</p>
<p class="p8"></p>
<p class="p15">
<span class="s3">	U dokaznom postupku saslušani su svjedoci K. I., D. R., R. V., G.Lj., Š. N. i N., pročitan je </span><span class="s4">dogovor o zamjeni vozila između R. I. i D. R. od 30.08.2008. godine, punomoćje  ovjereno pred Osnovnim sudom u B. dana 19.09.2008. godine OV broj 4750/08, ugovor o kupoprodaji br.... između D. B. i R. I., izvod iz kaznene evidencije na ime Š. N.  PU P. br.923/10 od 8.06.2010. godine. </span>
</p>
<p class="p8"></p>
<p class="p8">
<span class="s3">	Svjedok </span><span class="s2">K. I.</span><span class="s3"> je izjavio da su se R. I. i on nalazili ispred njegove kuće kada su došli G.  i R.  koji su pitali da li R. I. dalje prodaje vozilo »Vento« čiju prodaju je ranije oglasio. On je rekao da prodaje i oni su ga pitali da li jednom momku mogu da ga odvezu u Sutomore, da bi ga on prodao ili eventualno kupio i raspitivali su se o cijeni vozila i eventualnoj nagradi u slučaju da se vozilo proda. R. je saopštio da je cijena vozila 3.500 €, a u slučaju da oni pronađu kupca da će im 200 €. Nakon toga, tačnije nakon što su oni uzeli vozilo on ih je zvao par sati telefonom, oni se nisu javljali i kada ih je konačno dobio G.  Lj. je rekao da momak kome su vozilo ponudili na prodaju još nije odlučio da li će vozilo da kupi, a nakon toga tačnije nakon nekih pola sata su mu prenijeli da je vozilo njima oduzeo momak sa prezimenom Š. . S obzirom da je to vozilo R. kupio od D.  R. koji živi u S. pozvao je D. , D.  je R. u saopštio broj Š. a, on je nakon toga pozvao Š. a i zamolio ga da se sretnu u Sutomoru. Vozilom je upravljao R. , on je bio pred njega, a kada su se  u Baru sreli sa D. em, ušli su u njegovo vozilo i on ih je odvezao do hotela ... tačnije do jednog proširenja na putu. Tu ih je čekao Š.  i oni su mu objasnili o čemu se radi, a Š.  je tada rekao da je on vozilo kupio od R.  i G. , da on vozilo nije oteo, da oko toga neće da se raspravlja sa njima na ulici, da ukoliko žele mogu da ga prijave policiji i oni su tada svi zajedno otišli u stanicu policije u Sutomoru gdje su prijavili taj događaj. Njemu je Š.  rekao da je za vozilo dao 1.800 €, kasnije je rekao 1.500, a na kraju da ga je platio 1.200 € i tražio je da mu predaju taj novac ukoliko žele da im vrati to vozilo. R. je Š. a upoznao da je on vlasnik vozila po punomoćju koje je dobio od formalnog vlasnika. Nakon što su otišli iz Policije tražili su G.  i R.  i oni su im saopštili da je vozilo »Vento« parkirano ispred kuće Š. , da su oni Š. u ostali dužni 200 €, i da je on njima rekao da će mu vozilo vratiti kada mu izmire taj dug. Njemu je Š.  kod Hotela I.. saopštio da je vozilo platio 1.800 €, a u njegovom i R. evom prisustvu u Stanici policije u Sutomoru im je saopštio prvo 1.500, a nakon toga 1.200 €. U završnoj riječi je naveo da njemu porodica svetinja, da je izgubio jednog brata koji je umro od raka i dabogda njegova cijela porodica na isti način završila ukoliko je bilo što slagao i sprema je da se i u Crkvi zakune da govori istinu da je R. u predao 1.500 €.</span>
</p>
<p class="p8"></p>
<p class="p7">
<span class="s3">Svjedok </span><span class="s2">D.  R. </span><span class="s3">je izjavio da</span><span class="s2"> </span><span class="s3">je svojevremeno od R. I.gora kupio vozilo marke »Pasat«, a na ime cijene tog vozila predao mu je vozilo »Vento« i 4.000 €. Jednog dana ne sjeća se datuma pozvali su ga telefonom K. i R. , pitali su ga gdje može da nađu R.  V. i G.  Lj., jer su tim momcima predali auto »Vento« kako bi ga prodali. Ne može se sjetiti na koji način je on došao do imena Š.  N., odnosno na koji način je on u sve to umiješan, ali on je došao u Bar po K. i R. a kako bi ih odvezao u Sutomore. Misli da je on pozvao Š. a da se nađu u Sutomoru, sa njim su se našli kod hotela ... i K. i R. su od njega tražili da im preda to vozilo zato što su tvrdili da je to vozilo njihovo, a Š.   je tvrdio da je to vozilo kupio od R.  i G. Misli da je Š.  tada predložio da odu u Policiju da bi stvar raščistili, a on je R. a i K. odvezao do stanice Policije u Sutomoru. Događaju u policiji nije prisustvovao, a njemu je kasnije R.  u jednom razgovoru saopštio da je to vozilo  i njemu i G.  oduzeo Š.  na ime duga od 200 €. To je saznao od R. a u telefonskom razgovoru. Inače, on je vozilo »Vento« prije ovog poziva od strane K. i R. a vidio ispred Š. ove kuće. On se u vrijeme razgovora kod Hotela ... nalazio napolju pored  njegovog vozila marke »Lupo« sa kojim su došli i bio je od ostalih udaljen metar ipo do dva.</span>
</p>
<p class="p8"></p>
<p class="p7">
<span class="s3">Svjedok </span><span class="s2">R.  V.</span><span class="s3"> je izjavio da poznaje R. I.., a G.  Lj. je jedno vrijeme radio kod njega. Njima je R. rekao da ima jedno vozilo marke »Vento« koje namjerava da proda i da ga cijeni 3.500 €. Zamolio ih je da ukoliko nekoga nađu da mu ponude to vrozilo na prodaju. G.  i on su pronašli jednog Rusa koga zna po imenu A., sa kojim su razgovarali o prodaji ovog vozila, rekli su mu da je cijena 3.500 € i on je njima rekao da će o tome da razmisli. Ne sjeća  se tačnog datuma kada su G.  i on to vozilo odvezli u pravcu Sutomora, sa namjerom da ga pokažu Rusu, vozilo su mu pokazali, ali je ostalo da će im on javiti da li će da ga kupi, i nakon toga su sa vozilom otišli do Š.  N. jer istog poznaju i znali su da se bavi kupovinom i prodajom vozila. Oni su mu vozilo ponudili kao da je njihovo za iznos od 3.500 €, a poslije razgovora on je njima rekao da će vozilo kupiti za iznos od 3.300 €. Ranije su ranije imali dug prema Š.  N. od 200 € i tada je njima Š.  rekao da vozilo ostave kod njega, a da će im isto vratiti nakon što mu donesu 200 €, a tom prilikom nije bilo riječi o tome kada će im predati novac u iznosu od 3.300 €. Oni su nakon toga otišli kod R. a i saopštili mu da im je vozilo oduzeo Š.  na ime njihovog duga prema njemu od 200 €. Njih je nakon toga R. pozivao telefonom nekoliko puta i insistirao da mu oduzeto vozilo vrate, a zna da se kasnije u cijeli dogadjaj umiješala i policija iako on o tome nema neposrednog saznanja već je to čuo od drugih lica. Kada su razgovarali sa Š.  oko cijene vozila on je vozilo odvezao kod jednog majstora koji mu je rekao da cijena od 3.5000 € nije odgovarajuća i nakon toga je bilo riječi da će on dati 3.300 € a nakon toga je rekao da će prvo vozilo zadržati dok mu vrate iznos od 200 €, pa kada mu taj novac donesu onda će on njima dati iznos od 3.300 €. Taj razgovor su obavljali ispred kuće Š. a u Sutomoru. Tu su bili prisutni samo Š. , G.  i on, a bio je prisutan i Š. brat N.. Oni su prema majstoru otišli sa dva vozila i to »Ventom« i »Mercedesom« vlasništvo Š. Kada su se  vraćali, vraćali su se sa istim vozilima, ne može se sjetiti ko je upravljao kojim vozilom. Zna kada su došli u Sutomire da je ključ od »Venta« bio kod Š. a da je isti vozilo zaključao i da je rekao da će vozilo dobiti kada mu vrate 200 €. R. je o ovom dogadjaju obavijestio G.  telefonom. Kada je G.  R. a obavjestio da je Š.  oduzeo vozilo, G.  je na telefon pozvao R. tast i prijetio mu zbog toga da moraju da vrate vozilo i iz tog razloga se do sledećeg dana  nisu javljali na telefon. </span>
</p>
<p class="p8"></p>
<p class="p7">
<span class="s3">Svjedok </span><span class="s2">G.  LJ</span><span class="s3"> je izjavio da poznaje R. I. jer je radio kod njega. Bilo mu je poznato da on prodaje jedno vozilo marke »Vento«. Jednom prilikom R.  i on su razgovarali sa njim oko toga da mu pronađu kupca i on je njima rekao da je cijena vozila 3.500 €, a ukoliko mu vozilo prodaju da njemu predaju 3.300 €.  Oni su se raspitivali ko je zainteresovan vozilo da kupi, tako su došli do jednog ruskog državljanina, zna ga po imenu A. kome su vozilo pokazali u Sutomoru, ali je njemu cijena bila previsoka, nakon čega su odlučili da odu do Š.  N. za koga su znali da se bavi kupovinom i prodajom vozila. Prema Š.  N., R. i on su imali dug od 200 €, sa Š. om su razgovarali oko cijene vozila i dogovorili su se da mu vozilo prodaju za iznos od 3.300 €, s tim što bi mu vratili dug od 200 €. Nakon toga otišli su prema Baru, kod jednog majstora i to sa dva vozila. Vozilom »Mercedes« upravljao je Š.  N., a sa njim se u vozilu nalazio R. , dok su sa vozilom »Vento« otišli on i brat Š.  N., Š.  N.. Vozilom je upravljao on. U Baru su ostali nekih 30 minuta nakon čega su se vratili u Sutomore. U povratku je vozilom »Vento« upravljao Š.  N. Došli su na parking prostor ispred kuće Š.  i Š.  je tada uzeo ključ od vozila »Vento« i rekao da će vozilo ostati kod njega a da, kada mu vrate iznos od 200 €, on će njima vratiti vozilo. Š.  je inače znao da to vozilo nije njihovo vlasništvo, odnosno da se bave samo njegovom preprodajom. Oni njemu nisu saopštili ko je vlasnik vozila. Nakon zadržavanja vozila, on je pozvao R. , obavijestio ga o tome šta se desilo, nakon toga R. I. je rekao da ne može da vjeruje da se to desilo. Poslije ga je telefonom pozvao i tast R.  koji mu je prijetio da mora da vratim to vozilo i iz tog razloga on ni R.  se do sledećeg dana nisu javljali na telefone, a sledećeg dana kod njega kući je došao jedan policajac koji ga je obavijestio da mora da se javi u policiju radi davanja izjave što je on i uradio. Ispred kuće Š. , kada su se vratili vozilom, bio je prisutan i Š. brat N., s obzirom da se mjesto na kome su parkirali auta nalazi nekoliko metara od dvorišta. Š.  njima ovom prilikom nije predao nikakav novac. Dug u iznosu od 200 € prema Š. u nastao je nekih 2 mjeseca prije ovoga jer je R.  pozajmio 100 € uz obavezu da vrati 200 €, a i on je prihvatio da bude obveznik vraćanja. On nije bio prisutan kada je Š.   R. u predao novac.</span>
</p>
<p class="p8"></p>
<p class="p7">
<span class="s3">Svjedok </span><span class="s2">Š.  N.</span><span class="s3"> je izjavio da se on jednom prilikom nalazio kući da ga je telefonom pozvao brat N. koji mu je saopštio da se vraća iz Podgorice i da izađe ispred kuće jer treba da dođu R.  V. i G.  Lj. u vezi nekog vozila. On je izašao ispred kuće, sreo se sa njima kada su došli i sjeća se da su oni do njihove kuće došli sa jednim vozilom marke »Vento«. Oni su nakon njihovog dolaska vodili jedan nevezani razgovor, nakon toga posmatrali su malo vozilo i tada je došao N. koji je tražio da vozilo odvezu kod majstora. Zna da su prema Baru otišli sa dva vozila i to vozilom marke »Mercedes«, vlasništvo njegovog brata N. i vozilo marke »Vento« ne sjeća se ko je upravljao kojim vozilom, ali čini mu se da je N. upravljao »Ventom«, a on »Mercedesom«, ali siguran je da su otišli kod majstora M. M. u naselje Polje koji je pregledao vozilo i rekao da je vozilo u dobrom stanju izuzev šolje amortizera koji bi trebalo zamijeniti. U povratku N. je upravljao svojim vozilom »Mercedes« sa njim u vozilu je bio R. , on je upravljao vozilom »Vento«, a sa njim u vozilu bio je G. . Kada su došli u Sutomore on je od N. i R. a saznao da su se oni dogovorili oko cijene, da je prva ponuda R. a bila 2.000 €, ali da su se na kraju dogovorili da se vozilo proda za 1.500 €. On ne zna sve detalje, ali koliko je on shvatio to vozilo je dato R.  i G. ju da ga prodaju od strane nekog lica i da je tom licu bilo hitno da se vozilo proda. N. i V. dogovorili su se u vozilu oko cijene, jer ispred naše kuće nije bilo kakvih pregovora N. je otišao do kuće i ubrzo se vratio sa 1.500 € koje je predao R.  V. G.  je stajao u blizini i s osmijehom je trljao ruke. Tada je R. a neko pozvao mobilnim telefonom i on je rekao da je uzeo novac i nakon toga R.  i G.  Lj. su ubrzanim korakom otišli sa tog mjesta. Vozilo je ostalo ispred kuće, a on je s obzirom da je vozio »Vento« imao ključ u rukama. Zaboravio je da kaže da je njegov brat N. od R. a ispred kuće dobio i broj telefona pravog vlasnika i to prije nego što su R. u predate pare i on je sa vlasnikom obavio razgovor i od njega dobio uvjeravanje da će vozilo moći bez problema da se registruje. Zna da je brat u dva navrata sa njim obavio razgovor telefonskim putem. Kada je u pitanju dalji tok događaja on o istom nema neposredna saznanja, ali zna da je nakon sat ili dva njegov brat otišao da se sretne sa pravim vlasnikom jer je vlasnik tražio vozilo i zna da je kasnije njegov brat i otišao u policiju da bi prijavio slučaj. Saznanja o ovom drugom dijelu događaja koja on ima su samo posredna i ista potiču od njegovog brata N. On je se u trenutku predaje novca odmah nalazio pored njegovog brata, ali ne može se sigurno izjasniti o tome u kojim apoenima su bile novčanice. On je izjavio da je njegov brat N. obavio telefonski razgovor sa pravim vlasnikom vozila i zna da se radilo o licu koje je iz Berana i da su razgovarali o tome da li vozilo može da se prevede na N. ime i da je u tom pravcu dobio uvjeravanja da neće biti nikakvih problema. Zna da je N. tog čovjeka pitao da li poznaje Š.  J. koji je komandir policije u T. koji inače živi u B. i da mu je taj čovjek rekao da ga poznaje iz viđenja. Ovoj primopredaji novca prisustvovali su pored njih i njegov stariji brat Š.  N., mlađi brat Š.  N.i jedan njihov radnik V. I.. Njih trojicu zvao je da izađu napolje N. kada su se sa vozilom vratili ispred kuće. Ovom prilikom između N., G. i R. a nije bilo pomena o nekom dugu. G.  i R.  su normalno otišli ispred njihove kuće bez ikakve svađe ili nešto slično tome, već su bili prilično zadovoljni kada su otišli od kuće. </span>
</p>
<p class="p8">
<span class="s3">	</span>
</p>
<p class="p7">
<span class="s3">Svjedok </span><span class="s2">Š.  N.</span><span class="s3"> je izjavio da se jednom prilikom njegov brat vratio iz Podgorice i da je tada saopštio da će doći R.  V. i G.  Lj. da mu ponude na prodaju neko vozilo marke »Vento«. Nakon određenog vremena njih dvojica su došli, dovezli su vozilo marke »Vento« i na predlog njegovog brata otišli su kod majstora koji se zove M. koji ima servis u naselju P.. Otišli su sa dva vozila i to vozilom marke »Vento« i vozilo marke »Mercedes« vlasništvo njegovog brata N., a poslije određenog vremena  i to nakon najviše sat vremena došli nazad ponovo ispred kuće. Tada su brat N. i R.  pominjali i cijene jer je R.  nudio vozilo za iznos od 2.000 € a na kraju je pristao da od brata primi 1.500 €. Nakon ovog dogovora njegov brat je otišao u kuću i vratio se sa 1.500 €. Ne može se sjetiti u kojim apoenima su bile ove novčanice. Novac je izbrojao i predao R. , a G.  je bio u blizini i sa osmijehom je trljao ruke i rekao prodali su auto. Atmosfera za sve vrijeme bila je sasvim normalna bez bilo kakve svađe ili slično tome. Nakon što je R.  primio novac njih dvojica su otišli pješice sa tog mjesta, zna da je nakon izvjesnog vremena njegovog brata neko pozvao da se predstavio kao pravi vlasnik i da je vozilo njegovo i da isto treba da mu vrati, a njegov brat mu je odgovorio da je on to vozilo kupio. To mu je kasnije ispričao brat N. jer on tome nije prisustvovao. Poslije nekih 2 ili 3 sata dolazila su dva muškarca i to lice za koga mu se saopštava da je privatni tužilac i još jedno lice sa njim koji su tražili da iz vozila uzmu bebi sjedište i neke igračke, a sjeća se da u vozilu nije bilo bebi sjedišta i da su se nalazile neke sitne igračke. U početku nije bilo nikakvih potraživanja od  strane vlasnika već je samo reko da će da dođe da uzme bebi sjedište i igračke, a kada je došao od brata je tražio da mu vrati auto. Prilikom prodaje vozila nije bilo nikakve riječi o eventualnom prebijanju dugova između njegovog brata, V. i G. Vezano za porijeklo ovog vozila G.  i R.  su tom prilikom saopštili da to vozilo nije njihovo već da je vozilo dalo drugo lice da ga prodaju, a da će u slučaju prodaje to lice njih častiti 200 €. Predaja novca pored njega, brata N., R.  i G.  prisustvovali su njegova braća  Š.  N.  i N. i njihov drug koji je tada radio kod njih V. I. koji trenutno živi u A.. Prije nego što su brat i  R.  i G.  otišli kod majstora brat N.  na licu mjesta je probao vozilo, ne može se sjetiti tačno, ali misli da je to trajalo nekih pola sata. Prva ponuđena cijena vozila je bila 2.000 €, pa 1.800 pa je R.  rekao da ne pristaje na 1.700 a na kraju je pristao na cijenu od 1.500 €. Predaja novca je izvršena tačno ispred kuće. On se ne sjeća da je R.  razgovarao sa nekim telefonom za vrijeme ovog događaja, ali zna da je R.  za vrijeme ovog događaja dao njegovom bratu telefon jednog lica koji je pravi vlasnik vozila koji živi u A., da ga je brat N.  pozvao, i da su razgovarali o tome da li će biti problema oko prevoda vozila, produženja registracije ili slično tome i da mu je to lice saopštilo da oko toga neće biti problema.  Misli da je brat razgovor obavio jednom, a to se dešavalo prije nego što je došlo do isplate novca. On je saopštio da su vlasnik vozila i jedno lice dolazili ispred kuće, nakon predaje novca, a to je moglo biti oko 21 ili 21,10 časova.  On se ne može sjetiti sa kojim vozilom su došli, ali zna da je on tu bio, da je njegov brat donio ključ od auta, da je isto otključao i da su oni tražili to sjedište koga nije bilo i neke igračke, kojom prilikom su našli samo neke sitne igračke, koje nisu uzeli. Poslije nekoliko dana on je skupio te igračke i predao momku koji je došao za njih, ali ne može da se sjeti ko je to bio. Dok su ta dva momka bila ispred kuće zna da je čovjek koga vidi kao privatnog tužioca rekao da to vozilo treba da se vrati njemu jer je on vlasnik i da je njegov brat njemu rekao da je on to vozilo kupio. On se ne može dalje sjetiti što se dešavalo nakon toga, odnosno kako je tekao dalji tok događaja. On je siguran da njegov brat nije imao neki dug prema R.  i Lj., jer njegov brat ne daje svakome novac, a R.  i G. je poznaje kao prevarante i lopove.</span>
</p>
<p class="p8"></p>
<p class="p7">
<span class="s3">Iz dogovora o zamjeni vozila između R. I. i D.  R. od 30.08.2008. godine utvrđeno je da je R. D. u predao vozilo marke „Pasat“ reg. oznake ..., za koje je dobio vozilo marke „Folksvagen Vento“ reg. oznake .... uz obavezu D. a da mu preda i iznos od 4.000 € do 31.01.2009. odine. </span>
</p>
<p class="p8"></p>
<p class="p7">
<span class="s3">Iz punomoćja ovjerenog pred Osnovnim sudom u B. dana 19.09.2008. godine pod brojem OV ... utvrđeno je da je D. B. kao vlasnik vozila „WV Vento“ ovlastio R. I.. da može upravljati vozilom. </span>
</p>
<p class="p8"></p>
<p class="p7">
<span class="s3">Iz ugovora o kupoprodaji br. 125/04/2009. između D. B. i R. I. utvrđeno je da je predmet ugovora prodaja predmetnog vozila. </span>
</p>
<p class="p8"></p>
<p class="p7">
<span class="s3">Iz izvoda iz kaznene evidencije na ime Š.  N. PU P. br. 923/10 od 8.06.2010. godine utvrđeno je da okrivljeni nije osuđivan. </span>
</p>
<p class="p8"></p>
<p class="p7">
<span class="s3">Privatnom tužbom predloženo je da se u dokaznom postupku pročita rješenje Osnovno državnog tužilaštva u Baru br. 608/09 od 17.11.2009. godine i da se pribave spisi ODT KT br. 608/09. S obzirom da rješenje ODT o odbačaju krivične prijave ne može biti dokaz u krivičnom postupku, a da je sud izveo sve potrebne dokaze koji se odnose na vlasništvo nad predmetnim vozilom sud je donio rješenje da se predloženi dokazi neće izvesti na glavnom pretresu. </span>
</p>
<p class="p8"></p>
<p class="p7">
<span>Ocjenom izvedenih dokaza nije dokazano da je okrivljeni učinio krivično djelo za koje je optužen. Okrivljeni u svojoj odbrani ne priznaje da je učinio krivično djelo u bitnom navodeći da je R.  V. koji je bio u društvu sa G.  Lj. predao iznos od 1,500 € na ime kupovine vozila. </span>
</p>
<p class="p7"></p>
<p class="p7">
<span>Okrivljenom je stavljeno na teret da je učinio krivično djelo na način što je </span><span class="s3">nakon što su mu prethodno po odobrenju oštećenog R. I., G.  Lj. i R.  V.  ponudili na prodaju vozilo marke „VW Vento“, vozilo isprobao, isto zaključao i zadržao ključeve kod sebe dok mu G.  i R.  ne izmire dug koji imaju prema njemu u iznosu od 200,00 €, te odbio da oštećenom vrati vozilo do konačne naplate duga od G.  i R.</span>
</p>
<p class="p7"></p>
<p class="p7">
<span class="s3">U postupku je utvrđeno da su R.  V. i G.  Lj. okrivljenom ponudili na prodaju predmetno vozilo, da je okrivljeni sa svjedocima i svojim bratom Š.  N. otišao u Bar kod automehaničara M. M. u cilju provjere stanja vozila, nakon čega su se dogovorili da se vozilo proda za iznos od 1.500 €, a okrivljeni je iz kuće donio i R.  V. predao navedeni iznos. </span>
</p>
<p class="p7"></p>
<p class="p7">
<span class="s3">Privatna tužba zasnovana je na iskazima svjedoka R.  V. i G.  Lj.. Sud je iskaze svjedoka cijenio kao neosnovane iz sledećih razloga. Iz iskaza svjedoka K. I. utvrđeno je da je R. I. predao vozilo radi prodaje i da im je saopštio da je cijena vozila 3.500 €. Svjedoci su pristali da vozilo prodaju za iznos od 1.500 €. Svjedoci R.  i G.  se nakon predaje vozila okrivljenom nisu javljali na telefonske pozive svjedoka K., a kada je uspio da sa njima stupi u kontakt G.  mu je saopštio da se momak kome su vozilo ponudili na prodaju još nije odlučio na kupovinu, a nakon pola sata da im je vozilo oduzeo okrivljeni. Da je tačno da je okrivljeni svjedocima oduzeo vozilo oni bi o tome bez odlaganja  obavijestili oštećenog i policiju, jer nije logično da se jednom licu oduzme vozilo predato radi prodaje, a da to lice odbija da se vlasniku javi na telefon. Navedena činjenica ukazuje da svjedoci R.  i G.  u vremenu nakon što su vozilo predali okrivljenom nisu ni znali što će saopštiti vlasniku vozila. </span>
</p>
<p class="p7"></p>
<p class="p7">
<span class="s3">Da je okrivljeni imao namjeru da na ime navodnog duga u iznosu od 200 € zadrži vozilo mogao je da odmah oduzme vozilo jer u tom slučaju ne bi ni odlazio u Bar u cilju provjere vozila. Navedena činjenica ukazuje da je okrivljeni bio zainteresovan za kupovinu vozila, a ne za njegovo oduzimanje. Iskazi svjedoka R.  i G.  različiti su kada je u pitanju brat okrivljenog koji je bio prisutan na licu mjesta ispred kuće okrivljenog, jer R.  navodi da je u pitanju Š. N., a G.  da je u pitanju Š.  N. Takođe su njihovi iskazi različiti kada je u pitanju svijest okrivljenog o vlasniku vozila. R.  navodi da su okrivljenom saopštili da je vozilo njihovo, a G.  da je okrivljeni znao da vozilo nije njihovo. Okrivljeni je nakon predaje vozila pristao da se sretne sa R.  i K. I navedena činjenica ukazuje da je okrivljeni došao da s stretne sa navedenim licima kao lice koje je kupilo predmetno vozilo, što im je i saopštio nakon čega je predložio da odu u policiju kako bi se rasjasnila situacija. Lice koje neovlašćeno oduzme tuđe vozilo sigurno je da se ne bi sreo sa vlasnikom vozila, niti bi inicirao odlazak u policiju. </span>
</p>
<p class="p10"></p>
<p class="p7">
<span>Po ocjeni suda svjedoci R.  i G.  su novac dobijen od okrivljenog zadržali za sebe, a vlasniku vozila predstavili da mi je okrivljeni oduzeo vozilo, a u postupku nije dokazano da je postojano njihov dug prema okrivljenom.</span>
</p>
<p class="p8"></p>
<p class="p7">
<span>Svjedoci Š. N. i N. su po ocjeni suda objektivno i istinito predstavili dio događaja kome su prisustvovali zbog čega je sud njihovim iskazima poklonio vjeru. </span>
</p>
<p class="p7"></p>
<p class="p3">
<span>Odluka o troškovima krivičnog postupka zasniva se na odredbi čl. 203. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude</span>
</p>
<p class="p16"></p>
<p class="p6">
<span class="s1">OSNOVNI SUD U BARU</span>
</p>
<p class="p6">
<span class="s1">Dana 06.07.2010. godine</span>
</p>
<p class="p6"></p>
<p class="p6"></p>
<p class="p12">
<span class="s1">ZAPISNIČAR,					                      S U D I J A                  </span>
</p>
<p class="p17"></p>
<p class="p17">
<span class="s1">     Milijana Minić				                           Goran Šćepanović</span>
</p>
<p class="p17">
<span> </span>
</p>
<p class="p17"></p>
<p class="p17">
<span class="s1">PRAVNA POUKA</span><span>:Protiv ove presude može se </span>
</p>
<p class="p17">
<span>izjaviti žalba Višem sudu u Podgorici u roku od</span>
</p>
<p class="p17">
<span>8 dana od dana prijema pismenog otpravka.</span>
</p>
<p class="p17">
<span>Žalba se predaje ovom sudu u dva primjerka.</span>
</p>
<p class="p18"></p>
<p class="p12"></p>
<p class="p12">
<span class="s1">DNA</span><span>:- 1 x ODT</span>
</p>
<p class="p19">
<span>    - 1 x okrivljenom</span>
</p>
<p class="p19">
<span>    - 1 x punomoćniku S. A.</span>
</p>
<p class="p12">
<span>         -  u spise.</span>
</p>
<p class="p12"></p>
<p class="p20"></p>
<p class="p20"></p>


</body>
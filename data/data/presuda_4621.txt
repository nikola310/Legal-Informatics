<strong>OSNOVNI SUD U BERANAMA</strong><br>
<strong>K.br. 14/11</strong><br>
&nbsp;<br>
&nbsp;<br>
&nbsp;<br>
&nbsp;
<div style="text-align: center; ">
	<strong>U IME NARODA</strong></div>
&nbsp;<br>
&nbsp;<br>
&nbsp;<br>
&nbsp;
<div style="text-align: justify; ">
	Osnovni sud u Beranama, kao prvostepeni krivični, po sudiji pojedincu Ani Kenjić- Djukić, uz sudjelovanje zapisničara Danojle Milošević, u krivičnom predmetu protiv okrivljenih&nbsp; S. Š., iz D. i Z. B., iz P. zbog krivičnog djela laka tjelesna povreda&nbsp; iz čl.152 st.2 u vezi st.1 KZ, po optužnom predlogu Osnovnog državnog tužilaštva u Beranama, Kt.br.470/2010 od 30.12.2010.godine, nakon održanog javnog i glavnog pretresa, u prisustvu okrivljenih i oštećene Š. D., a u odsustvu uredno pozvanog ODT-a u Beranama, donio je i javno objavio dana 19.04.2011.godine</div>
&nbsp;<br>
&nbsp;
<div style="text-align: center; ">
	<strong>P R E S U D U</strong></div>
&nbsp;
<div style="text-align: justify; ">
	<strong>Okrivljeni:</strong><br>
	&nbsp;<br>
	<strong>1. S. Š.</strong> od oca T. i majke S., rođene H., rođen … godine u D., sa prebivalištem u naselju R. – R., opština Berane, državljanin Srbije, nezaposlen, oženjen, otac troje djece, pismen, sa završenom osnovnom školom, siromašnog imovinskog stanja, neosuđivan i<br>
	&nbsp;<br>
	<strong>2. Z. B.</strong> od oca R. i majke F., rođene I., rođen … godine u P., sa prebivalištem u naselju R. – R., opština Berane, državljanin Srbije, nezaposlen, oženjen, otac devetoro djece, pismen, sa završenom osnovnom školom, siromašnog imovinskog stanja, neosuđivan</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center; ">
	<strong>K r i v i&nbsp;&nbsp; s u : </strong></div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: justify; ">
	&nbsp;<br>
	Što su:<br>
	&nbsp;<br>
	<strong>1. Okrivljeni S. Š.</strong>, dana 05.12.2010. godine, oko 08:00 časova, u naselju R. – R. u Beranama, lako tjelesno povrijedio oštećenu D. Š., na način što je drvenom letvom dužine oko 1 m, sredstvom podobnim da tijelo teško povrijedi i zdravlje teško naruši, udario u predjelu glave, iznad desne obrve i tako joj nanio povredu - nagnječno razdernu ranu uzdužno postavljenu veličine 3x0,5 cm i<br>
	&nbsp;<br>
	<strong>2. Okrivljeni Z. B. </strong>u isto vrijeme i na istom mjestu, kao pod tač. 1 izreke presude, lako tjelesno povrijedio oštećenog S. Š., na način što ga je gađao lopatom, sredstvom podobnim da tijelo teško povrijedi i zdravlje teško naruši i pogodio u predjelu desne podlaktice, nanijevši mu povredu - razdernu ranu veličine 2x1 cm,<br>
	&nbsp;<br>
	- čime su izvršili krivična djela laka tjelesna povreda iz čl. 152 st.2 u vezi st.1 Krivičnog zakonika.<br>
	&nbsp;<br>
	- Pa im sud za izvršena krivična djela, na osnovu navedenih zakonskih propisa, te primjenom čl. 32, 36, 42, 52, 53 i 54 KZ i čl. 364 ZKP-a<br>
	&nbsp;<br>
	<strong>I z r i č e</strong></div>
&nbsp;
<div style="text-align: center; ">
	<strong>USLOVNU OSUDU</strong></div>
&nbsp;
<div style="text-align: justify; ">
	&nbsp;<br>
	Kojom im utvrđuje kazne zatvora u trajanju od po 45 ( četrdesetpet ) dana i istovremeno određuje da se iste neće izvršiti, ako osuđeni za vrijeme od 1 (jedne) godine, po pravosnažnosti presude, ne učine novo krivično djelo.<br>
	&nbsp;<br>
	Okrivljeni se obavezuju, da plate sudu solidarno na ime troškova krivičnog postupka iznos od 66,00 ( šesdesetšest ) eura i na ime paušala iznos od po 30,00 (trideset) eura, sve u roku od 15 dana po pravosnažnosti presude, pod prijetnjom prinudnog izvršenja. Troškovi prevođenja na albanski jezik putem stalnog sudskog tumača Š. H. Đ., padaju na teret budžetskih sredstava suda na osnovu čl. 199 st 5 ZKP-a.<br>
	&nbsp;<br>
	Imovinsko pravnog zahtjeva za naknadu štete nije bilo.<br>
	&nbsp;</div>
&nbsp;<br>
&nbsp;
<div style="text-align: center; ">
	<strong>O b r a z l o ž e nj e</strong></div>
&nbsp;
<div style="text-align: justify; ">
	&nbsp;<br>
	Osnovno državno tužilaštvo u Beranama, podnijelo je optužni predlog Kt.br.470/10 od 30.12.2010.godine, protiv S. Š., iz D. i Z. B., iz P., zbog krivičnog djela laka tjelesna povreda iz čl.152 st. 2 u vezi st. 1 KZ. Zastupnik javne optužbe, ODT Berane, nije pristupio na glavni pretres od 19.04.2011. godine, iako je uredno pozvan, pa je sud isti održao i zaključio u njegovom odsustvu, na osnovu čl. 453 st.1 ZKP-a.&nbsp;&nbsp;<br>
	&nbsp;<br>
	<strong>Oštećena Š. D., </strong>u završnoj riječi nije se pridružila krivičnom gonjenju protiv okrivljenog S. Š., niti je zadržala pravo da imovinsko pravni zahtjev za naknadu štete ostvari u parničnom postupku<strong>.</strong><br>
	&nbsp;<br>
	<strong>Okrivljeni S. Š., </strong>u svojoj odbrani datoj tokom postupka, negirao je izvršenje krivičnog djela i istakao da je predmetnog dana, naišao okr. Z. B., sa svojim autom i isto startao u blizini njegove kuće, više puta. Htio je da ga zaustavi i pita zašto to radi, on je izašao iz auta sa svojim sinom D.B. i udario ga je u pesnicom u predjelu lica- usta. Onda je nastala svađa između njega i porodice Z. B.. Sa lopatom ga je Z. B. udario u predjelu ruke, tj. gađao ga je sa lopatom, a on je od bola pao, a oštećena Š. D. je pala preko njega. Nije mu poznato ko je udario Š. D.. Na pretresu je pojasnio da kada je došlo do svađe između njega i porodice Z. B., on je drvenom letvom htio da udari okrivljenog Z. B., ali je promašio i udario od zid. Tada je izgubio ravnotežu i pao, a nakon toga oštećena Š. D. je pala preko njega. Oštećenu nije udario i njoj je najvjerovatnije povredu nanio okr. Z. B. kada je gađao tiganjima. U završnoj riječi istakao je da mu je žao što je do toga došlo i da se više neće ponoviti.<br>
	&nbsp;<br>
	<strong>Okrivljeni Z. B., </strong>u svojoj odbrani datoj tokom postupka, negirao je izvršenje krivičnog djela. Istakao je da se dana 05.12.2010.godine sa svojom porodicom nalazio u naselju R. – R. kako bi očistio svoju kuću od poplava. Kada se vraćao iz grada, sa njim u autu je bio njegov sin D., a autom su prolazili pored kuće S. Š.. Tada je S. Š. počeo da ga vrijeđa, da mu govori da je gej, a on nije htio da obraća pažnju. S. Š. je prišao do auta i izlomio mu šoferšajbnu na autu drvenom šipkom, kazao mu je šta to radi, a on je nastavio da ga psuje i da ga vrijeđa. Dodao je da su im kuće blizu jedna druge i da je njegova supruga to čula i izašla i umiješala se, a tada je S. Š. udario njegovu suprugu u predjelu glave sa jednom drvenom letvom dužine 1m. Istakao je da ničim nije udario S. Š., niti ga ičim gađao. Takođe je istakao da ni njegov sin nije ničim udario S. Š., jer se nalazio u autu. Na pretresu je pojasnio da njemu okrivljeni S. Š. nije polomio šoferšajbnu na autu, da on to nije kazao već da je to greškom konstatovano. Nakon što je okrivljeni S. Š., njegovu ženu udario drvenom letvom, on je njega tada gađao lopatom, koju je uzeo iz kuće, a ne zna da li ga je pogodio i nije primijetio da li je tada zadobio povrede, a njegova supruga je imala povredu iznad desne obrve.&nbsp; U završnoj riječi je naveo da mu je žao što je do toga došlo i da se više neće ponoviti, a da su se u međuvremenu izmirili.<br>
	&nbsp;<br>
	Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
	&nbsp;<br>
	Saslušao oštećenu Š. D., svjedoke D.B., T. I. i M. Š., pročitao izvještaj ljekara specijaliste JZU Opšta bolnica u Beranama br. protokola … od 05.12.2010.godine, na ime Š. D., izvještaj ljekara jedinice za HMP u Beranama, JZU Zavoda za hitnu medicinsku pomoć, CG - Podgorica na ime S. Š., izvještaj ljekara specijaliste JZU Opšta bolnica u Beranama br. protokola … od 08.12.2010.godine na ime Š. D., potvrdu o privremeno oduzetim predmetima UP PJ Berane br. …, od 05.12.2010.godine, nalaz i mišljenje vještaka medicinske struk Dr.M. M. dat pred istražnim sudijom dana 29.12.2010.godine i izvod iz KE za okrivljene.<br>
	&nbsp;<br>
	Nakon sprovedenog dokaznog postupka, cijeneći navode optužbe, odbrane&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; okrivljenih, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da su činjenice iz činjeničnog opisa izreke presude, u svemu dokazane i da su okrivljeni izvršili krivično djelo laka tjelesna povreda iz čl.152 st.2 u vezi st.1 KZ, koje im je optužnim predlogom ODT-a stavljeno na teret, pa ih je oglasio krivim, jer nije bilo osnova koji bi isključivali postojanje krivičnog djela i krivice okrivljenih. Pri tome, sud nije prihvatio odbranu okrivljenog S. Š., da nije drvenom letvom udario oštećenog, obzirom da je njegova odbrana negirana iskazom oštećene D. Š., medicinskom dokumentacijom i nalazom i mišljenjem vještaka medicinske struke dr.M. M.. Takođe, sud nije prihvatio odbranu okrivljenog Z. B., obzirom da njegova odbrana negirana iskazom oštećenog S. Š., medicinskom dokumentacijom i nalazom i mišljenjem vještaka medicinske struke dr.M.M..<br>
	&nbsp;<br>
	Tako je osnovu medicinske dokumentacije na ime oštećene Š. D. i nalaza i mišljenja<strong> dr. M. M., </strong>utvrđeno da je oštećena Š. D. zadobila povrede iznad desne obrve, nagnječeno razdernu ranu uzdužno postavljenu veličine 3x0,5 cm. Vještak se takođe izjasnio da se oštećena javila neurologu zbog glavobolje i povraćanja, a neurolog je konstatovao da kod povrijeđene postoji post-traumatska glavobolja i da nema neuroloških ispada. Povreda se kvalifikuje kao laka tjelesna povreda, koja je mogla nastati udarcem tupim mehaničkim oruđem u zamahu, kao što je drvena palica i slično, a najvjerovatnije se radi o jednom udarcu.<br>
	&nbsp;<br>
	Takođe je osnovu medicinske dokumentacije na ime oštećenog S.Š. i nalaza i mišljenja<strong> dr. M. M., </strong>utvrđeno da je oštećeni S. Š. zadobio povredu razdernu ranu u predjelu desne podlaktice, veličine 2x1 cm. Povreda se kvalifikuje kao laka tjelesna povreda, koja je mogla nastati udarcem tvrdim predmetom nepravilnih ivica.<br>
	&nbsp;<br>
	Sud je prihvatio prednje dokaze, na osnovu kojih je utvrđeno da je oštećena Š. D. u predmetnom događaju zadobila laku tjelesnu povredu, &nbsp;koja je mogla nastati udarcem tupim mehaničkim oruđem u zamahu, kao što je drvena palica i slično, a oštećeni S. Š. zadobio takođe laku tjelesnu povredu, koja je mogla nastati udarcem tvrdim predmetom nepravilnih ivica.<br>
	&nbsp;<br>
	<strong>Oštećena Š. D.</strong>, u svom iskazu datom na glavnom pretresu je istakla da se predmetnog dana nalazila kući, čula je viku, izašla je i vidjela da okrivljeni S. Š. uzeo letvu u ruku i da je htio da udari njenog sina, a ona je pošla da zaštiti sina. Kada je prišla okrivljeni je udario letvom u predjelu glave, odnosno desne obrve. Počela joj je krv, a ona se okrenula i pokazala njenom suprugu&nbsp; okrivljenom Z. B.. Tada je on gađao S. Š., ali ne zna da li ga je pogodio i da li mu je nanio povrede.<br>
	&nbsp;<br>
	Sud je prihvatio iskaz oštećene koji je po mišljenju suda jasan, logičan i vjerodostojan, a potkrijepljen je med. dokumentacijom i nalazom i mišljenjem vještaka med. struke.<br>
	&nbsp;<br>
	Iz potvrde o privremeno oduzetim predmetima UP PJ Berane br. …, od 05.12.2010.godine utvrdjeno je da je od Z. B. oduzeta lopata, što je sud prihvatio.<br>
	&nbsp;<br>
	<strong>Svjedok D.B., </strong>u svojoj izjavi je istakao, da kada je predmetnog dana sa svojim ocem Z. B.&nbsp; prolazio pored kuće Sadri Šalje, isti je počeo da ih psuje i da udara po autu. Izašao je iz auta i kazao mu da ne želi da se svađaju, a okrivljeni S. Š. ga je udario u predjelu grudi, a on je njega udario u predjelu usta. Okrivljeni S. Š. je htio njega da udari, pa je promašio i udario njegovu majku drvenom letvom u predjelu glave. Istakao je da njegov otac Z. B. nije udario lopatom S. Š. u predjelu ruke. Na pretresu je ponovio da nije vidio da je njegov otac Z. B.gađao okrivljenog S. Š..<br>
	&nbsp;<br>
	Sud je prihvatio iskaz ovog svjedoka u dijelu da je okrivljeni letvom udario njegovu majku oštećenu Š. D., a nije prihvatio njegov iskaz u dijelu da njegov otac Z. B. nije udario okrivljenog S. Š., jer je na osnovu med. dokumentacije i vještačenjem putem vještaka med. struke nesumljivo utvrđeno da je S. Š. imao povredu koja je mogla nastati na način kako je to on opisao.<br>
	&nbsp;<br>
	<strong>Svjedok M. Š.</strong> u svojoj izjavi je istakla, da se predmetnog dana nalazila ispred kuće kada je naišao autom Z. B. sa svojim sinom i suprugom Š. D.. Njen suprug je zaustavio auto i tada je došlo do prepirke. Z. B. je tada izašao iz auta uzeo neku lopatu i sa istom gađao njenog muža S. Š. i pogodio ga u predjelu ruke, a istom lopatom je udario i svoju suprugu Š.. Na pretresu je pojasnila da kada je okrivljeni Z. B. gađao lopatom&nbsp; njenog muža, tada je pogodio Š. D. i njenog supruga S.Š..<br>
	&nbsp;<br>
	Sud je prihvatio iskaz ovog svjedoka u dijelu da je okrivljeni Z. B.gađao lopatom njenog muža S. Š. i pogodio ga u predjelu ruke, a nije prihvatio njen iskaz u dijelu da je Z. B.udario lopatom suprugu Š. D. već je mišljenja da je svjedokinja takvim kazivanjem željela da pomogne svom suprugu okrivljenom S. Š..<br>
	&nbsp;<br>
	<strong>Svjedok T. I.</strong>, u svojoj izjavi je istakao, da predmetnog dana nalazio u naselju R.- R., Z. B. je gađao lopatom S. Š., ali ga je promašio i pogodio svoju suprugu Š. D. u predjelu glave. Na pretresu je ponovio da je okrivljeni Z. B. gađao lopatom S. Š. i promašio ga je, a pogodio svoju suprugu D. Š. i to je držalo od lopate nju pogodilo. Takođe je istakao da nije vidio da je S.Š.&nbsp; bilo čime udario Š. D..<br>
	&nbsp;<br>
	Sud nije prihvatio iskaz ovog svjedoka, obzirom da je ostalim izvedenim dokazima nesumljivo utvrđeno da je oštećena D. Š. u predmetnom događaju zadobila povredu i mišljenja je da je svjedok svojim kazivanjem želio da pomogne okrivljenima.<br>
	&nbsp;<br>
	Pravnom analizom, naprijed utvrđenog činjeničnog stanja, sud je našao, da su se u opisanim radnjama okrivljenih S. Š. i Z. B. stekla sva bitna obiležja krivičnih djela laka tjelesna povreda iz čl. 152 st. 2&nbsp; u vezi st. 1 KZ. Tako je u odnosu na okrivljenog S. Š., na osnovu iskaza oštećene D. Š., utvrđeno da se predmetnog dana nalazila kući, čula je viku, izašla je i vidjela da okrivljeni S.Š. uzeo letvu u ruku i da je htio da udari njenog sina, a ona je pošla da zaštiti sina. Kada je prišla, okrivljeni je udario letvom u predjelu glave, odnosno desne obrve. Počela joj je krv, a ona se okrenula i pokazala njenom suprugu okrivljenom Z. B.. Njeno kazivanje je potkrijepljeno med. dokumentacijom i nalazom i mišljenjem vještaka med struke Dr.M. M., koji je istakao da je oštećena zadobila povredu iznad desne obrve nagnječno razdernu ranu uzdužno postavljenu, veličine&nbsp; 3x0,5 cm, koja je mogla nastati udarcem tupim mehaničkim oruđem u zamahu, kao što je drvena palica i slično, a najvjerovatnije se radi o jednom udarcu. Takođe je navode oštećene potvrdio i svjedok D. B., što je sud prihvatio. Okrivljeni S. Š. je negirao izvršenje krivičnog djela i naveo da je Š. D. nije udario i da joj je najvjerovatnije povredu nanio Z. B. kada je gađao tiganjima, što sud nije prihvatio, već je mišljenja da je njegova odbrana sračunata na izbjegavanje krivice.<br>
	&nbsp;<br>
	Takođe je u odnosu na krivično djelo kojej se stavlja na teret okrivljenom Z. B., na osnovu iskaza S. Š., utvrđeno da ga je Z. B. gađao ga je sa lopatom i pogodio u predjelu desne&nbsp; podlaktice. Njegovo kazivanje u tom dijelu je potkrijepljeno med. dokumentacijom i nalazom i mišljenjem vještaka med. struke Dr.M. M., koji je u nalazu i mišljenju istakao da je oštećeni zadobio povredu, razdernu ranu u predjelu desne podlaktice, veličine 2x1 cm, koja je mogla nastati udarcem tvrdim predmetom nepravilnih ivica. Takođe su navode S. Š. da ga je okrivljeni Z. B. gađao lopatom, potvrdili i svjedoci D. Š., koja međutim nije mogla da se izjasni da li ga je i pogodio i M. Š., te je sud njihove iskaze u tom dijelu prihvatio. Okrivljeni je negirao izvršenje krivičnog djela i naveo da nije ničim udario S. Š., niti ga gađao, što sud nije prihvatio, već je mišljenja da je njegova odbrana sračunata na izbjegavanje krivice.<br>
	&nbsp;<br>
	Djelujući na opisan način, okrivljeni su postupali sa umišljajem, svjesni i to S. Š. da udarajući oštećenu D. Š. drvenom letvom, sredstvom podobnim da tijelo teško povrijedi i zdravlje teško naruši, istu može povrijediti i nanijeti joj laku tjelesnu povredu, te da time vrši krivično djelo, pa je i pored takve svijesti, oštećenu udario u jednom navratu u predjelu iznad desne obrve i nanio joj povredu - u vidu nagnječene razgerne rane uzdužno postavljeno veličine 3x0,5 cm, manifestujiću time htenje za nastupanje zabranjene posledice, dok je okrivljeni Z. B. bio svjestan da gađajući oštećenog S. Š. lopatom, sredstvom podobnim da tijelo teško povrijedi i zdravlje teško naruši, istog može povrijediti i nanijeti mu laku tjelesnu povredu, te da time vrši krivično djelo, pa je i pored takve svijesti, oštećenog gađao lopatom i pogodio ga u predjelu desne podlaktice, nanijevši mu povredu - razdernu ranu veličine 2x1 cm, manifestujuću time htenje za nastupanje zabranjene posledice.<br>
	&nbsp;<br>
	Prilikom odlučivanja o vrsti i visini krivične sankcije, koju u konkretnom slučaju treba primijeniti prema okrivljenima, za izvršena krivična djela, sud je imao u vidu sve okolnosti iz čl.42 KZ-a. Tako je od olakšavajućih okolnosti okrivljenom S. Š. cijenio i uzeo u obzir da je porodičan čovjek, otac troje djece, siromašnog imovnog stanja, do sada ne osuđivan, te da se izmirio sa oštećenom, a okrivljenom Z.B., da je porodičan čovjek, otac devetoro djece, siromašnog imovnog stanja, do sada ne osuđivan, te da se izmirio sa oštećenim S. Š. Sud je mišljenja, da u konkretnom slučaju, ima uslova da se prema učiniocima, koji su krivi, ne primijeni kazna, smatrajući da to nije nužno, radi krivično pravne zaštite, već da se može očekivati da će upozorenje, uz prijetnju kaznom, dovoljno uticati na okrivljene, da više ne vrše krivična djela, pa im je na osnovu člana na osnovu čl. 53 i 54 KZ-a, utvrdio kazne zatvora u trajanju od po 45 ( četrdesetpet ) dana i istovremeno odredio, da se iste neće izvršiti, ako osuđeni za vrijeme od 1 (jedne) godine, po pravosnažnosti presude, ne izvrše novo krivično djelo<strong>.</strong> Sud je uvjerenja da su navedene krivične sankcije, srazmjerne težini izvršenih krivičnih djela i stepenu krivice okrivljenih i predstavljaju one mjere, koja su neophodno potrebne, za postizanje, u okviru opšte svrhe krivičnih sankcija propisane članom 4 st. 2 KZ-a, svrhe kažnjavanja propisane članom 32 istog Zakona i svrhe izricanja uslovne osude propisane čl. 52 KZ. Osnovano se može očekivati da iste, pozitivno djelovati na okrivljene, da u buduće ne vrše krivična djela.<br>
	&nbsp;<br>
	Odluka o troškovima krivičnog postupka u iznosu od 66,00 ( šesdesetšest ) eura, zasnovana je na odredbi čl. 202 st.1 ZKP-a i predstavlja izdatke koje je sud imao kao naknadu za vještačenje putem vještaka medicinske struke, dok je paušalni iznos odmjeren vodeći računa o trajanju i složenosti krivičnog postupka, te imovnom stanju okrivljenog, na osnovu čl. 199 st. 3 ZKP-a. Troškovi prevođenja na albanski jezik putem stalnog sudskog tumača Š. H. Đ., padaju na teret budžetskih sredstava suda na osnovu čl. 199 st 5 ZKP-a.<br>
	&nbsp;<br>
	Imovinsko pravnog zahtjeva za naknadu štete nije bilo.<br>
	&nbsp;<br>
	Sa izloženog odlučeno je kao u izreci presude.<br>
	&nbsp;</div>
<div style="text-align: center; ">
	&nbsp;</div>
<div style="text-align: center; ">
	<strong>OSNOVNI SUD U BERANAMA</strong><br>
	<strong>Dana 19.04.2011.godine.</strong><br>
	&nbsp;</div>
&nbsp;<br>
<strong>Zapisničar, &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; S&nbsp; U&nbsp; D&nbsp; I&nbsp; J A</strong><br>
<strong>Danojla Milošević &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Ana Kenjić-Đukić</strong><br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 8&nbsp; ( osam ) dana, od dana prijema iste,<br>
Višem sudu u B. Polju, a preko ovog suda.<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Times New Roman';font-weight:800}
.span2{;font-size:14pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1">OSNOVNI SUD U BERANAMA</span>
</p>
<p>
<span class="span1">K.br. 66/14</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     </span><span class="span1"></span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">         U  IME  CRNE  GORE</span>
</p>
<p>&nbsp;</p>
<p>
<span class="span2">Osnovni sud u Beranama, po sudiji Milovanu Spasoviću, uz učešće </span><span class="span2">samostalnog referenta Momirke Fatić kao zapisničara</span><span class="span2"> u krivičnom predmetu, protiv okrivljenog J. Z. iz D., zbog krivičnog djela ugrožavanje sigurnosti iz čl. 168 st.1 Krivičnog zakonika  Crne Gore,  po optužnom  predlogu ODT-a u Beranama Kt.br. 13/14 od 26.03.2014.godine, nakon održanog, glavnog i javnog pretresa, u prisustvu zamjenika ODT-a u Beranama Jadranke Mićović i okrivljenog J. Z., a u odsustvu uredno pozvanog oštećenog K. M., dana 03.07.2014 godine, donio je i javno objavio </span>
</p>
<p>&nbsp;</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span1">P R E S U D U</span>
</p>
<p>&nbsp;</p>
<p>
<span class="span2">Okrivljeni </span><span class="span1">J. Z.,</span><span class="span2">JMBG ... od oca T. i majke S., rodjene V., rodjen ....godine u s. V. opština P., sa prebivalištem u s.G., opština D., državljanin C. G., nezaposlen oženjen, otac jednog djeteta, pismen, završio VSS, lošeg imovnog stanja, neosuđivan. </span>
</p>
<p style="text-align:center;">
<span class="span1">K r i v   j e</span>
</p>
<p>
<span class="span2">Što je :</span>
</p>
<p>
<span class="span2">1.Dana ... . godine, oko ...  h,u selo G., opština A., ugrozio sigurnost oštećenog K. M., da će napasti na njegov život i tijelo, na način što mu je putem SMS poruke mobilnog telefona br. .... oštećenom na telefon broj ... uputio riječi sledeće sadržine „Moram ti čestitati Novu godinu, jer si pošteno platio znoj i  muku </span><span class="span2">B. J., za preostali dug kupi mrtvačke sanduke za djecu i unučad, a sebi crni barjak da okitiš svoje ognjište“.</span>
</p>
<p>
<span class="span2">-čime je izvršio  krivično djelo ugrožavanje sigurnosti iz čl. 168 st.1 Krivičnog zakonika Crne Gore, </span>
</p>
<p>
<span class="span2">-pa ga sud za izvršeno krivično djelo na osnovu navedenog zakonskog propisa, te primjenom čl.32, 39 i 42 KZ , kao i primjenom  čl. 374 ZKP-a. </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span2">Na novčanu  kaznu u iznosu od 600,00 (šest stotina) eura, koju je dužan platiti u roku od 3 (tri) mjeseca od dana pravosnažnosti presude, a ukoliko okrivljeni ne plati novčanu kaznu u navedenom roku, zamijeniće se tako što će se za svakih započetih 25,00 (dvadeset pet) eura novčane kazne odrediti 1(jedan) dan zatvora. Ako okrivljeni plati samo jedan dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplati ostatak novčane kazne, izvršenje kazne zatvora će se obustaviti.</span>
</p>
<p>
<span class="span2">Okrivljeni se obavezuje da u korist budžeta Crne Gore na žiro račun broj 907-83001-19 plati troškove krivičnog posutpka – paušal u iznosu od 30,00 (trideset) eura u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span2">Imovinskopravnog zahtjeva za naknadu štete nije bilo.</span>
</p>
<p>
<span class="span2">                                     </span><span class="span1">O b r a z l o ž e nj e</span>
</p>
<p>
<span class="span2">Osnovno državno tužilaštvo u Beranama, podnijelo je optužni predlog Kt.br.13/2014 od 26.03.2014. godine, protiv okrivljenog J. Z. iz B., da je izvršio krivično djelo ugrožavanje sigurnosti iz čl. 168 st.1 Krivičnog Zakonika. Na glavnom pretresu od 03.07.2014.godine, Zamjenik ODT-a u Beranama Jadranka Mićović, u završnoj riječi je ostala pri podnijetom optužnom predlogu Kt.br.13/2014 od 26.03.2014.godine, jer je teza optužbe u potpunosti dokazana, kako priznanjem okrivljenog, tako i iskaza svjedoka oštećenog K. M., te uvidom u fotodokumentaciju CB B. broj ... od 21.03.2014. godine, pa je predložila da sud okrivljenog osudi na novčanu kaznu u iznosu od 600,00 (šeststotina) eura.</span>
</p>
<p>
<span class="span2">Okrivljeni J. Z. je u svojoj odbrani datoj tokom postupka naveo da je tačno  da je izvršio krivično djelo koje mu je stavljeno na teret, da priznaje krivicu i da je </span><span class="span2">dana ... .godine, oko ... časova sa svog broja telefona poslao jednu poruku oštećenom sadržine „Moram ti čestitati Novu godinu, jer si pošteno platio znoj i  muku B. J., za preostali dug kupi mrtvačke sanduke za djecu i unučad, a sebi crni barjak da okitiš svoje ognjište“. Istakao je da je poruku poslao da bi podsjetio, odnosno podstakao K. Z., oca K. M. na dug u iznosu od 1.950,00 eura, jer je isti od njegovog oca, J. B. uzeo 15 jagnjadi, ovna i dva vola. Naveo je da je protiv K. Z. vođen parnični postupak, da su dobili spor, međutim, pravosnažna presuda nije mogla da se izvrši. U završnoj riječi je istakao da se kaje, da sa oštećenim pomirio, da ima jedno maloljetno dijete i predložio je sudu da ga što blaže kazni.</span>
</p>
<p>
<span class="span2">Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku  izveo dokaze: saslušao svjedoka- oštećenog K. M., izvršio uvid u fotodokumentaciju CB B. br.... od 21.03.2014. godine i pročitao uvjerenje Ministarstva pravde CG broj ... od 03.06.2014. godine o kaznenoj evidenciji za okrivljenog.</span>
</p>
<p>
<span class="span2">Nakon sprovedenog dokaznog posutpka cijeneći navode optužbe, odbranu okrivljenog, te izvedene dokaze, cijeneći ih u smislu  člana 16 i 370 ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa presude u svemu dokazane i da je okrivljeni J. Z. izvršio krivično djelo ugrožavanje sigurnosti iz čl. 168 st. 1 Krivičnog Zakonika, pa ga je  oglasio krivim i krivično odgovornim, jer nije bilo osnova koji bi isključivali postojanje krivičnog djela i krivice okrivljenog. Pri tom sud je cijenio priznanje okrivljenog koje je jasno i u skladu sa ostalim izvedenim dokazima tokom postupka.</span>
</p>
<p>
<span class="span2">Iz iskaza svjedoka-oštećenog datog u toku postupka  utvrđeno je da je dana .... oko ... časova dobio SMS poruke sadržine „Moram ti čestitati Novu godinu, jer si pošteno platio znoj i  muku B. J., za preostali dug kupi mrtvačke sanduke za djecu i unučad, a sebi crni barjak da okitiš svoje ognjište“.Obzirom da nije imao memorisan broj telefona sa kojeg su mu stigle SMS poruke, naslućivao je da su iste od nekog od članova porodice B. J., kome je njegov otac ostao dužan oko 1.900,00 eura, te da je po tužbi oštećenog J. B., njegov otac bio osuđen na zatvorsku kaznu u trajanju od 60 dana koju je i izdržao. Na zapisniku o  glavnom pretresu od 29.04.2014. godine je naveo da je pružio ruku pomirenja okrivljenom, kao i da se ne pridružuje  krivičnom gonjenju, niti postavlja imovinsko pravni zahtjev za naknadu štete.</span>
</p>
<p>
<span class="span2">Sud je u potpunosti prihvatio iskaz svjedoka-oštećenog K. M., jer je isti dat na jasan i uvjerljiv način, saglasan  sa priznanjem okrivljenog i potvrđen  fotodokumentacijom Uprave policije CB B., broj ... od 21.03.2014.godine.</span>
</p>
<p>
<span class="span2">Uvidom u fotodokumentaciju Uprave policije CB B., broj ... od 21.03.2014. godine, vidi se poruka navedene sadržine, poslata ... . godine u .... h,  sa broja ...., koju fotodokumentaciju je sud prihvatio kao nespornu.</span>
</p>
<p>
<span class="span2">Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog J. Z. stekla sva bitna objeležja bića krivičnog djela ugrožavanje sigurnosti iz čl. 168 st. 1 Krivičnog Zakonika, jer nije bilo osnova koji bi isključivali  postojanje krivičnog djela i krivice okrivljenog. Naime, tokom posutpka je nesumljivo utvrđeno kako priznanjem okrivljenog, tako i iskazom svjedoka oštećenog K. M., koji iskazi su potvrđeni i uvidom u fotodokumentaciju Uprave policije CB B. broj ... od 21.03.2014.godine, da je okrivljeni dana ... . godine ugrozio sigurnost ošetećenog K. M., tako što mu je putem mobilnog telefona uputio riječi „Moram ti čestitati Novu godinu, jer si pošteno platio znoj i muku B. J., za preostali dug kupi mrtvačke sanduke za djecu i unučad, a sebi crni barjak da okitiš svoje ognjište“, koje su kod njega izazvale osjećaj straha i ugroženosti, jer je isti osnovano vjerovao u ostvarljivost prijetnje,a što je utvrđeno kako iz odbrane okrivljenog, iskaza svjedoka-oštećenog i fotodokumentacije Uprve policije CB B. br.... od 21.03.2014.godine. Djelujući na opisani način, okrivljeni je postupao sa umišljajem, svjestan da svojim radnjama tj. upućivanjem prijetnje oštećenom, koja se odnosi na život i tjelesni integritet njega i njegove porodice može izazvati osjećaj straha i ugorženosti, pa je i pored takve svijesti htio postizanje zabranjene posledice.</span>
</p>
<p>
<span class="span2">Prilikom odlučivanja o izboru, vrsti i visini krivične sankcije, koju u konkretnom slučaju treba primijeniti prema optuženom za izvršeno krivično djelo, sud je imao u vidu sve okolnosti iz čl.42 KZ. Tako je od olakšavajućih okolnosti cijenio i uzeo u obzir, da je porodičan čovjek, otac jednog djeteta, neosuđivan, što je utvrđeno iz potvrde Ministarstva pravde br. ... od 03.06.2014.godine, dok otežavajućih okolnosti nije bilo, pa ga je sud shodno čl. 39 KZ CG osudio na novčanu kaznu u iznosu od 600,00 (šest stotina) eura, koju je okrivljeni dužan da plati u roku od 3(tri) mjeseca po pravosnažnosti presude, a ukoliko ista ne bude plaćena  u navedenom roku, zamijeniće se tako što će se za svakih započetih 25 (dvadeset pet) eura novčane kazne odrediti 1 (jedan) dan zatvora, a ako okrivljeni plati samo dio novčane kazne srazmjerno će se zamijeniti kaznom zatvora, a ako okrivljeni isplati ostatak novčane kazne, izvršenje kazne će se obustaviti.</span>
</p>
<p>
<span class="span2">Sud je uvjerenja da je navedena kazna srazmjerna težini  i stepenu izvršenog krivičnog djela i predstavlja onu mjeru  koja je neophodno potrebna za postizanje  u okviru opšte svrhe izricanja krivičnih sankcija propisane čl. 4 st. 2 KZ, svrhe kaznjavanja propisane čl. 32 istog Zakona. Osnovano se može očekivati da će novčana kazna pozitivno djelovati na okrivljenog da ubuduće ne vrši krivična djela. </span>
</p>
<p>
<span class="span2">Odluka o troškovima krivičnog posutpka-paušala u iznosu od 30,00 eura, odmjereni su s obzirom na trajanje krivičnog postupka te imovnog stanja okrivljenog  shodno čl. 226 st.3 ZKP-a. </span>
</p>
<p>
<span class="span2">Na osnovu iznijetog odlučeno kao u izreci presude.      </span>
</p>
<p>
<span class="span2">                     </span><span class="span1">OSNOVNI SUD U BERANAMA</span><span class="span1"></span>
</p>
<p>
<span class="span1">                                         Dana 03.07.2014.godine</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">          S U D I J A             </span>
</p>
<p>
<span class="span1">Momirka Fatić                                                                   Milovan Spasović</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span2">Protiv ove presude nezadovoljna stranka </span>
</p>
<p>
<span class="span2">ima pravo žalbe u roku od 8 (osam) dana </span>
</p>
<p>
<span class="span2">od dana prijema iste Višem sudu u B. Polju</span>
</p>
<p>
<span class="span2">a preko ovog suda.        </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: center">
	&nbsp;<strong>&nbsp;&nbsp; U IME NARODA!</strong><br>
	&nbsp;</div>
<div style="text-align: right">
	<strong>&nbsp;&nbsp;&nbsp;&nbsp;&nbsp;&nbsp;&nbsp; Posl.br.K.265/10</strong></div>
<br>
<br>
<strong>OSNOVNI SUD U HERCEG NOVOM</strong>,po sudiji Leković Branislavu, uz učešće zapisničara Šušić Lidije, u krivičnom predmetu protiv&nbsp; okrivljenog R.F. , zbog krivičnog djela teška tjelesna povreda iz čl.151.stav 1.KZ ,povodom optužnice ODT Herceg Novi KT.br. 274/10 od 30.12.2010 godine, nakon održanog usmenog i javnog glavnog pretresa od 10.06.2011 godine,uz primjenu odredaba o skraćenom postupku shodno čl.441.stav 2 ZKP-a, u prisustvu okrivljenog R.F. i zamjenika ODT Herceg Novi Samardžić Nikole i oštećenog P.V.a, donio je i javno objavio sljedeću
<div style="text-align: center">
	<br>
	<strong>P R E S U D U</strong><br>
	<br>
	&nbsp;</div>
<div>
	&nbsp; Okrivljeni:</div>
<br>
R.F., jmb ..., od oca Š. i majke R.,rođene N.,, rodjen&nbsp; ... godine u S., sa prebivalištem u B.,ul...., državljanin S., pismen sa završenim Ekonomskim fakultetom, neoženjen, srednjeg imovnog stanja, suvlasnik kuće u I., zaposlen sa mjesečnim primanjem od 190 eura, vlasnik putničkog vozila marke „Opel“ vrijednosti oko 8.000 eura,neosuđivan.
<div style="text-align: center">
	<br>
	<strong>K R I V&nbsp;&nbsp; JE</strong><br>
	&nbsp;</div>
<div>
	&nbsp;</div>
<div style="text-align: center">
	Što je:</div>
<br>
dana 19.11.2010 godine oko 20 časova u S. teško tjelesno povrijedio oštećenog P.V. na način što mu je nakon kraće prepirke zavrnuo desnu ruku&nbsp; i odgurnuo ga od sebe usled čega je oštećeni pao na betonsku podlogu i udario ga zatvorenom pesnicom u predjelu glave, usled čega je oštećeni pretrpio povrede u vidu preloma glave nadlaktične kosti desne ruke i nagnječenja i razderotine glave u predjelu čeonog djela, koje povrede&nbsp; u zbiru predstavljaju tešku tjelesnu povredu,<br>
<br>
-čime je izvršio krivično djelo teška tjelesna povreda iz čl.151 st.1 Krivičnog zakonika<br>
<br>
- pa mu na osnovu čl.151.st.1. KZ CG, te čl.4, 32, 36, 42, 52, 53. i 54.&nbsp; KZ CG izriče
<div style="text-align: center">
	<br>
	<strong>USLOVNU OSUDU</strong><br>
	<br>
	&nbsp;</div>
<div style="text-align: justify">
	Kojom mu utvrdjuje kaznu zatvora u trajanju od 6 (šest mjeseci) i istovremeno odredjuje da se ova kazna neće izvršiti ako za vrijeme od dvije godine ne izvrši novo krivično djelo.</div>
<br>
Na osnovu čl.212 st.2 ZKP-a oštećeni P.V. upućuje se na parnični postupak radi ostvarivanja imovinskopravnog zahtjeva.<br>
<br>
&nbsp; Na osnovu čl.202. st.1. ZKP-a okrivljeni se obavezuje da plati troškove krivičnog postupka u iznosu od 77,oo eura, kao i ovom sudu iznos od 30,oo eura na ime paušala.<br>
<div style="text-align: center">
	<strong>O b r a z l o ž e n j e</strong><br>
	<br>
	&nbsp;</div>
ODT H.Novi podnio je ovom sudu optužnicu KT.br. 274/10 od 30.12.2010 godine protiv&nbsp; R.F., zbog krivičnog djela teška tjelesna povreda iz čl.151.stav 1. KZ CG. Konačno je tužilac na glavnom pretresu precizirao činjenični opis djela, i predložio da sud okrivljenog oglasi krivim i osudi na kaznu po zakonu.<br>
Sud je postupak sproveo po pravilima skraćenog postupka shodno čl.441.stav 2 ZKP-a jer je to predložio tužilac ,a okrivljeni je dao izričitu saglasnost na taj predlog .<br>
<br>
Okrivljeni R.F. je u svojoj odbrani bitnom izjavio da su dana ....2010 godine on i njegova majka R.R. došli iz B. u I., pa je svoje vozilo parkirao ispred svoje garaže, a tada mu je majka rekla da to vozilo pomjeri sa javnog puta da se nebi okrivljeni ljutio, jer je i ranije isticao primjedbe da mu smeta kada se on tako parkira, jer ne može doći tako do svoje garaže,pa je zatim svoje vozilo pomjerio.Dalje je naveo da je nakon toga oko 20 časova , dok su bili u kući, začuli vani zviždanje i dozivanje, a njegova majka se plašila da izadje da vidi ko je, pa je on u pidžami izašao ispred vrata i na udaljenosti 5 do 10 metara od ulaznih vrata kuće vidio okrivljenog P.V.a koji mu je tom prilikom rekao „šta ti ovdje izigravaš nekog šerifa, te zatražio da pomjeri svoje vozilo, da bi njegov sin S. mogao da prodje vozilom u garažu, te da mu je oštećeni tom prilikom uputio psovke i uvrede na račun mrtvog oca. Istakao je da je na to okrivljenom pokazao rukom i rekao mu&nbsp; da je vozilo dovoljno pomjereno i da on može proći pored istog,a tada ga je oštćeni iznenada udario šakom upredjelu čela i desnog oka, nakon čega je on oštećenog refleksno udario stisnutom šakom u predjelu glave, a zatim su obojica pali na beton, jer je teren bio klizav, a u tom momentu je na lice mjesta došla njegova majka R. i zamolila ga da udje u kuću.<br>
<br>
Na glavom pretresu je&nbsp; dodao da se oštećeni u početku dogadjaja dok ga je dozivao ispred kuće, nalazio u dvorištu, a kada je on izašao ispred kuće u dvorište, oštećeni se povukao iz dvorišta i stao na ulaznu kapiju od dvorišta, pa kada mu je prišao do kapije, oštećeni ga je tokom verbalnog konflikta udario desnom pesnicom u predjelu čela iznad lijeve obrve i ispod desnog oka. Objasnio je da je to bio jedan udarac, ali da je oštećenom ruka usled udarca, skliznula sa predjela iznad lijeve obrve, tako da ga je noktom ogrebao ispod desnog oka. Nakon toga on je oštećenog udario stisnutom pesnicom u predjelu čela, ali da od tog udarca oštećeni nije pao, već je ponovo nasrnuo na njega hvatajući ga za gornji dio pidžame i čupajući ga, pa su u takvoj situaciji obojica pali na beton, gdje ga oštećeni i dalje čupa za odjeću, a on pokušavam da se istrgne. Dalje je objasnio da je nakon toga u jednom momentu uspijevaju da ustanu obojica o to zajedno u rvačkom zahvatu, a zatim opet zajedno padaju na beton zbog klizavog terena. Istakao je da nikakvih udaraca nije bilo u situaciji dok su se on i oštećeni nalazili na zemlji, dakle ni on oštećenog nije udarao niti oštećeni njega, osim u početku dogadjaja kada je on oštećenog jednom pesnicom udario u&nbsp; predjelu čela, a oštećeni njega u predjelu iznad lijeve obrve, pa smatra da je postupao u nužnoj odbrani.&nbsp; Dodao je&nbsp; da je udaljenost od ulazne kapije njegovog dvorišta do ulaznih vrata njegove kuće najviše 4 do 5 metara.<br>
Konačno je u završnoj riječi naveo da priznaje da je oštećenom zadao jedan udarac pesnicom u predjelu čela, a što se tiče povrede ramena, naveo je da je oštćeni tu povredu zadobio usled pada, da ga nije on gurnuo, već je oštećeni njega čupao, pa su zajedno pali. Izrazio je žaljenje što je došlo do povredjivanja oštećenog i uopšte svadje medju sa njim i da se kaje zbog toga.<br>
<br>
Sud je u postupku proveo dokaze saslušanjem oštećenog u svojstvu svjedoka P.V. i svjedoka R.R., te su uz saglasnost stranaka pročitao nalaz i mišljenje vještaka sudske medicine dr.B.B. od 13.12.2010 godine,te pročitao izvještaj ljekara spec. bolnice Risan na ime P.V. od 19.11.2010. godine, te izvještaj ljekara Hitne pomoći H.Novi na ime R.F. od 19.11.2010 godine i pročitao izvod iz kaznene evidencije za okrivljenog.<br>
<br>
&nbsp; Analizirajući provedene dokaze,te dovodeći ih u vezu jedne sa drugima i sa odbranom okrivljenog, sud je utvrdio činjenično stanje kao u izreci presude,te našao da je okrivljeni izvršio krivično djelo teška tjelesna povreda iz čl.151.stav 1. KZ.<br>
<br>
Oštećeni u svojstvu svjedoka P.V. je u bitnom izjavio da je kritičnog dana oko 20 časova došao do garaže okrivljenog i da je vidio da je vozilo istog parkirano ispred garaže, tako da je ometalo prolaz vozila do njegove kuće. Objasnio je da je tada pozivao okrivljenog zviždukom i to sa udaljenosti od najmanje 20 metara od njegovog dvorišta, te da uopšte kritičnom prilikom nije ulazio u njegovo dvorište, a da je okrivljeni&nbsp; došao brzim korakom do njega te ga uhvatio za desnu ruku i istu mu uvrnuo, a zatim ga odgurnuo, a kojom prilikom su obojica pali na betonsku podlogu, stim što je on pao ledjima na beton a tada se nije desnom rukom dočekao o podlogu. Dok su se nalazili u ležećem položaju na betonu, okrivljeni mu je svojom lijevom rukom držao desnu ruku, a desnom stisnutom šakom ga udarao u predjelu glave i lica više puta, a da se on samo svojom lijevom rukom zaštitio držeći istu ispred lica govoreći okrivljenom da prestane. U jednom momentu je prišla R.R., majka okrivljenog, pa je okrivljenom kazala da prestane i tada se on i okrivljeni razdvajaju i ustaju sa podloge. Istakao je da ni jednom nije udario okrivljenog prilikom kritičnog dogadjaja, samo da ga je uhvatio rukom za gornji dio pidžame dok se branio i to dok su bili na zemlji. Za svo vrijeme ovog dogadjaja okrivljeni mu je upućivao prijetnje da će ga ubiti.<br>
Nakon što je upoznat sa razlikom u svojoj izjavi iz istrage kada je izjavio da ga je okrivljeni odgurnuo, a on usled toga&nbsp; pao, pa zatim okrivljeni nasrnuo na njega dok se on nalazio na podlozi, dok je na glavnom pretresu izjavio da su tom prilikom zajedno pali na podlogu on i okrivljeni, oštećeni je objasnio da se sve odigralo veoma brzo, te da je on pao na podlogu, a da je neposredno za njim okrivljeni pao na njega i nastavio da udara, te da nije smatrao da su pali zajedno „ zalijepljeni kao flaster“ jedan na drugog kada je to izjavio.&nbsp; Dalje je pojasnio da ga okrivljeni nije udarao pesnicom u predjelu glave za vrijeme dok su bili u stojećem položaju&nbsp; u početku dogadjaja, već samo u situaciji kada je usled pada ležao na podlozi, a okrivljeni bio iznad njega. Dodao je da nije tačno da je okrivljenog ovom&nbsp; prilikom vrijedjao, psovao mu mrtvog oca ,niti da je znao da mu je otac umro.Istakao je da se pridružuje krivičnom gonjenju i da postavlja imovinsko pravni zahtjev na ime zadobijenih povreda.<br>
<br>
Sud je prihvatio i cijenio kao uvjerljiv iskaze oštećenog u svojstvu svjedoka P.V. jer je konkretan, te u odnosu na odlučne okolnosti nedvosmislen i uvjerljiv, a osim toga potkrijepljen je pismenim dokazima u spisu- medicinskom dokumentacijom o povredama i nalazom i mišljenjem vještaka sudske medicine dr. B.B.. Sud nije našao okolnosti koje bi dovele u pitanje iskaze ovog svjedoka.<br>
<br>
Svjedok R.R. je u istrazi u bitnom izjavila da je dana 19.11.2010 godne došla sa sinom R.F. iz B. u S., pa su negdje oko 20 časova ,dok su bili u kući začuli galamu i zviždanje vani, nakon čega je F. izašao iz kuće da vidi o čemu se radi. Istakla je da je nakon nekoliko minuta i ona izašla iz kuće i tada je vidjela kako okrivljeni zamahuje rukom i udara orkivljenog F., ali nije vidjela gdje ga je udario,&nbsp; a dok je pritrčala da ih prekine, orkivljeni i oštećeni&nbsp; su se skotrljali niz jednu strminu na ulici. Nakon toga im je prišla i tada više nije bilo fiziičkog kontakta medju njima. Dodala je da tom prilikom oštećeni nije imao vidljivih povreda.<br>
Na glavnom pretresu je navela da je kritične večeri dok je oštećeni P. žviždukom dozivao njenog sina F. da izadje iz kuće, da nije gledala kroz prozor, tako da ne zna gdje se u oštećeni tom momentu nalazio, tako da ne znam gdje se u tom momentu nalazio, ali kada je nakon toga, prvi put izašla iz kuće vidjela je oštećenog P. kako stoji u njenom dvorištu, a naspram njega je bio okrivljeni, tako da je ona bila iza ledja okrivljenog. Objasnila je da je u tom momentu vidjela kada je P.V. zamahnuo rukom da udari okrivljenog, ali sami udarac nije vidjela, jer je zaključila da će doći do obračuna, pa je u tom momentu otišla u stan da obuje papuče,a&nbsp; kada se vratila oštećeni i okrivljeni su već bili udaljeni iz dvorišta na nekoj strmini na putu, a stajali su jedan naspram drugog i raspravljali se. Istakla je da im je tada rekla da prestanu sa raspravom, a zatim je ubrzo oštećeni P. otišao.<br>
Nakon što je svjedok upoznata sa razlikom u izjavi iz istrage kada je izjavila da je u momentu kada je izašla iz kuće i pritrčala da prekine okrivljenog i oštćenog,vidjela da su se isti skotrljali niz strmu betonsku padinu prema putu, a sada na glavnom pretresu izjavljuje da nije vidjela nikakvog fizičkog kontakta izmedju njih, pa svjedok objašnjava da je ipak vidjela kako su se okrivljeni i oštećeni kotrljali niz strmu padinu, te da se sve to brzo odigralo i da ne može da objasni zašto je različito kazivala u svojim izjavama.<br>
<br>
Sud nije prihvatio iskaz svjedoka R.R. jer je nelogičan,neuvjerljiv, kontradiktoran u odnosu na odlučne okolnosti,te u bitnom kontradiktoran i izjavi okrivljenog i oštećenog.<br>
Naime, iskaz ovog svjedoka je suprotan i izjavi okrivljenog,jer je svjedok R.R. izjavila da je&nbsp; kritičnom prilikom vidjela oštećenog u&nbsp; svom dvorištu kako zamahuje i udara okrivljenog ,a okrivljeni je izjavio da&nbsp; ga je oštećeni udario van dvorišta, dok se on nalazio na ulaznoj kapiji istog.<br>
Osim toga iskaz ovog svjedoka je kontradiktoran, jer u prvoj izjavi navodi da je vidjela kako oštećeni zamahuje i udara okrivljenog, te da su se nakon toga obojica skotrljali niz strminu, dok je u kasnijoj izjavi navela da je vidjela kako oštećeni samo zamahuje u pravcu okrivljenog, a da nije vidjela da ga je i udario, jer je ušla u kuću, te da sledeći put kad je izašla iz kuće da je vidjela kako okrivljeni i oštećeni stoje na jednoj strmini, jedan naspram drugog, te da više nije bilo nikakvog fizičkog kontakta izmedju njih. Svjedok nije mogao objasniti razliku u svojim iskazima, navodeći uopšteno da se sve brzo odigralo.<br>
Pored navedenog ,iskaz ovog svjedoka je opovrgnut iskazom oštećenog P. i medicinskom dokumentacijom o njegovim povredama, kao i nalazom i mišljenjem vještaka sudske medicine koji je opisao&nbsp; mehanizam i način nastanka povreda kod oštećenog.<br>
<br>
Shodno navedenom,a sobzirom da se iskaz svjedoka mora sagledati i cijeniti u cjelini,to sud nije mogao prihvatiti kao uvjerljiv i objektivan iskaz&nbsp; svjedoka R.R. iz navedenih razloga. Zbog navedenog&nbsp;&nbsp; iskaz ovog svjedoka doveden je u sumnju,a pored toga ista je majka okrivljenog ,pa ista ima motiv da govori u njegovu korist,što je sve sud imao u vidu prilikom ocjene&nbsp; njenog iskaza.<br>
<br>
Iz izvještaja Hitne pomoći HN od 19.11.2010 godine na ime R.F. proizilazi da je isti pregledan navedenog dana u toj ustanovi i da su kod istog konstatovane povrede u vidu ogrebotine u predjelu donjeg kapka desnog oka i ogrebotine u predjelu malog prsta lijeve ruke.<br>
<br>
Sud je prihvatio ovaj dokaz kao vjerodostajan,stim što po ocjeni suda ovaj dokaz ne obezvrjeđuje iskaz oštećenog da nije udario okrivljenog,jer kada se kod ovakvog dokaza,uzme u obzir tvrdnja okrivljenog da ga je oštećeni jedanput udario stisnutom šakom u predjelu lijevog oka,to je očigledno da je takva izjava okrivljenog neuvjerljiva i nelogična,jer iz medicinske dokumentacije proizilazi da je on zadobio povredu u vidu ogrebotine donjeg kapka desnog oka. Osim toga,nelogično je i to da se od udarca zatvorenom šakom ostvari povreda u vidu ogrebotine.<br>
<br>
Iz izvještaja ljekara spec. bolnice Risan od 19.11.2010. godine na ime P.V.a, proizilazi da je oštećeni pregledan u navedenoj zdrastvenoj ustanovi ,te da je pregledom kod istog konstatovana povreda ličnog dijela glave u vidu rane razderotine kože čeonog predjela glave i povreda desnog ramena u vidu preloma glave nadlaktične kosti desne ruke.&nbsp;&nbsp;&nbsp;<br>
<br>
Sud je prihvatio navedeni pismeni dokazi kao vjerodostojan jer je izdat od strane nadležne zdravstvene ustanove ,a na isti ni stranke nisu imale primjedbi. Navedeni pismeni dokaz je od značaja za provjeru odbrane okrivljenog koji ističe da se oštećeni nije žalio na povrede ,te se istim potvrđuje da je oštećeni kritičnog dana zadobio opisane tjelesne povrede.<br>
<br>
Sud je prihvatio nalaz i mišljenje vještaka sudske medicine dr.B.B. jer je stručan i argumentovan,dat na osnovu medicinske dokumentacije o povredama kod oštećenog,kao materijalnog dokaza u spisu,a na isti ni stranke nisu imale primjedbi.<br>
Naime,iz nalaza i mišljenja navedenog vještaka,koji je dat na osnovu izvještaja ljekara specijaliste bolnice Risan od 13.12.2010 godine ,proizilazi da je okrivljeni P.V. kritičnom prilikom zadobio povrede u vidu razderotine kože čeonog predjela glave, koja je nastala prilikom pada i udara čeonim predjelom glave o ili na tvrdu neravnu podlogu kao što su zemljana, betonska i sl, te nastalo oštećenje kože i sitnih krvnih sudova kože, dok su dublje strukture glave ostale nepovredjene. Dalje proizilazi da je oštećeni zadobio i povredu u vidu preloma glave nadlaktične kosti desne ruke, te da je ista nastala prilikom pada povrijedjenog desnim ramenom na tvrdu i ravnu podlogu kao što je zemljana, betonska i sl, usled čega je nastao prelom glave nadlaktične kosti, a koji dio ulazi u sastav ramenog zgloba, te nastupila ograničena pokretljivost desne ruke u ramenom zglobu. U zaključku se navodi da su povrede nastale kratko vrijeme jedna za drugom, a da opisane povrede&nbsp; u zbiru predstavljaju običnu tešku tjelesnu&nbsp; povredu.<br>
<br>
Iz izvještaja o kaznenoj evidneciji za okrivljenog proizilazi da isti ranije nije osuđivan.<br>
<br>
Sud nije prihvatio odbranu okrivljenog F.R. da ga je oštećeni kritičnom prilikom u početku događaja udario stisnutom šakom u predjelu čela i lijevog oka,te da nije odgurnuo okrivljenog, već da&nbsp; su zajedno pali ,jer je takva odbrana nelogična i u suprotnosti sa izvedenim dokazima, te nalazom i mišljenjem vještaka sudske medicine.<br>
<br>
Naime,kontradiktornost u izjavi okrivljenog se ogleda u tome što je okrivljeni u istrazi izjavio da je kritičnom prilikom on refleksno udario oštećenog pesnicom u predjelu glave, te da su zatim zajedno pali na beton. Nasuprot tome, okrivljeni je na glavnom&nbsp; pretresu izjavio da je udario pesnicom oštećenog, te da oštećeni nije pao, već je nasrnuo na njega, čupajući ga za odjeću, pa su zatim zajedno pali na beton.<br>
Osim toga okrivljeni je prvo izjavio da je u početku dogadjaja oštećeni bio u njegovom dvorištu, udaljen 5 do 10 metara od ulaznih vrata, dok je kasnije izjavio da je oštećeni njega udario pesnicom pored ulazne kapije u dvorište, te objasnio da je ta kapija udaljena od ulaznih vrata najviše 4 do 5 metara. Takodje je izjavio da su u nastavku dogadjaja on i oštećeni pali niz strminu na ulici, a to nakon što je on oštećenom&nbsp; uzvratio udarac. Ovakve tvrdnje okrivljenog su nelogične,kontradiktorne i suprotne izvedenim dokazima i logičnom toku predmetnog dogadjaja.<br>
Stoga, sud nije prihvatio navedenu odbranu okrivljenog, te je istu ocijenio kao usmjerenu na ublažavanje svoje krivine odgovornosti.<br>
<br>
S obzirom da se okrivljeni brani da je oštećeni prvi započeo napad ,u konkretnom slučaju je bilo potrebno utvrditi da li je okrivljeni postupao u nužnoj odbrani.<br>
<br>
Nužna je ona odbrana koja je neophodno potrebna da učinilac od svog dobra ili dobra drugog odbije istovremen ili neposredno predstojeći protivpravan napad.<br>
<br>
Međutim izvedenim dokazima je utvrđeno da oštećeni nije preduzeo napad na okrivljenog,te da su okrivljeni i oštećeni bili u lošim odnosima i prije kritičnog događaja,te da je oštećeni zvižducima ispred dvorišta okrivljenog pozvao istog da pomjeri svoje vozilo,a da je okrivljeni izašao iz kuće,te prišao oštećenom,kada su i započeli raspravu, a zatim nakon verbalnog sukoba okrivljeni je uvrnuo ruku oštećenom,odgurnuo ga i zatim udario pesnicom u predjelu lica.<br>
<br>
Ovo osim što je utvrđeno iskazom svjedoka P.V.a ,proizilazi i djelimično i iz odbrane okrivljenog.Naime okrivljeni je izjavio da je u lošim odnosima sa oštećenim od ranije,da je kritičnom prilikom izašao iz kuće i uputio se prema oštećenom,te da je došlo do rasprave.<br>
<br>
Stim u vezi,sobzirom na utvrđeno činjenično stanje u pogledu nastanka i daljeg razvoja kritičnog događaja,ne može se prihvatiti stav okrivljenog da je postupao u nužnoj odbrani,jer se ne može pozivati na nužnu odbranu kako onaj koji započinje napad,tako&nbsp; i onaj koji dobrovoljno stupa u tuču.<br>
<br>
Stoga, sud nije prihvatio odbranu okrivljenog da je postupao u nužnoj odbrani.<br>
<br>
Polazeći od naprijed provedenih i analiziranih dokaza, te pismenih dokaza u spisu, sud je nesumnjivo utvrdio da je okrivljeni u vrijeme,na mjestu i na način kako je to bliže opisano u izreci ove presude, teško tjelesno povrijedio oštećenog P.V., a tako što mu je nakon kraće prepirke zavrnuo desnu ruku&nbsp; i odgurnuo ga od sebe usled čega je oštećeni pao na betonsku podlogu i udario ga zatvorenom pesnicom u predjelu glave, usled čega je oštećeni pretrpio povrede u vidu preloma glave nadlaktične kosti desne ruke i nagnječenja i razderotine glave u predjelu čeonog djela, koje povrede&nbsp; u zbiru predstavljaju tešku tjelesnu povredu.<br>
<br>
U naprijed opisanim radnjama okrivljenog sud je našao sva bitna obilježja krivičnog djela teška tjelesna povreda iz čl.151.st. 1.KZ ,jer je drugome nanio tešku tjelesnu povredu.<br>
<br>
U odnosu na oblik vinosti, sud je utvrdio da je okrivljeni navedeno krivično djelo počinio sa umišljajem jer je bio svjestan da postupajući na opisani način može teško tjelesno povrijediti oštećenog,pa je na to pristao.<br>
<br>
Odlučujući o vrsti i visini krivične sankcije koju okrivljenom treba izreći za počinjeno krivično djelo,sud je cijenio sve okolnosti iz čl.42 KZ CG.<br>
<br>
Shodno navedenom zakonskom propisu sud je okrivljenom kao olakšavajuće okolnosti cijenio raniju neosuđivanost,te okolnosti pod kojima je djelo izvršio i doprinos oštećenog nastanku kritičnog događaja što se ogleda u tome da je u situaciji kada je u lošim odnosima sa okrivljenim,te u situaciji kada je okrivljeni u žalosti zbog smrti oca,u večernjim časovima zvižucima pozivao okrivljenog da izađe i pomjeri vozilo. Sud niej našao otežavajuće okolnosti na strani okrivljenog.<br>
<br>
Kada se ima u vidu ukupnost svih olakšavajućih okolnosti i posebno&nbsp; raniju neosuđivanost ,kao i okolnosti pod kojima je djelo izvršeno,sud je mišljenja da se navedeno djelo može smatrati lakšim, te da nije nužno, s obzirom na ličnost&nbsp; okrivljenog, prema njemu&nbsp; primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na njega da ubuduće ne vrši krivična djela.<br>
Zbog toga je sud primjenom članova&nbsp; 52., 53. i 54. KZ CG istovremeno odredio da se utvrđena kazna zatvora u trajanju od po 6(šest) mjeseci neće izvršiti ako okrivljeni za vrijeme od 2(dvije) godine ne izvrši novo krivično djelo, s time što je vrijeme provjeravanja odmjereno u skladu sa visinom utvrđene kazne i ličnosti okrivljenog .<br>
<br>
Na osnovu čl.212.stav 2 ZKP-a oštećeni P.V. je upućen na parnični postupak radi ostvarivanja imovinsko pravnog zahtjeva,jer podaci u ovom postupku nisu pružali osnov ni za djelimično presuđenje,a njihovo pribavljanje bi vodilo odugovlačenju postupka.<br>
<br>
Sud je u smislu čl.202. st.1.ZKP-a okrivljenog obavezao da nadoknadi troškove krivičnog postupka u ukupnom iznosu od 77 eura,koji se odnose na troškove provedenog medicinskog vejštačenja, kao i da na ime paušala plati iznos od 30 eura,a koji iznos je odmjeren u skladu sa složenošću i dužinom trajanja krivičnog postupka i imovnim stanjem okrivljenog.<br>
<br>
<div style="text-align: center">
	<strong>OSNOVNI SUD U HERCEG NOVOM<br>
	Dana&nbsp; 10.06.2011.godine.</strong><br>
	<br>
	<br>
	&nbsp;</div>
<div>
	&nbsp;&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Sudija</div>
&nbsp; Šušić Lidija&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branislav Leković<br>
<br>
Pravna pouka:<br>
Protiv ove presude dozvoljena je žalba<br>
u roku od 8 dana od dana prijema,<br>
Višem sudu u Podgorici, a preko ovog<br>
suda.<br>
<br>
DNA:<br>
-ODT H.Novi<br>
-okrivljenom<br>
-oštećenom<br>
-u spise<br>

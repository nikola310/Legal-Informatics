<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 674/16</span>
</p>
<p>&nbsp;</p>
<p style="text-align:center;">
<span></span>
</p>
<p style="text-align:center;">
<span class="span1">  U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog Z. P., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon javnog glavnog pretresa održanog 16.10.2017. godine, u prisustvu zastupnice optužbe B. P. savjetnice u Osnovnom državnom tužilaštvu Podgorica i okrivljenog, dana 17.10.2017. godine izrekao je i objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: Z. P., JMB ............., od oca Đ. i majke O., rođene K., rođen .. ..19.. godine u Pg, sa prebivalištem u Pg - V. bb, državljanin Crne Gore, razumije crnogorski jezik, koji je i njegov jezik, nezaposlen, oženjen, otac dvoje djece, pismen, završio srednju školu, lošeg imovnog stanja, osuđivan presudom Osnovnog suda u Podgorici K. br. 618/94 od 13.07.1997. godine zbog krvičnog djela falsifikovanje isprave iz čl. 207 st. 3 KZ RCG (3 mjeseca zatvora), presudom Osnovnog suda u Podgorici K. br. 600/99 od 27.02.2002. godine zbog krivičnog djela teška djela protiv bezbjednosti javnog saobraćaja iz čl. 177 st. 1 u vezi čl. 172 st. 1 KZ RCG (uslovna osuda), presudom Suda u Študgartu 15ds10js46221/07 3144vs od 02.08.2007. godine zbog krivičnog djela zajednička krađa u posebno teškom slučaju (8 mjeseci zatvora), presudom Opštinskog suda Nova Gradiška K. br. 94/09-3 od 16.03.2009. godine zbog krivičnog djela iz čl. 311 st. 2 Krivičnog zakonika Republike Hrvatske (uslovna osuda), presudom Osnovnog suda u Podgorici K. br. 592/11 od 10.12.2012. godine zbog krivičnog djela krađa iz čl. 239 st. 1 u vezi čl. 23 Krivičnog zakonika (30 dana zatvora) i presudom Osnovnog suda u Podgorici K. br. 773/14 od 02.07.2015. godine zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore (3 mjeseca zatvora), protiv kojeg se ne vodi postupak za drugo krivično djelo. </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je: </span>
</p>
<p>
<span class="span1">Dana 12.04.2016. godine, oko 20,00 časova, na raskrsnici Bul. D. V. i Ulice D., u Pg, ne pridržavajući se saobraćajnih propisa iz čl. 17 st. 1 ZOBS-a na putevima ugrozio saobraćaj i doveo u opasnost život i tijelo ljudi, na način što je, upravljajući putničkim taksi vozilom marke "Renault Megane Extreme", 1,5 DCI, reg. oznake PG .. ...B. Dž. V., preduzeo radnju skretanja ulijevo u Ulicu D., a da nije obratio dužnu pažnju na pješaka oštećenu mldb. D. L., koja je prelazila kolovoz Ulice D. na obilježenom pješačkom prelazu, sa lijeve na desnu stranu, smjera kretanja vozila okrivljenog, usljed čega je prednjim dijelom vozila udario u pješaka oštećenu mldb. D. L., kojom prilikom je oštećena zadobila laku tjelesnu povredu u vidu oguljotine lijevog jagodičnog predjela, pri čemu je okrivljeni bio svjestan da svojom nepropisnom vožnjom može ugroziti saobraćaj i dovesti u opasnost život i tijelo ljudi, ali je olako držao da do toga neće doći,</span>
</p>
<p>
<span class="span1">&nbsp; </span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.&nbsp; </span>
</p>
<p>&nbsp;</p>
<p>
<span class="span1">Pa sud okrivljenog zbog navedenog krivičnog djela primjenom čl. 4. st. 2, čl. 32, čl. 41, čl. 42. st. 1 Krivičnog zakonika Crne Gore, te primjenom čl. 226, čl. 229, čl. 239 i čl. 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu rada u javnom interesu u trajanju od 120 (sto dvadeset) časova, a koja kazna će se izvršiti za vrijeme od 4 (četiri) mjeseca, s tim što ne može biti duža od 60 (šezdeset) časova u toku 1 (jednog) mjeseca.</span>
</p>
<p>&nbsp;</p>
<p>
<span class="span1">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu zamijeniti kaznom zatvora u trajanju od 1 (jednog) mjeseca.</span>
</p>
<p>
<span class="span1"></span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 277,50 eura, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>
<span class="span1">Zakonska zastupnica maloljetne oštećene L. D. se upućuje da imovinskopravni zahtjev može ostvarivati u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 925/16 od 30.12.2016. godine je okrivljenom Z. P. stavljeno na teret da je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnica optužbe je u završnoj riječi ostala pri podnijetom optužnom predlogu i predložila sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni je u odbrani datoj u prethodnom postupku i na glavnom pretresu saglasno u bitnom naveo da se predmetna nezgoda dogodila u aprilu 2016. godine, dok je upravljao taksi vozilom marke "Renault Megane", krećući se B. Dž. V. prema D. ulici. Dolaskom na raskrsnicu navedenih puteva imao je namjeru da skrene ulijevo u Dalmatinsku ulicu i nastavi kretanje prema T. Zastao je kako bi propustio neka vozila koja su ulicom D. nailazila sa njegove desne strane, a nakon toga je započeo kretanje i ušao u raskrsnicu. U jednom trenutku je primijetio djevojčicu koja je prelazila kolovoz D. ulice, na pješačkom prelazu, sa njegove lijeve na desnu stranu. Čim je primijetio djevojčicu, htio je da zakoči i siguran je da bi mogao da zaustavi automobil, jer se kretao vrlo sporo, ali je pedala kočnice „propala“ u pod i iz tog razloga nije zakočio. Djevojčicu je praktično samo dotakao svojim vozilom i ona je pala, odnosno vidio je kako je skliznula niz vozilo. Pretpostavlja da je kočni sistem otkazao, pa je zbog toga došlo do kontakta vozila i oštećene, nakon čega je on odmah uspio da na mjenjač zaustavi vozilo. Ljudi su se okupili na mjestu nezgode, a on je htio da vozi oštećenu u bolnicu, ali je ona odbijala, pa je na kraju jedna žena odvezla kući. Čekao je još jedno pola sata, a poslije je obavješten od strane policije da je oštećena išla u bolnicu, ali da nije zadobila neke ozbiljne povrede. Na glavnom pretresu je dodao da mu se čini da je oštećena bila malo van pješačkog prelaza. Ranije se liječio od alkoholizma, a nakon toga osjeća nervozu zbog koje se svakih 6 mjeseci liječi i pije terapiju. Smatra da je bio uračunljiv kada se desila predmetna nezgoda, kao i tokom trajanja postupka, ali je ipak našao za </span><span class="span1">shodno da na to svoje stanje ukaže sudu. U završnoj riječi je naveo da mu je to bio jedan od najtežih dana u životu, kao i da mu je drago što nije došlo do nekih težih posljedica po dijete, objašnjavajući da mu je sve dodatno teško palo zbog njenog uzrasta. Pristao je na da ga sud osudi na kaznu rad u javnom interesu ukoliko nađe da je kriv i da bi se tom kaznom postigla svrha kažnjavanja. </span>
</p>
<p>
<span class="span1">U dokaznom postupku sud je saslušao punomoćnicu maloljetne oštećene L. D. adv. A. V. i svjedoka B. V., na saglasan predlog stranaka pročitao nalaz i mišljenje stručne službe Vrhovnog državnog tužilaštva Crne Gore od 28.12.2016. godine, pročitao zapisnik o uviđaju UP CB Podgorica br. 480/2016 od 12.04.2016. godine, izvršio uvid u skicu lica mjesta saobraćajne nezgode, na saglasan predlog stranaka pročitao nalaz i mišljenje vještaka saobraćajne struke M. Č. od 27.06.2016. godine, pročitao medicinsku dokumentaciju na ime maloljetne oštećene, na saglasan predlog stranaka pročitao nalaz i mišljenje vještaka medicinske struke dr M. Š. od 09.06.2016. godine, pročitao otpusnu listu sa epikrizom ZU Specijalne bolnice za psihijatriju Dobrota Kotor od 28.12.2015. godine na ime okrivljenog, na saglasan predlog stranaka pročitao nalaz i mišljenje vještaka dr Ž. G. od 05.06.2017. godine, te pročitao izvod iz registra kaznenih evidencija Ministarstva pravde KE 103/2017 od 20.01.2017. godine.</span>
</p>
<p>
<span class="span1">Punomoćnica oštećene maloljetne L. D., adv. A. V. je na glavnom pretresu navela da nema neposrednih saznanja o predmetnoj saobraćajnoj nezgodi, ali da se u ime oštećene pridružuje krivičnom gonjenju i postavlja imovinskopravni zahtjev u iznosu od 1.000,00 eura, koji se odnosi na nematerijalnu štetu koju je maloljetna oštećena pretrpila u saobraćajnoj nezgodi. </span>
</p>
<p>
<span class="span1">Iz nalaza i mišljenja stručne službe Vrhovnog državnog tužilaštva Crne Gore od 28.12.2016. godine, koji je sačinjen na osnovu razgovora sa majkom maloljetne oštećene - A. V., socijalnim radnikom Centra za socijalni rad - CSR Podgorica - V. Đ., sa porodičnom saradnicom CSR Podgorica - J. R., te na osnovu uvida u medicinsku dokumentciju, proizilazi da se na osnovu kazivanja majke može zaključiti da bi saslušanje maloljetne oštećene L. D. pred državnim tužilaštvom evociralo njena sjećanja na traumatski događaj kojem je bila izložena dana 12.04.2016. godine, a čime bi došlo do njene retraumatizacije. Oštećena ima živa sjećanja na saobraćajni udes koja su uznemirujuća u njenom ponašanju: odbija da spava sama, odbija da pređe ulicu na pješačkom prelazu, a na osnovu toga je stvorila uvjerenje da će je udariti automobil svaki put kad prelazi preko pješačkog prelaza; kao i uvjerenje da će je taksi sa brojem 19709 udariti u vezi sa čim opominje i osobe koje se u tom trenutku nalaze pored nje, a u navedenim situacijama iskazuje jak strah i otpor da nastavi kretanje. Nakon saobraćajne nezgode, oštećena se vratila na ponašanje iz nižeg razvojnog perioda. Takođe, nepredvidljivo je koje situacije mogu aktivirati strahove i sjećanja na saobraćajni udes. Situacija ispitivanja o saobraćajnoj nezgodi je dodatno psihološki ugrožavajuća za oštećenu, jer se radi o djetetu sa smetnjama u razvoju (lakše mentalne smetnje, smetnje u izgovoru glasova), zbog čega se ista obrazuje po prilagođenom obrazovnom programu i dodatnom stučnom pomoći. Nakon poziva Stručne službe upućenog majci u vezi zahtjeva suda da se oštećena sasluša, ista je upoznala oštećenu da može biti pozvana da je sud/tužilaštvo ispita o saobraćajnoj nezgodi, na šta je oštećena reagovala plačem i odbijanjem takve mogućnosti. Sve navedeno može ukazati da oštećena nije obradilia ni integrisala traumatski doživljaj izazvan saobraćajnom nezgodom koja se desila 12.04.2016. godine, zbog čega se ne preporučuje uzimanje svjedočkog iskaza od oštećene, a naročito što razgovor o detaljima nezgode može vratiti istu u ponovno preživljavanje i stanje za vrijeme tog događaja, u kojem je povrijeđena i razvila strahove, a otvorena trauma se ne može zatvoriti bez psihoterapijske intervencije, koja zahtjeva specijalizovana znanja za psihiterapijski rad sa djecom sa smetnjama u razvoju. Takođe, s obzirom da majka oštećene ukazuje da ista brzo zaboravlja naučeno školsko gradivo, postoji mogućnost da oštećena neće moći da u potpunosti rekonstruiše saobraćajnu nezgodu zbog vremena koje je proteklo. Zbog svega navedenog je donešena odluka da se </span><span class="span1">oštećena ne poziva na razgovor u Stručnu službu, već da se informacije o njoj prikupe na osnovu majčine prezentacije i pribavljene dokumentacije.</span>
</p>
<p>
<span class="span1">Svjedok B. V. je u iskazu datom na glavnom pretresu naveo da se kritičnom prilikom kretao D. ulicom iz pravca M. ulice, a u pravcu B. V sa namjerom da skrene lijevo na prostor benzinske pumpe koja se nalazi ul. D. Kada se približio raskrsnici sa B. Dž. V. primjetio je vozilo okrivljenog koje je došlo iz navedenog Bulevara i skrenulo u D. ulicu, krećući se tačno ispred njegovog vozila, dok se kolovoznom trakom za vozila iz suprotnog pravca kretalo vozilo koje je skrenulo desno u B. Dž. V., a kada je to vozilo prešlo preko pješačkog prelaza iza njega je primjetio siluetu, koja je prelazila ulicu sa lijeve na desnu stranu. Ta silueta je bila djevojčica koja je prelazeći kolovoznu traku dospijela ispred vozila okrivljenog. Okrivljeni je bio usporio svoje vozilo kako bi prešao preko ležećeg policajca, a nakon toga je zaustavio svoje vozilo. Vidio je da je okrivljeni izašao iz vozila i uhvatio se rukama za glavu i tada se saobraćaj zaustavio. Došao je ispred vozila okrivljenog i primijetio kako on pokušava da pomogne djevojčici koja se nalazila na kolovozu ispod njegovog vozila. Ne zna kako je djevojčica dospijela ispod vozila okrivljenog, ali je primijetio da je bila vrlo uplašena. Dok je okrivljeni pokušavao da je rukama izvuče i pomogne joj, stekao je utisak da je djevojčica mislila da će okrivljeni da je udari, pa je zbog toga bila mnogo uznemirena i glasno vrištala. Okrivljeni se sve vrijeme držao za glavu i nije znao šta ga je snašlo. Stajali su još jedno 10 - 15 minuta i tada je primijetio jednu ženu koja je prišla djevojčici, i odvela je. On je takođe pokušao da pomogne ovoj djevojčici, pitao je da je odvede u hitnu, ali ona je samo vrištala. Nije primijetio povrede na djevojčici, a što se tiče samog kontakta sa vozilom to je bilo na 1 - 2 metra od pješačkog prelaza. Nije mogao vidjeti da li je ispred vozila okrivljenog došlo do kontakta vozila i pješaka, ali pretpostavlja da jeste, jer je djevojčicu zatekao kako sjedi na kolovozu neposredno ispred auta.</span>
</p>
<p>
<span class="span1">Iz zapisnika o uviđaju UP CB Podgorica br. 480/2016 od 12.04.2016. godine i skice lica mjesta proizilazi da je dana 12.04.2016. godine, u 19:50 časova, došlo do saobraćajne nezgode na raskrsnici B. Dž. V. i D. ulice, a radi se o preglednoj, ravnoj raskrsnici, čiji je kolovozni zastor asfaltni i suv. Na licu mjesta nisu zatečeni materijalni tragovi. Iz predmetne nezgode u Urgentni blok, oko 20:20 časova, javila se pješak maloljetna oštećena L. D., u pratnji majke A. V., a hirurg dječije bolnice se izjasnio da je oštećena zadobila lakše tjelesne povrede. Vozilo Renault Megan reg. br. PG .. ..., napustilo je lice mjesta, a oko 20:30 časova, vozač je pronađen, a isti je naveo da je nakon obaranja pješaka vozilo parkirao u garaži firme "M. p. P.", u krugu A. K. ".. J.", zbog neispravnih uređaja za zaustavljanje. Na vozilu su konstatovana starija oštećenja na prednjem braniku i haubi, dok drugih oštećenja nije bilo. Po nalogu državne tužiteljke vozilo je upućeno na vanredni tehnički pregled, koji je izvršen dana 13.04.2016. godine, a zapisnik o istom čini sastavni dio zapisnika o uviđaju saobraćane nezgode, a u njemu je konstatovano da je predmetno vozilo tehnički neispravno.</span>
</p>
<p>
<span class="span1">Iz nalaza i mišljenja vještaka saobraćajne struke M. Č. od 27.06.2016. godine proizilazi da se saobraćajna nezgoda dogodila 12.04.2016. godine, oko 19:50 časova na raskrsnici B. Dž. V. i D. ulice, a u negzodi su učestvovali vozač putničkog vozila Renault Megane Extreme 1.5 DCL, reg. oz. PG .. ...- okrivljeni Z. P. i pješakinja maloljetna oštećena L. D. B. Dž. V. i D. ulica formiraju preglednu trokraku (T) raskrsnicu, gdje su po kolovozu Bulevara i Ulice, na prilazima raskrsnici, obilježene poprečne neisprekidane linije i ispred njih pješački prelazi. Prema subjektivnim pokazateljima do nezgode je došlo dok je pješakinja, starosti 12 godina prelazila kolovoz ulice po obilježenom pješačkom prelazu zajedno sa drugom pješakinjom iste starosti, dok je vozač Renaulta skretao ulijevo iz unutrašnje saobraćajne trake bulevara u saobraćajnu traku desne kolovozne trake bočne ulice. Na putu prolaska vozila Renault do udara u pješaka i dalje do zaustavljanja nisu ostali nikakvi tragovi točkova po suvom asfaltnom kolovozu, niti su na putanji kretanja pješaka ostali tragovi od obuće po kolovozu. Prema subjektivnim pokazateljima vozilo je prednjim dijelom udarilo u pješaka, nabacilo ga na poklopac motora, a nakon toga je pješak odbačen </span><span class="span1">na asfalt. U odnosu na dužinu i širinu kolovoza ulice mjesto kontakta nije moguće odrediti, jer nema podataka o materijalnim tragovima koji bi to omogućili. Brzina kretanja vozila Renault nije mogla biti određena analitičkim putem, jer vozilo nije ostavilo nikakve tragove po kolovozu, niti je poznat tačan položaj na kojem je vozilo zaustavljeno. Na osnovu podataka o kontaktnom položaju vozila i pješaka, podataka o povredama kod pješaka, dovodeći iste u vezu sa rezultatima eksperimentalnih istraživanjima o sudarnim brzinama putničkih vozila u sudaru sa pješacima vještak je procijenio da se vozilo Renault u momentu udara u pješaka kretalo brzinom manjom od 30 km/h, dok je brzina pješaka na osnovu starosti, pola i načina kretanja procijenjena na oko 4,7 km/h. Pješak je ovom brzinom do mogućeg mjesta kontakta mogao preći put od oko 5 metara, za vrijeme od oko 3,85 sekundi. U momentu kada je pješak stupio na kolovoz vozilo Renault je bilo udaljeno od mjesta sudara za oko 32,07 metara. Na putu opasnosti do udara u pješaka od 32,07 metara vozilo Renault se moglo zaustaviti intenzivnim kočenjem sa nađenim kočnim koeficjentom od 38,8 % da se kretao brzinom manjom od 45 km/h, a pri prosječnoj efikasnosti tehnički ispravne radne kočnice pri brzini kretanja manjoj od 56,4 km/h. Vještak je mišljenja da je propuštanjem da obrati naročitu pažnju na pješaka koja se kretala po obilježenom pješačkom prelazu i propuštanjem da zaustavi vozilo i propusti pješaka, vozač Renaulta učinio propust koji je u vezi sa izazivanjem opasnosti i nastankom ove nezgode. Na osnovu rezultata ispitivanja tehničke ispravnosti Renaulta konstatovana je nedovoljna efikasnost radne kočnice, imajući u vidu da je kumulativni kočni koeficijent 38,8%, a minimalni dozvoljeni je 50%. Vremensko prostornom analizom nezgode nađeno je da je u momentu kada je pješak stupio na kolovoz ulice, Renault bio udaljen 32,07 m od mjesta sudara sa pješakom, ako je kroz raskrsnicu prolazio brzinom od 30 km/h, pa s obzirom na ovu udaljenost, Renault se mogao zaustaviti intenzivnim kočenjem sa nađenom efikašnošću radne kočnice od 38,8 %, pri brzini kretanja manjoj od 45 km/h, na osnovu čega se izvodi zaključak da nedovoljna efikasnost radne kočnice na Renaultu, oko 77% minimalne dozvoljene, nije bila u vezi sa nastankom ove nezgode. Na strani pješaka nema propuste u vezi sa ovom nezgodom.</span>
</p>
<p>
<span class="span1">Iz nalaza i mišljenja vještaka medicinske struke dr M. Š. od 09.06.2016. godine i medicinske dokumentacije JZU KC CG Urgentni centar Pg i JZU Zavod za hitnu medicinsku pomoć CG Podgorica na ime oštećene, proizilazi da je u predmetnoj saobraćajnoj nezgodi oštećena maloljetna L. D. zadobila oguljotinu lijevog jagodičnog predjela, a navedena povreda je posljedica dejstva tupog, teškog i zamahnutog mehaničkog oruđa prilikom odbacivanja, pada i udara o tvrdu i neravnu podlogu. Navedena povreda predstavlja laku tjelesnu povredu.</span><span class="span1"> </span>
</p>
<p>
<span class="span1">Iz otpusne liste sa epikrizom od 28.12.2015. godine na ime okrivljenog Z. P. proizilazi da je isti liječen u ZU Specijalnoj bolnici za psihijatruju Dobrota - Kotor od 28.09.2015. godine do 28.12.2015. godine zbog dijagnoze F10, te da je otpušten oporavljen, pri čemu mu je savjetovan ambulantni tretman, a zbog izraženih znakova psihoorganskog SY ne očekuje se kvalitetnija apstinencija.</span>
</p>
<p>
<span class="span1">Iz nalaza i mišljenja vještaka psihijatra dr Ž. G. od 05.06.2017. godine datog na osnovu podataka iz sudskog spisa, medicinske dokumentacije, te neposrednog pregleda okrivljenog u Psihijatrijskoj klinici u Pg, utvrđeno je da je okrivljeni Z. P. osoba prosječnih intelektualnih sposobnosti, koja ne pokazuje simptome i znake trajne duševne bolesti ili teže duševne poremećenosti, a prema podacima koji se prikazuju okrivljeni ispunjava standarde pretoksikomanske zavisnosti o alkoholu (kontinuirano pijenje) sa postojanjem psihičke i fizičke zavisnosti i povišenoj toleranciji o alkoholu, te psihoorganski sindrom blažeg stepena u vidu diskretnih izmjena u kognitivno mnestičkom funkcionisanju, a koji je uzrokovan neregulisanim krvnim pritiskom i hroničnom zloupotrebom alkohola. U vrijeme izvršenja krivičnog djela za koje se tereti  ne prikazuju se podaci koji bi ukazivali da se eventualno nalazio u stanju akutne intoksikacije alkoholom. Sposobnost shvatanja značaja djela i mogućnost upravljanja svojim postupcima kod okrivljenog u vrijeme izvršenja krivičnog djela </span><span class="span1">za koje se tereti je bila očuvana. Psihološko testiranje i neposredni pregled pokazuju da se radi o poremećaju kognitivnih funkcija u sferi koncentracije pažnje i pamćenja, ali blažeg stepena, dok su globalne intelektualne funkcije očuvane, a nisu nađeni ubjedljivi i jasni indikatori psihotičnog funkcionisanja. Okrivljeni ne boluje od akutne duševne poremećenosti, niti pokazuje simptome i znake koji bi ukazivali na postojanje privremene duševne poremećenosti. Vještak je mišljenja da je okrivljeni sposoban da prati tok glavnog pretresa i u njemu aktivno učestvuje, dakle radi se o procesno sposobnoj osobi.</span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno, a dovodeći ih u vezu sa odbranom okrivljenog, sud je nesumnjivo utvrdio da je okrivljeni dana 12.04.2016. godine, oko 20:00 časova, na raskrsnici B. Dž. V. i Ulice D., u Podgorici, ne pridržavajući se saobraćajnih propisa iz čl. 17 st. 1 ZOBS-a na putevima ugrozio saobraćaj i doveo u opasnost život i tijelo ljudi, na način što je, upravljajući putničkim taksi vozilom marke "Renault Megane Extreme", 1,5 DCI, reg. oznake PG .. ...B. Dž. V., preduzeo radnju skretanja ulijevo u Ulicu D., a da nije obratio dužnu pažnju na pješaka oštećenu maloljetnu L. D., koja je prelazila kolovoz Ulice D. na obilježenom pješačkom prelazu, sa lijeve na desnu stranu, smjera kretanja vozila okrivljenog, usljed čega je prednjim dijelom vozila udario u pješaka oštećenu maloljetnu L. D., kojom prilikom je oštećena zadobila laku tjelesnu povredu u vidu oguljotine lijevog jagodičnog predjela.</span>
</p>
<p>
<span class="span1">Činjenično stanje sud je utvrdio iz odbrane okrivljenog koji nije sporio da je u kritičnoj prilici upravljao taksi vozilom marke "Renault Megane", krećući se B. Dž. V. prema D. ulici i da je na raskrsnici navedenih puteva skrenuo ulijevo u D. ulicu i nastavio kretanje, da bi u jednom trenutku primijetio djevojčicu koja je prelazila kolovoz D. ulice, na pjesačkom prelazu, sa njegove lijeve na desnu stranu, nakon čega nije uspio da zaustavi svoje vozilo, već je udario djevojčicu koja je od tog udara pala, odnosno vidio je kako je skliznula niz vozilo. Odbrana okrivljenog je u ovom dijelu potvrđena iskazom svjedoka B. V. koji je naveo da se predmetna saobraćajna nezgoda dogodila na raskrsnici B. Dž. V. i Dalmatinske ulice, a da je vozilo okrivljenog došlo iz B. Dž. V. i skrenulo ulijevo u D. ulicu, krećući se tačno ispred njegovog vozila, a kada je vozilo iz suprotnog pravca prešlo preko pješačkog prelaza primjetio je iza tog vozila siluetu, koja je prelazila ulicu sa lijeve na desnu stranu, a radilo se upravo o oštećenoj koja je prelazeći kolovoznu traku dospijela ispred vozila okrivljenog, nakon čega je okrivljeni zaustavio vozilo i izašao iz istog, pa je to učinio i svjedok V. i tada zatekao oštećenu kako veoma uznemirena sjedi na kolovozu neposredno ispred vozila okrivljenog, iz čega je zaključio da je došlo do kontakta vozila okrivljenog i oštećene. Sud je prihvatio odbranu okrivljenog i iskaz svjedoka u navedenom dijelu nalazeći da su isti saglasni po pitanju odlučnih činjenica i to ne samo međusobno, već i sa materijalnim dokazima. Naime, iz uviđajne dokumentacije i nalaza i mišljenja vještaka saobraćajne struke je utvrđeno da je do predmetne saobraćajne nezgode došlo dana 12.04.2016. godine, oko 19:50 časova, na raskrsnici B. Dž. V. i D. ulice, u kojoj su učestvovali okrivljeni Z. P. - vozač vozila Renault Megane Extreme 1.5 DCL, registarskih oznaka PG .. ...i maloljetna oštećena L. D., koja je prelazila kolovoz ulice D. Dinamika nastanka i toka predmetne saobraćajne nezgode je utvrđena iz nalaza i mišljenja vještaka saobraćajne struke M. Č. od 27.06.2016. godine, koji je sud u cjelosti prihvatio ocijenivši ga kao jasan, logičan i u svemu dat u skladu sa pravilima struke. Tako je utvrđeno da je do nezgode došlo dok je oštećena prelazila kolovoz D. ulice, a okrivljeni skretao ulijevo iz unutrašnje saobraćajne trake bulevara u saobraćajnu traku desne kolovozne trake D. ulice, nakon čega je prednjim dijelom vozila udario u oštećenu, nabacio je na poklopac motora, a nakon toga je oštećena odbačena na asfalt.</span>
</p>
<p>
<span class="span1">Da je predmetnom prilikom oštećena maloljetna L. D. zadobila laku tjelesnu povredu u vidu oguljotine lijevog jagodičnog predjela, utvrđeno je iz medicinske dokumentacije na ime oštećene, kao i iz nalaza i mišljenja vještaka medicinske struke dr M. Š. od 09.06.2016. godine, koji je dat na osnovu navedene medicinske dokumentacije, a koji je sud u cjelosti prihvatio kao jasan, logičan i stručan.</span>
</p>
<p>
<span class="span1">Dakle, okrivljeni se kritičnom prilikom nije pridržavao propisa iz čl. 17 st. 1 Zakona o bezbjednosti saobraćaja na putevima, kojim je propisano da je vozač dužan da obrati pažnju na pješake koji se nalaze na kolovozu ili stupaju na kolovoz ili iskazuju namjeru da stupe na kolovozu i ne ugrožava njihovu bezbjednost</span><span class="span2">. Očigledno je da se okrivljeni nije sa dovoljnom pažnjom pridržavao propisane dužnosti, usljed čega je vozilom udario malojetnu oštećenu koja je prelazila kolovoz i tom prilikom joj nanio laku tjelesnu povredu. </span>
</p>
<p>
<span class="span1">Cijeneći subjektivni odnos okrivljenog prema učinjenom djelu, sud nalazi da je okrivljeni bio svjestan da usljed njegove nepropisne vožnje, odnosno usljed toga što nije obratio pažnju na pješaka koji se nalazio na kolovozu i tako ugrozio njegovu bezbjednost, može ugroziti javni saobraćaj i dovesti u opasnost život ili tijelo ljudi, ali je olako držao da do toga neće doći. Tom prilikom je sud posebno cijenio nalaz i mišljenje vještaka </span><span class="span1">psihijatra dr Ž. G. od 05.06.2017. godine, koji je u potpunosti prihvaćen kao jasan, logičan i stručan, na osnovu koga je utvrđeno da je okrivljeni osoba prosječnih intelektualnih sposobnosti, koja ne pokazuje simptome i znake trajne duševne bolesti ili teže duševne poremećenosti, čija je sposobnost shvatanja značaja djela i mogućnost upravljanja svojim postupcima u vrijeme izvršenja krivičnog djela bila očuvana. Stoga su se, po ocijeni suda, </span><span class="span1">u radnjama okrivljenog stekli svi objektivni i subjektivni elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span class="span1">Sud je cijenio navode iz odbrane okrivljenog Z. P. da je čim je primijetio oštećenu koja je prelazila kolovoz htio da zakoči, ali da u tome nije uspio, jer mu je pedala kočnice „propala“ u pod, ali takve navode sud nije prihvatio, s obzirom da su isti opovrgnuti nalazom i mišljenjem vještaka saobraćajne struke, koji je analizirao rezultate tehničkog pregleda vozila okrivljenog obavljenog dan nakon saobraćajne nezgode. Vještak se jasno izjasnio, da iako je vozilo okrivljenog bilo tehnički neispravno, jer je imalo nedovoljnu efikasnost radne kočnice, oko 77 % minimalne dozvoljene, to nije uticalo na nastanak saobraćajne nezgode, jer bi i sa takvim kočionim koeficjentom okrivljeni uspio da zaustavi svoje vozilo prije kontakta sa oštećenom da je intenzivno kočio.</span>
</p>
<p>
<span class="span1">Cijenjeni su i navodi okrivljenog da se oštećena u kritičnoj prilici kretala malo izvan pješačkog prelaza, ali takvi navodi nisu bili od uticaja za drugačije presuđenje, jer je u konkretnom slučaju odlučna činjenica to da se oštećena nalazila na kolovozu, što okrivljeni nije sporio. Kako je to već navedeno, odredba čl. 17 st. 1 Zakona o bezbjednosti saobraćaja na putevima je obavezivala okrivljenog da u konkretnoj situaciji obrati pažnju na pješake koji se nalaze na kolovozu i ne ugrožava njihovu bezbjednost, što je okrivljeni prekršio i usljed toga uzrokovao predmetnu saobraćajnu nezgodu.  </span>
</p>
<p>
<span class="span1">Sud je cijenio i navode iz odbrane okrivljenog kako se liječio od alkoholizma, i da nakon toga osjeća nervozu, da se i dalje liječi i pije terapiju, ali je našao da su takvi navodi bez uticaja na donošenje drugačije odluke, jer je iz nalaza i mišljenja vještaka psihijatra utvrđeno da je okrivljeni sposoban da prati tok glavnog pretresa i u njemu aktivno učestvuje, odnosno da je potpuno procesno sposoban. Na isti način je ocijenjena i otpusna lista sa epikrizom od 28.12.2015. godine izdata od ZU Specijalne bolnice za psihijatriju u KO na ime okrivljenog.</span>
</p>
<p>
<span class="span2">Sud nije na glavnom pretresu saslušavao maloljetnu oštećenu, jer osim što to nije ni bilo predloženo optužnim predlogom, sud je cijeneći nalaz i mišljenja stručne službe Vrhovnog državnog tužilaštva Crne Gore od 28.12.2016. godine, kao potpun i stručan, našao da takvo saslušanje ne bi bilo u najboljem interesu maloljetne oštećene, jer bi moglo voditi njenoj retraumatizaciji i </span><span class="span1">ponovnom preživljavanju stanja koje je iskusila za vrijeme predmetnog događaja, niti bi vodilo boljem razjašnjenju stanja stvari.</span><span class="span2"> </span>
</p>
<p>
<span class="span2"></span><span class="span1">Prilikom odmjeravanja kazne, sud je u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća, pa je na strani okrivljenog kao olakšavajuće okolnosti cijenio njegove lične i porodične prilike, odnosno činjenicu da je oženjen i otac dvoje djece, njegovo loše imovno stanje i činjenicu da je nezaposlen, dok je kao otežavajuću okolnost cijenio njegov raniji život, odnosno raniju </span><span class="span1">osuđivanost za krivična djela navedena u izreci presude, koja je utvrđena iz izvoda iz registra kaznenih evidencija Ministarstva pravde KE 103/17 od 20.01.2017. godine. </span><span class="span1">Imajući u vidu sve navedene okolnosti, kao i činjenicu da je okrivljeni pristao na izricanje kazne rada u javnom interesu, sud je primjenom čl. 41 Krivičnog zakonika Crne Gore istog osudio na kaznu rada u javnom interesu u trajanju od sto dvadeset časova, koji se imaju izvršiti za vrijeme od četiri mjeseca, s tim što navedena kazna ne može biti duža od šezdeset časova u toku jednog mjeseca. Po ocijeni suda, ova kazna je adekvatna kako težini učinjenog krivičnog djela koja se ogleda u težini štetne posljedice, tako i ličnosti okrivljenog, koji je i ranije osuđivan zbog istorodnog krivičnog djela, ali izrečena mjera upozorenja na istog nije u dovoljnoj mjeri uticala da ponovo ne izvrši krivično djelo iz oblasti saobraćaja. Sa ovako odmjerenom kaznom će se u dovoljnoj mjeri uticati na okrivljenog da ubuduće ne čini krivična djela, kao i uticati na druge da ne čine krivična djela, odnosno osim specijalne će biti postignuta i generalna prevencija, čime će se ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Ukoliko okrivljeni ne bude vršio kaznu rada u javnom interesu, na osnovu čl. 41 st. 6 Krivičnog zakonika Crne Gore, ova kazna će se zamijeniti kaznom zatvora, tako što će se svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p>
<span class="span1">Primjenom čl. 239 st. 2 Zakonika o krivičnom postupku sud je zakonsku zastupnicu maloljetne oštećene L. D. uputio da postavljeni imovinski zahtjev može ostvarivati u parničnom postupku, s obzirom da činjenice utvrđene u ovom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom oduglovačenju postupka.</span>
</p>
<p>
<span class="span2">Na osnovu čl. 226 i čl. 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 277,50 eura, od čega na ime troškova medicinskog vještačenja iznos od 60,50 eura, na ime troškova saobraćajnog vještačenja iznos od 82,50 eura, na ime troškova psihijatrijskog vještačenja iznos od 104,50 eura i na ime paušala kao dijela troškova krivičnog postupka iznos od 30,00 eura, koji je odmjeren shodno trajanju i složenosti postupka i imovnom stanju okrivljenog.</span>
</p>
<p>
<span class="span2">Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 17.10.2017. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                                     S U D I J A</span>
</p>
<p>
<span class="span1">Edina Kraja,s.r.                                                                                Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">           PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">              </span><span class="span1">         žalba u roku od 8 dana od dana </span>
</p>
<p>
<span class="span1"></span><span class="span1">                              prijema prepisa iste, Višem sudu</span>
</p>
<p>
<span class="span1"></span><span class="span1">                              u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
</div>
</div>


</body>
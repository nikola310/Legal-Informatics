<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{display: inline-block; text-indent: 0; min-width: 0.048611112in;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:end;hyphenate:auto;font-family:Times New Roman;font-size:12pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;margin-left:0.5in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:Times New Roman;font-size:13pt;}
.p13{text-indent:0.5in;text-align:start;hyphenate:auto;font-family:Times New Roman;font-size:13pt;}
.p14{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.5in;margin-right:0.05in;text-align:justify;hyphenate:auto;font-family:Times New Roman;font-size:13pt;}
.p16{text-indent:0.16666667in;margin-right:0.008333334in;text-align:justify;hyphenate:auto;font-family:Times New Roman;font-size:13pt;}
.p17{text-indent:0.5in;margin-right:0.008333334in;text-align:justify;hyphenate:auto;font-family:Times New Roman;font-size:13pt;}
.p18{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p19{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p20{text-indent:-0.25in;margin-left:0.6875in;text-align:start;hyphenate:auto;font-family:Times New Roman;font-size:13pt;}
.p21{text-align:start;hyphenate:auto;font-family:Times New Roman;font-size:12pt;}
</style>
<meta content="goran.scepanovic" name="author">
</head>
<body class="b1 b2">
<p class="p1">
<span class="s1">                                                                        K.br. 503/12 </span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">         </span>
</p>
<p class="p4">
<span class="s1">         U IME CRNE GORE</span>
</p>
<p class="p5"></p>
<p class="p6">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">V M</span><span>, zbog krivičnog djela zloupotreba položaja u privrednom poslovanju iz čl. 272 st.2 u vezi st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 835/12 od 26.12.2012. godine, nakon održanog glavnog javnog pretresa u prisustvu savjetnika Osnovnog državnog tužilaštva Đikanović Predraga i okrivljenog, dana 26.02.2013. godine donio je i javno objavio,</span>
</p>
<p class="p7"></p>
<p class="p8">
<span class="s1">                                      P R E S U D U</span>
</p>
<p class="p8"></p>
<p class="p9"></p>
<p class="p10">
<span class="s2">Okrivljeni : </span><span class="s3">V M</span><span class="s2"> </span><span>od oca D i majke Z rođene V, rođen. godine u C, sa prebivalištem u B, P bb, kod M B, državljanin Crne Gore, magacioner, nezaposlen, oženjen, otac  dvoje maloljetne djece, završio osnovnu školu, lošeg imovnog stanja, osuđivan presudom Osnovnog suda u Cetinju K broj 94/96 od 31.10.1996. godine, zbog krivičnog djela iz čl. 39 KZ RCG, novčanom kaznom u iznosu od 500 dinara i presudom Višeg suda u Podgorici Km broj 26/00 od 21.09.2003. godine, zbog krivičnog djela iz čl. 145 st. 1 tč. 3 KZ RCG, kaznom zatvora od 6 mjeseci uslovno na 1 godinu. </span>
</p>
<p class="p11"></p>
<p class="p4">
<span class="s1">K r i v   j e :</span>
</p>
<p class="p4"></p>
<p class="p12"></p>
<p class="p13">
<span class="s1">Što je:</span>
</p>
<p class="p11"></p>
<p class="p6">
<span>U periodu od 02.07.2012. do 13.11.2012. godine, kao odgovorno lice u pravnom licu - magacioner u firmi »Đ i k«, vlasništvo oštećenog Đ J iz B, zloupotrijebio svoj položaj u pogledu raspolaganja tuđom imovinom, svjestan da svojom  radnjom može učiniti djelo i htio je njegovo izvršenje, u namjeri da sebi pribavi protivpravnu imovinsku korist, na način što je prisvojio pokretne stvari koje su mu povjerene na radu, vlasništvo oštećenog, i to: 12 kanti izolacionog materijala »Hiper dezmo« od po 25 kg i 4 kante istog materijala od po 6 kg u vrijednosti od 1.708,00 €, </span>
</p>
<p class="p12"></p>
<p class="p6">
<span>- čime je učinio krivično djelo - </span><span class="s1">zloupotreba položaja u privrednom poslovanju iz čl. 272 st. 2. u vezi st. 1. Krivičnog zakonika. </span>
</p>
<p class="p6"></p>
<p class="p7">
<span>     	pa ga sud primjenom čl. 4, 32, 36 i 42 Krivičnog zakonika i čl. 359, 360 i 364  ZKP-a, </span>
</p>
<p class="p7"></p>
<p class="p7"></p>
<p class="p4">
<span class="s1">OSUĐUJE</span>
</p>
<p class="p4"></p>
<p class="p4"></p>
<p class="p6">
<span>Na kaznu zatvora u trajanju od 3 (tri) mjeseca.</span>
</p>
<p class="p6"></p>
<p class="p6">
<span>Okrivljeni je dužan da na ime imovinskopravnog zahtjeva u vidu naknade štete oštećenom Đurišić Jovanu isplati iznos 1.708,00 €. </span>
</p>
<p class="p6"></p>
<p class="p6">
<span>Okrivljeni je dužan da plati troškove krivičnog postupka u iznosu od 150,00 €, u roku od 15 dana od dana pravosnažnosti, pod prijetnjom izvršenja.</span>
</p>
<p class="p14"></p>
<p class="p14"></p>
<p class="p14">
<span class="s1">       O b r a z l o ž e n j e</span>
</p>
<p class="p14"></p>
<p class="p14"></p>
<p class="p6">
<span> Optužnim predlogom Osnovnog državnog tužilaštva u Baru Kt.br. 835/12 od 26.12.2012. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p6"></p>
<p class="p6">
<span>Okrivljeni je u svojoj odbrani u prethodnom postupku izjavio da radi 5 godina u firmi »Đurišić i kum«, na poslovima magacionera i dostavljača. Bio je zadužen sa magacinom koji se nalazi na Staroj raskrsnici i gdje je uskladišten materijal za hidroizolacije. On je zapao u tešku situaciju, imao je dugove za neplaćene račune, živi sa suprugom i dvoje maloljetne djece. On je sredinom jula mjeseca iz magacina prodao 12 kanti Hidro izolacionog materijala, a novac uzeo da bi platio dugovanja. Za taj materijal nije izdavao račune. On je kante vadio sa paleta iz sredine, sa namjerom da se ne bi primijetilo da istog nema, jer mu je namjera bila da kasnije taj novac od prodatih kanti nadoknadi i da kada bude imao novac da prikaže da je taj materijal prodat. Na glavnom pretresu je dodao da </span><span class="s2">je u preduzeću Đ i k imao svojstvo magacionera na osnovu ugovora o radu prilikom zasnivanja radnog odnosa. Priznaje izvršenje krivičnog djela koje mu se stavlja na teret. Krivično djelo je izvršio i na način i u vrijeme koje je predstavljeno u optužnom predlogu.</span>
</p>
<p class="p7"></p>
<p class="p7">
<span>	U dokaznom postupku saslušan je svjedok oštećeni Đ J, pročitani su : </span><span class="s2">nalaz i mišljenje vještaka finansijske struke D N  od 24.12.2012. godine i izvod iz kaznene evidencije na ime okrivljenog UP Ispostava C 15 br. 02-245/226 od 28.02.2013. godine.</span>
</p>
<p class="p7"></p>
<p class="p7">
<span>	Svjedok oštećeni </span><span class="s1">Đ J </span><span>je izjavio da </span><span class="s2">je vlasnik Preduzeća Đ i k, a u sklopu preduzeća posluje i magacin veleprodaje građevinskog materijala koji se nalazi na Staroj raskrsnici. Shodno ugovoru o radu u Preduzeću je bio zaposlen jedan magacioner i to V M, a povremeno je poslove magacionera obavljao i V D, s tim što je V obavljao poslove administrativnog radnika, a po potrebi i magacionera. Dana 2.07.2012. godine primili su robu pored ostalog i 10 paleta u kojima se nalazilo po 30 kanti izolacionog materijala marke Hiper dezmo. Palete su bile nasložene jedna na drugu. On nije primijetio da nedostaje bilo što od građevinskog materijala do dana 13.11.2012. godine kada je V D  slučajno nagazio na jedan paket koji se nalazio na paleti i tom prilikom njegova noga je propala kroz paket. Pregledom palete utvrđeno je da nedostaju ukupno 12 kanti izolacionog materijala Hiper dezmo po 25 kg i 4 kante od 6 kg. On je V i V dao rok od jedan dan da utvrde o čemu se radi i da mu to saopšte, tačnije da oni predaju izvještaj o tom manjku. Međutim, kako u tom roku oni nisu reagovali on je slučaj prijavio policiji i 5 dana nakon toga kod njega je došao V i saopštio da je on oduzeo taj materijal, tačnije da je isti prodao, a novac zadržao za sebe. On nije ulazio u motive takvog postupka, ali siguran je da  njegovo ponašanje nije uzrok tome jer uvijek vodi računa da bude korektan prema zaposlenim, u granicama mogućeg izlazi u susret kada su u pitanju pozajmice, slobodni dani. Nije se pridružio krivičnom gonjenju, a postavlja imovinsko pravni zahtjev u iznosu od 1.708,00 eura koliko je utvrdio vještak finansijske struke.</span>
</p>
<p class="p7"></p>
<p class="p15">
<span class="s2">Sud nije koristio kao dokaz iskaz oštećenog Osnovnim državnim tužilaštvom u Baru jer je isti saslušan u suprotnosti sa odredbama ZKP-a. </span><span>U stavu 2 čl. 262 ZKP-a propisano je: „Prilikom preduzimanja radnje iz stava 1 ovog člana, osumnjičenom i njegovom braniocu će se omogućiti da prisustvuju saslušanju, osim kad postoji opasnost od odlaganja ili to nije moguće iz drugih važnih razloga, pri čemu oni mogu postavljati pitanja svjedoku i iznositi svoje primjedbe”, dok je u stavu 3 propisano : “Saslušanje građanina u svojstvu svjedoka mora započeti prije isteka roka iz člana 259 stav 2 ovog zakonika, ali uz saglasnost građanina taj rok se može produžiti”. Dakle, u zakonu postoji obaveza da se o saslušanju svjedoka mora obavijestiti okrivljeni ili branilac, kojima će se omogućiti da prisustvuju saslušanju, osim ako postoji opasnost od odlaganja ili to nije moguće iz drugih važnih razloga, a ukoliko okrivljeni ili branilac ne prisustvuju saslušanju, a uredno su obaviješteni o danu i času saslušanja, tužilac ima pravo da sasluša svjedoka i bez prisustva okrivljenog ili branioca i zapisnik o saslušanju svjedoka može se koristiti kao dokaz na glavnom pretresu ukoliko je u zapisniku konstatovano da su okrivljeni i branilac obaviješteni o saslušanju. U zapisniku bi takođe morala biti navedena i konstatacija da li se saslušanje obavilo prije isteka roka iz čl. 259 st.2 ZKP-a, a ukoliko je taj rok prekoračen da li postoji saglasnost građanina da se taj rok produži. Kako je saslušanje oštećenog obavljeno u suprotnosti sa navedenim odredbama zakona sud je cijenio samo iskaz na glavnom pretresu.</span>
</p>
<p class="p7"></p>
<p class="p6">
<span class="s2">Iz nalaza i mišljenja vještaka finansijske struke D N od 24.12.2012. godine utvrđena je vrijednost oduzetog izolacionog materijala. </span>
</p>
<p class="p6"></p>
<p class="p6">
<span class="s2">Iz izvoda iz kaznene evidencije na ime okrivljenog UP Ispostava C 15 br. 02-245/226 od 28.02.2013. godine utvrđeno je da je okrivljeni </span><span>osuđivan presudom Osnovnog suda u Cetinju K broj 94/96 od 31.10.1996. godine, zbog krivičnog djela iz čl. 39 KZ RCG, novčanom kaznom u iznosu od 500 dinara i presudom Višeg suda u Podgorici Km broj 26/00 od 21.09.2003. godine, zbog krivičnog djela iz čl. 145 st. 1 tč. 3 KZ RCG, kaznom zatvora od 6 mjeseci uslovno na 1 godinu. </span>
</p>
<p class="p7"></p>
<p class="p6">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret, na način predstavljen u dispozitivu. </span>
</p>
<p class="p6"></p>
<p class="p6">
<span>Okrivljeni je u svojoj odbrani priznao da je učinio krivično djelo. Utvrđeno je da je okrivljeni kao magacioner u preduzeću »Đ i k«, prisvojio 12 kanti izolacionog materijala »Hiper dezmo« od po 25 kg i 4 kante istog materijala od po 6 kg u vrijednosti od 1.708,00 eura, kao pokretne stvari koje su mu povjerene na radu. Priznanje okrivljenog potvrđuje se iskazom svjedoka oštećenog Đ J, koji je opisao da je izvršenje krivičnog djela otkrio radnik preduzeća </span><span class="s2">V D, a poslije nekoliko dana okrivljeni je oštećenom priznao izvršenje krivičnog djela. Vrijednost oduzetih stvari u iznosu od 1.708,00 € utvrđena je iz nalaza i mišljenja vještaka finansijske struke D N.</span>
</p>
<p class="p16"></p>
<p class="p17">
<span>Pravno kvalifikujući utvrđeno činjenično stanje utvrđeno je da je okrivljeni učinio krivično djelo zloupotreba položaja u privrednom poslovanju iz čl. 272 st.2 u vezi st.1 Krivičnog zakonika, jer je kao odgovorno lice u privrednom društvu, u namjeri da sebi pribavi protivpravnu imovinsku korist, prisvojio pokretne stvari koje su mu povjerene na radu. Okrivljeni je krivično djelo učinio postupajući sa direktnim umišljajem, jer je bio svjestan da svojom  radnjom može učiniti djelo, htio je njegovo izvršenje, a na strani okrivljenog utvrđena je namjera pribavljanja protivpravne imovinske koristi. </span>
</p>
<p class="p6"></p>
<p class="p6">
<span>Sud je okrivljenog osudio na kaznu zatvora u trajanju od 3 mjeseca. Za predmetno krivično djelo propisana je kazna zatvora od 3 mjeseca do 5 godina. Na strani okrivljenog sud je od olakšavajućih okolnosti cijenio priznanje krivičnog djela, i porodične prilike jer je okrivljeni oženjen i otac dvoje maloljetne djece, i da se oštećeni Đ J nije pridružio krivičnom gonjenju, dok je od otežavajućih okolnosti cijenio da je okrivljeni osuđivan. Izrečena kazna zatvora po ocjeni suda odgovara težini krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p6"></p>
<p class="p6">
<span>Odluka o imovinsko pravnom zahtjevu zasniva se na odredbi čl. 239 st.2 KZP. Oštećeni Đ J je postavio imovinskopravni zahtjev u iznosu od 1.708,00 €. Kako je u postupku utvrđeno da je okrivljeni na štetu oštećenog pribavio protivpravnu imovinsku korist u iznosu od 1.708,00 €, imovinsko pravni zahtjev je ocijenjen kao osnovan i okrivljeni je obavezan da oštećenom Đ J na ime naknade štete plati iznos od 1.708,00 €. </span>
</p>
<p class="p6"></p>
<p class="p6">
<span>Odluka o troškovima krivičnog postupka zasniva se na odredbi čl. 229 st.1 ZKP, a ista se odnosi na troškove finansijskog vještačenja u iznosu od 55,00  i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p6"></p>
<p class="p11">
<span>Na osnovu izloženog odlučeno je kao u izreci presude</span>
</p>
<p class="p18"></p>
<p class="p18"></p>
<p class="p18">
<span class="s1">OSNOVNI SUD U BARU</span>
</p>
<p class="p18">
<span class="s1">Dana 26.02.2013. godine</span>
</p>
<p class="p7"></p>
<p class="p7"></p>
<p class="p12">
<span class="s1"> ZAPISNIČAR,				                                        S U D I J A </span>
</p>
<p class="p7">
<span class="s1">Milijana Minić				                         	Goran Šćepanović</span>
</p>
<p class="p19"></p>
<p class="p19"></p>
<p class="p19"></p>
<p class="p19">
<span class="s1">PRAVNA POUKA</span><span>:Protiv te presude može se </span>
</p>
<p class="p19">
<span>izjaviti žalba Višem sudu u Podgorici u roku od</span>
</p>
<p class="p19">
<span>8 (osam) dana od dana prijema pismenog otpravka.</span>
</p>
<p class="p19">
<span>Žalba se predaje ovom sudu u dva primjerka.</span>
</p>
<p class="p12"></p>
<p class="p12"></p>
<p class="p12">
<span class="s1">DNA</span><span>:-    1 x ODT, </span>
</p>
<p class="p20">
<span class="s4">-​&nbsp;</span><span>1 x okrivljenom </span>
</p>
<p class="p20">
<span class="s4">-​&nbsp;</span><span>1 x oštećenom nakon pravosnažnosti. </span>
</p>
<p class="p20">
<span class="s4">-​&nbsp;</span><span>u spise. </span>
</p>
<p class="p21"></p>


</body>
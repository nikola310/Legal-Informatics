<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:justify;hyphenate:auto;font-family:Times New Roman;font-size:13pt;}
.p4{text-align:start;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times;font-size:13pt;}
.p7{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br.135/08</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p3"></p>
<p class="p3">
<span>OSNOVNI SUD U BARU,  u vijeću sastavljenom od sudije Aleksandre Leković kao predsjednika vijeća i sudija porotnika S. D. i Ć. R. kao članova vijeća, sa zapisničarem Anom Stanišić, u krivičnom predmetu protiv K. A. iz Podgorice, zbog krivičnog djela teška krađa iz čl.240 st.1. tč.3 KZ, po optužnici Osnovnog državnog tužioca iz Bara Kt.br.400/06 od 21.03.2008.godine, nakon glavnog javnog pretresa održanog dana 12.03.2010.godine u prisustvu zastupnika optužbe zamjenika Osnovnog državnog tužioca Nusrete Arapović i okrivljenog, dana 15.03.2010.godine donio je i javno objavio </span>
</p>
<p class="p2"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>Okrivljeni K. A. od oca M. i majke J., rođene J., rođen ... godine u Podgorici, sa prebivalištem u Podgorici, ul. S. K., Crnogorac, kondukter u željezničkom saobraćaju, oženjen, otac jednog djeteta, završio srednju školu, srednjeg imovnog stanja, osuđivan presudom Višeg suda u Podgorici K.br.102/00 od 14.12.2000.godine zbog krivičnog djela iz čl.180/2 KZRCG, na kaznu zatvora od  3 mjeseca uslovno na 1 godinu;</span>
</p>
<p class="p3"></p>
<p class="p2">
<span>KRIV JE </span>
</p>
<p class="p4"></p>
<p class="p4">
<span>Što je:</span>
</p>
<p class="p3"></p>
<p class="p3">
<span>Dana 20. 08. 2006. godine, oko 7,30 časova, ispred kuće O. Z. u naselju M., S., Opština Bar, na naročito drzak način, oduzeo crni kožni novčanik u kome se nalazilo 60 eura, lična karta, 4 kreditne kartice CKB, Atlas banke, Plus comerca i Mex-a, vlasništvo oštećene O. S. iz Sutomora, na način što je prišao oštećenoj i uz upotrebu fizičke sile dok je oštećena pokušala da zadrži novčanik isti istrgao iz desne ruke, nakon čega je oštećena počela da trči za njim  moleći ga da joj vrati novčanik, ali se okrivljeni trčećim korakom udaljio u nepoznatom pravcu, a sve u namjeri da njihovim prisvajanjem sebi pribavi protivpravnu imovinsku korist,</span>
</p>
<p class="p3"></p>
<p class="p3"></p>
<p class="p3">
<span>-čime je učinio krivično djelo - teška kradja iz čl. 240 st. 1. tč. 3. KZ.</span>
</p>
<p class="p3"></p>
<p class="p3"></p>
<p class="p4">
<span>-pa ga sud primjenom čl. 4, 32, 36, 42, 45,46 Krivičnog Zakonika CG i čl. 359,360 i 364 ZKP-a </span>
</p>
<p class="p4"></p>
<p class="p4"></p>
<p class="p2"></p>
<p class="p2">
<span>OSUDJUJE</span>
</p>
<p class="p4"></p>
<p class="p4">
<span>Na kaznu zatvora u trajanju  od 3 (tri) mjeseca.</span>
</p>
<p class="p4"></p>
<p class="p4">
<span>Okrivljeni je dužan da plati troškove krivičnog postupka u iznosu od  50 €  u roku od 15 dana od pravosnažnosti presude pod prijetnjom izvršenja.</span>
</p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnicom Osnovnog državnog tužioca iz Bara Kt.br. 400/06 od 24.03.2008. godine okrivljenom je stavljeno na teret izvršenje krivičnog djela bliže opisano u izreci presude.</span>
</p>
<p class="p3"></p>
<p class="p3">
<span>Okrivljeni K. A. je u svojoj odbrani pred Upravom policije u prisustvu branioca po službenoj dužnosti i u prethodnom postupku na zapisniku od 04.09.2006. godine u bitnom naveo da je dana 20.08.2006. godine došao vozom koji se kreće iz Podgorice za Sutomore u 10,10 časova, pa je tek negdje oko 11 časova došao u Sutomore. Dakle, u 7,30 časova nije bio u Sutomoru. Kada je izašao iz voza otišao je pravo kod svog djeda J. Đ.. Njegov djed živi tačno preko puta šina, tako da uopšte nije silazio prema magistrali i prema diskontu „B.“. Nije tačno da je oteo i istrgao iz ruke, posle se ispostavilo od O. S., novčanik u kome se nalazilo nešto novca. Uopšte mu nije jasno kako je O. izjavila u CB Bar da je njega prepoznala kao i neka njena prijateljica. On je inače u stalnom radnom odnosu u Željeznici Crne Gore, porodičan je čovjek. Okrivljeni je takođe u prethodnom postupku na zapisniku od 18.02.2008. godine naveo </span><span class="s1">da su svi navodi iz zahtjeva u potpunosti netačni, a podnošenjem krivične prijave na njegovu štetu nije iznenadjen.</span><span>  </span><span class="s1">Najprije, djelo nije izvršio jer to jutro nije ni bio u Sutomoru. Bio je u Podgorici, čuvao malodobno dijete dok je supruga bila na poslu.</span><span> </span><span class="s1">Njegova porodica u Sutomoru ima neku malu nepokretnost i 2006. godine je povremeno dolazio u Sutomore, obično dodje vozom oko 10 sati. Otuda mu je poznat O. Z. iz naselja M., jer u blizini Željezničke stanice njegova porodica ima kuću. Njega je upoznao preko pokojnog strica. O. je mnogo puta dolazio u njihovu  kuću. Svojevremeno mu je  nudio i zaposlenje u policiji. Zbog toga ga O. dobro zna i zna da on nije sklon vršenju ovih djela, ali iz jednog drugog privatnog razloga ili samo njemu poznatom, on i njegova supruga su željeli da mu nanesu štetu.</span><span> </span><span class="s1">Naime, njegov otac je umro, ostao je sam sa majkom i tako su dolazili u Sutomore, zajedno sa svoja dva brata. Njegova se majka, misli, dopala O., on je imao neke pretenzije pema njoj, ali bez uspjeha. Od kada je saznao za takva osjećanja od strane O., smatra normalnim da je reagovao, a ovo je način da mu se njegova supruga osveti, njemu  ili njegovoj  majci. Što bi on u naselju M. u jutarnjim časovima išao za ženom koju zna, što bi joj otimao novčanik rizikujući da se ona okrene i da vidi ko joj novčanik oduzima. O. S. ga zna iz vidjenja i nema potrebe za prepoznavanjem, jer je policija izvela predstavu prepoznavanja pod režijom inspektora R. D. .</span><span> </span><span class="s1">Zna da je O. u policiji zaposlio R. i da mu je R. dužnik. Ako se O. S. i desilo ovako nešto najlakše je bilo okriviti njega. On je  najprije bio  u Podgorici, onda je došao u Sutomore i tada  ga je  neko iz policije pozvao na informativni razgovor u Sutomoru. Odmah po pozivu je otišao, to su bili večernji sati, a onda je obavješten da je R. zauzet da ne može da dodje pa da dodje naredni dan i on je  došao. Bio je u stanici policije Sutomore u jednoj prostoriji u kojoj je bio jedan policajac. Do te je druga prostorija u kojoj se navodno nalaze inspektori. Vidio je da je kroz ta vrata iz te prostorije izašao R. i prošao pored ove u kojoj se on nalazio sa dvije žene. Jednu nije poznavao, a druga je bila O. S. . Sve je ovo trajalo 15 minuta. Kada je O. S. prošla pored njega samo se okrenula, ništa nije rekla i otišli su svi troje. Nakon tih 15 minuta on je odveden za Bar. Taj naredni dan u Upravi policije</span><span> Bar provodi se novo prepoznavanje. Stavili su ga sa još dvojicom-trojicom muških osoba koji u Sutomoru na pijaci preprodaju cigare. Vidio je da mu se nešto priprema i onda je pitao R. da li može svoju majcu da zamjeni sa majcom jednog koji je stajao pored njega od ovih koji preprodaju cigarete. Razmišljao je, S. O. ga svakako poznaje, a ova druga ga ne poznaje, ali ga je u toj istoj majci sinoć vidjela u sutomorskoj stanici policije. R. mu je odgovorio da se konsultuje sa tužiocem. Da li se konsultovao to ne zna, ali to nije učinjeno. To prepoznavanje traje isto vrlo kratko, nekih 10 minuta. Nakon toga je lišen slobode, dvije noći je bio u Upravi policije Bar, a onda priveden u sud. Odredjen mu je i branilac po službenoj dužnosti,  jedna žena plave kose koja mu je rekla bolje da prizna kako se prema njemu ne bi odredjivao pritvor, i tada joj je rekao šta da prizna kad ništa nije uradio. Što se tiče dokaza o tome da je to jutro bio u Podgorici ne može potvrditi iz radne liste, jer koliko se sjeća to je bila nedelja, tada nije radio. Njegova  majka je u to vrijeme bila u Sutomoru. Ako je sud pozove ona bi na te okolnosti mogla da se izjasni. </span>
</p>
<p class="p3"></p>
<p class="p3">
<span>U dokaznom postupku sud je proveo sledeće dokaze: saslušana je svjedok oštećena O. S., pročitan je izvještaj iz KE za okrivljenog br. ... od 04.09.2006. godine, saslušan je svjedok R. D., pročitana su dva zapisnika o prepoznavanju Ku br. ... od 03.09.2006. godine i  izvod iz matične knjige umrlih za P. S. tek. br. 221 za godinu 2009.</span>
</p>
<p class="p3"></p>
<p class="p3">
<span>Svjedok oštećena O. S. je na zapisniku od 11.12.2007.godine u prethodnom postupku navela da se ovaj događaj desio dosta davno, ne zna tačno datum, ali prihvata da je to možda bilo 20.08.2006.godine. Sjeća se da je bilo 07,30 časova i zna da je sa svojom prijateljicom P. S. išla prema pekari. Išli su prečicom, jednim sporednim putem. Ne hodaju jedna pored druge, već S. ide ispred nje, a ona iza. Sjeća se da je bila u blizini kuća O. Z. i D., nije vidjela ko se kreće iza nje, ali po onom što se desilo pretpostavlja da ju je pratio. U jednom momentu je osjetila da je neko blago gurnuo, uhvatio je za ruku u predjelu nadlaktice desne ruke u kojoj je držala novčanik. Istrgao joj je novčanik i pobjegao. U novčaniku je imala 60 eura, ličnu kartu, četiri kreditne kartice „CKB“, „Atlas banke“, Plus comerc“ i „Mex“. Istog  dana je ovaj slučaj prijavila policiji. Stvari joj nisu vraćene. Kasnije je čula da se radi o nekom momku čiji roditelji žive u Sutomoru, ne zna na kojoj adresi, a kako se sve ovo desilo iznenada nije ga pogledala i ne može ga opisati, ali Sunčica joj je rekla da se istovremeno okrenula i da ga ona može opisati. Na glavnom pretresu je navela da je ovaj događaj bio prije dosta godina, i da zaista ne može da potvrdi da li je ovdje okrivljeni taj koji joj je otrgao novčanik jer to lice nije dobro vidjela. Sa njom je tada bila i njena drugarica P. S., ali je ona preminula. Nakon što je pogledala okrivljenog na glavnom pretresu navela je da ne može da kaže da je to on, odnosno da je on lice koje joj je istrglo novčanik. Poznaje majku okrivljenog K. A. i iz tog razloga ne može da vjeruje da bi on to uradio. U CB Bar je vršeno prepoznavanje, ne zna da li je to bilo neposredno nakon događaja, ne sjeća se tačno. Njen potpis je na zapisniku, ali se ne sjeća da je sa sigurnošću rekla da može da prepozna navedeno lice. Tada je sa njom bila njena pokojna prijateljica S. koja je rekla da je okrivljeni počinilac djela, a oštećena je moguće rekla da joj liči na to lice, ali koliko se sjeća misli da nije ni S. sto posto bila sigurna da je K. lice koje joj je istrglo novčanik. Ona je ovu krađu prijavila policiji u Sutomoru. Sjeća se da su joj tada dali neku knjigu da gleda neke fotografije, valjda osumnjičenih lica. Zna da je K. već tada bio u policiji u Sutomoru. Koliko se sjeća samo je gledala fotografije, ništa je tad nisu pitali za K. . Ne pridružuje se krivičnom gonjenju i ne postavlja imovinskopravni zahtjev.</span>
</p>
<p class="p3"></p>
<p class="p3">
<span>Svjedok R. D. je u svom iskazu naveo da ne može da se izjasni na okolnosti prepoznavanja jer ih ima dosta tako da se detalja ne može sjetiti. Sjeća se da je O. S. prijavila krađu i misli da je tu bila jedna žena koja je tvrdila da je prepoznala K., a drugih pojedinosti ne može da se sjeti. Uvijek se postupa po zakonskim oodredbama, uz prisustvo tužioca i rukovodioca koji rukovodi prepoznavanjem. Uvijek se zapisnički konstatuje šta je urađeno. Na kraju zapisnik svi pročitaju i potpišu.  Čisto sumnja da je nekog  nagovarao da nešto prizna. Ne sjeća se da je okrivljeni tražio da promjeni majicu.</span>
</p>
<p class="p3"></p>
<p class="p3">
<span>Iz dva zapisnika o prepoznavanju  Ku.br. .... od 03.09.2006. godine je utvrđeno da su oštećena O. S. i svjedok P. S. prepoznale okrivljenog K. A. kao lice koje je oštećenoj O. S. istrglo novčanik.</span>
</p>
<p class="p3"></p>
<p class="p3">
<span>Iz izvoda iz matične knjige umrlih za P. S. tek.br. ... za godinu 2009. je utvrđeno da je P. S. preminula  dana 11.11.2009.godine.</span>
</p>
<p class="p3"></p>
<p class="p3">
<span>Iz izvještaja iz KE za okrivljenog od 04.09.2006. godine je utvrđeno da je okrivljeni K. A. osuđivan presudom Višeg suda u Podgorici K.br.102/00 od 14.12.2000.godine zbog krivičnog djela iz čl.180/2 KZRCG, na kaznu zatvora od  3 mjeseca uslovno na 1 godinu.</span>
</p>
<p class="p3"></p>
<p class="p3">
<span>Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret. Okrivljeni je negirao izvršenje djela pa je prilikom ispitivanja pred Upravom policije PJ Bar u prisustvu branioca, kao i pred istražnim sudijom prilikom ispitivanja po krivičnoj prijavi, naveo da je tog jutra došao iz Podgorice u Sutomore vozom koji je krenuo u 10,10 časova, tako da u 07,30 časova uopšte nije bio u Sutomoru. Međutim, dajući svoju odbranu pred istražnim sudijom dana 18.02.2008. godine, a povodom zahtjev za sprovođenje istrage, okrivljeni je naveo da tog dana uopšte nije bio u Sutomoru, već da je bio u Podgorici i čuvao svoje malodobno dijete jer je njegova supruga bila na poslu, te je dalje objašnjavao da su O. iz nekih ličnih razloga optužili njega da je učinio ovo krivično djelo. Prema tome, odbrana okrivljenog je nelogična, kontradiktorna sama sebi, pa kao takva i neuvjerljiva, pa sud cijeni da je usmjerena na izbjegavanje krivičnopravne odgovornosti. U konačnom njegova odbrana je demantovana dokazima provedenim na glavnom pretresu i to posebno zapisnikom o prepoznavanju okrivljenog od 03.09.2006. godine. Naime, iz zapisnika o prepoznavanju koje je izvršila P. S., koja je bila zajedno sa oštećenom konkretnom prilikom, se utvrđuje da je P. prethodno opisala lice koje je otrglo iz ruke oštećene novčanik, dajući njegov detaljan opis, a zatim je sa 100% sigurnošću navela da je osoba sa brojem 3, a pod brojem 3 je bio ovdje okrivljeni K. A., lice koje je dana 20.08.2006. godine O. S. istrglo novčanik iz ruke. Konkretni zapisnik o prepoznavanju je sačinjen u svemu u skladu sa čl. 103 ZKP-a u prisustvu nadležnog državnog tužioca. Oštećena O. S. je u prethodnom postupku navela da nije dobro vidjela lice koje joj je otrglo novčanik, jer se sve desilo iznenada tako da ga nije pogledala i ne može ga opisati, ali da joj je S. rekla da se ona okrenula i da ga ona može opisati. Prema tome, iz iskaza oštećene se nesporno zaključuje da je P. S. vidjela počinioca djela, pa sledstveno tome, za sud je nesporno da je imenovana pred Upravom policije istinito i jasno opisala lice koje je vidjela konkretnom prilikom i pri tome jasno pokazala na ovdje okrivljenog K.. Sud smatra da P. S. nema ni jedan razlog da lažno optuži okrivljenog. Oštećena O. S. je i na glavnom pretresu ponovila da ne može da potvrdi da je ovdje okrivljeni K. lice koje joj je istrglo novčanik, a upravo iz razloga jer počinioca djela nije dobro vidjela. Međutim, nije sporila da je potpisala zapisnik o prepoznavanju koje je izvršeno dana 03.09.2006. godine i gdje je ona pokazala na lice sa brojem 3, a u kojem zapisniku je takođe navedeno da sa 100% sigurnošću prepoznaje lice sa brojem 3- odnosno okrivljenog K., kao osobu koja joj je istrgla novčanik spornog dana. Moguće je, kako je navela, da je pred policijom rekla da joj okrivljeni liči na to lice, zatim da je P. u policiji prepoznala K. kao počinioca ovog djela, ali da misli da ni S. nije bila sto posto sigurna. Sud nije bio u mogućnosti da sasluša kao svjedoka P. S. koja je u međuvremenu preminula, o čemu u spisima predmeta postoji izvod iz matične knjige umrlih. Međutim, sud je saslušao R. D., policajca UP PJ Bar, koji je dana 03.09.2006. godine postupao kao ovlašćeno lice prilikom provedenog prepoznavanja i koji naveo da se sjeća da je O. S. prijavila krađu i da je tu bila još jedna žena koja je tvrdila da je prepoznala K., te da je prilikom prepoznavanja u cjelosti postupano po zakonskim odredbama. Prema tome, prihvatajući iskaz svjedoka R. kao istinit, i dovodeći ga u vezu sa iskazom oštećene gdje je navela da je P. S. vidjela počinioca djela, a sve to dovodeći u vezu sa zapisnikom o prepoznavanju koje prepoznavanje je izvršila P. S., nesporno se utvrđuje da je okrivljeni izvršio krivično djelo koje mu je stavljeno na teret i to upravo na način bliže opisan u izreci presude. Okrivljeni je učinio krivično djela teška krađa iz čl. 240 st.1 tč.3 KZ, odnosno predmetnu krađu je izvršio na naročito drzak način. Drskost u izvršenju krađe izražava bezobzirnost učinioca u njenom vršenju. U konkretnom slučaju drskost se ogleda u tome što je okrivljeni sa leđa prišao oštećenoj, zatim je gurnuo, uhvatio za ruku u predjelu nadlaktice desne ruke i istrgao joj novčanik. Okrivljeni je bio svjestan da na opisani način oduzima tuđe pokretne stvari, a to je sve u radio u namjeri pribavljanja protivpravne imovisnke koristi. Konkretnom prilikom okrivljeni je postupao sa umišljajem odnosno bio je svjestan svog djela i htio njegovo izvršenje. Prema tome, u radnjama okrivljenog stekli su se svi bitni elementi bića krivičnog djela koje mu je stavljeno na teret. </span>
</p>
<p class="p3"></p>
<p class="p3">
<span>Sud je okrivljenog osudio na kaznu zatvora u trajanju od 3 mjeseca. Za krivično djelo</span><span class="s1"> teška krađa iz čl.240 st.1 tč.3 Krivičnog zakonika RCG </span><span>propisana je kazna zatvora u trajanju od 1 do 8 godina. Na strani okrivljenog cijenjene su sve olakšavajuće i otežavajuće okolnosti iz čl. 42 KZ CG. Od olakšava​jućih okolnosti sud je cijenio lične prilike okrivljenog jer je relativno mlada osoba, njegove porodične prilike jer je  oženjen i otac jednog djeteta, kao i činjenicu da se oštećena nije pridružila krivičnom gonjenju. Sud nije cijenio kao otežavajuću okolnost činjenicu da je ranije osuđivan s obzirom da je od prethodne osude prošlo skoro 10 godina. Imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, a u nedostatku otežavajućih okolnosti, ocijenjeno je da će se i sa kaznom zatvora ispod zakonskog minimuma postići svrha kažnjavanja, zbog čega je okrivljenom primjenom čl. 45 i 46 KZ RCG  ublažena kazna. Izrečena kazna zatvora po ocjeni suda odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p5"></p>
<p class="p3">
<span>Kako oštećena nije postavila imovinskopravni zahtjev to sud o tome nije ni odlučivao.</span>
</p>
<p class="p3">
<span> </span>
</p>
<p class="p6">
<span>Odluka o troškovima zasniva se na odredbi čl. 202 st.1 ZKP-a a ista se odnosi na troškove rada suda, koji su određeni prema trajanju, složenosti krivičnog postupka i imovinskih prilika okrivljenog.</span>
</p>
<p class="p3"></p>
<p class="p4">
<span>Na osnovu izloženog odlučeno je kao u izreci presude.</span>
</p>
<p class="p2"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 15.03.2010.godine</span>
</p>
<p class="p2"></p>
<p class="p3"></p>
<p class="p3">
<span>  Zapisničar                                              	        PREDSJEDNIK VIJEĆA SUDIJA</span>
</p>
<p class="p3">
<span>Ana Stanišić                                                             	        Aleksandra Leković</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA:Protiv ove presude može se izjaviti žalba Višem sudu u Podgorici, putem ovog suda, u roku od 15 dana od dana prijema presude. Žalba se predaje u dva primjerka.</span>
</p>
<p class="p3"></p>
<p class="p3"></p>
<p class="p7"></p>
<p class="p7"></p>


</body>
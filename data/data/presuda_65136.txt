<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.625in 0.37430555in 0.875in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.5in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K. br. 118/2013</span>
</p>
<p class="p4"></p>
<p class="p5"></p>
<p class="p5">
<span class="s1">OSNOVNI SUD U BIJELOM POLJU</span><span>, kao prvostepeni krivični,  sudija Rahmo Banda kao sudija pojedinac, uz učešće namještenika suda Popović Ljiljane, kao zapisničara, u krivičnom postupku po Optužnom predlogu ODT-a iz Bijelog Polja Kt. Br. 31/2013 od 30.04.2013.godine, protiv okrivljenog K. P. iz B.Polja, zbog krivičnog djela prevara iz čl. 244. st. 1.Krivičnog Zakonika, po održanom usmenom, glavnom i javnom pretresu, u prisustvu Savjetnika ODT iz Bijelog Polja Đ. D.e, zakonskog zastupnika DOO ‘’M.-P.’’ iz Bijelog Polja – K. V.e i okrivljenog K. P., dana 30.05.2013. godine,  donio je i javno objavio:</span>
</p>
<p class="p4"></p>
<p class="p4"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p5">
<span class="s1">Okrivljeni K. P., </span><span>od oca B. i majke V., rodjene M., rodjenog 19.07.1992.godine u Bijelom Polju, živi u mjesto rodjenja – Ul. Voja Lješnjaka br. .., državljanin Crne Gore, pismen, završio SSS, nezaposlen, neoženjen, lošeg imovnog stanja, ne osudjivan. </span>
</p>
<p class="p5"></p>
<p class="p5"></p>
<p class="p2">
<span class="s1">K r i v   j e</span>
</p>
<p class="p2"></p>
<p class="p4">
<span class="s1">	Što je:</span>
</p>
<p class="p4"></p>
<p class="p5">
<span>-  dana 06.12.2012.godine u Bijelom Polju u namjeri da sebi pribavi protivpravnu imovinsku korist u iznosu od 288,66 eura, lažno prikazao činjenice radnicima oštećenog DOO ''M.-P.'' Bijelo Polje, A.u A.u i K. A.i, na način što je A.u A.u prezentirao lažnu ispravu – izjavu za penzionere za kupovinu robe na odloženo plaćanje u DOO ''M.-P.'' Bijelo Polje, sa neistinitim podacima da je isprava na ime penzionera K. B.a sa identifikacionim brojem čeka za penziju br. 3175631, i na taj način ga doveo u zabludu i naveo ga da mu na osnovu takve lažne isprave izda nalog na osnovu kojeg je na štetu imovine oštećenog DOO '' M.-P.'' preuzeo dva Delikates paketa br. 1, od po 14 kg, vrijednosti 238,10 eura, i svinjski but-ravni rez 15,8 kg, vrijednosti 50,56 eura, čime je sebi, a na štetu oštećenog pribavio protivpravnu imovinsku korist u naznačenom iznosu, a zatim se po preuzimanju robe K. A.i u računovodstvu, na izatom računu – odpremnici br. 12-3021-000665, potpisao kao K. M., </span>
</p>
<p class="p5"></p>
<p class="p4">
<span>	-čime je izvršio krivično djelo prevara iz čl. 244. st.1. KZ, </span>
</p>
<p class="p4"></p>
<p class="p5">
<span>- pa mu sud primjenom citiranih zakonskih propisa i čl. 2, 4, 5, 13, 15, 32, 36, 42, 52, 53, i 54 KZ, te čl. 226, 239 i 374.  ZKP-a</span><span class="s1">. i z r i č e :</span>
</p>
<p class="p5"></p>
<p class="p5"></p>
<p class="p6">
<span class="s1">USLOVNU OSUDU</span>
</p>
<p class="p7"></p>
<p class="p5">
<span>Kojom mu utvrdjuje kaznu zatvora u trajanju od 60 ( šezdeset dana )  i istovremeno odredjuje da se kazna neće izvršiti ukoliko okrivljeni u roku od 2. ( dvije ) godine, po pravosnažnosti presude, ne izvrši  neko novo  krivično djelo.</span>
</p>
<p class="p5"></p>
<p class="p5">
<span>Obavezuje se okrivljeni da na ime paušala plati iznos od  30,00 € / trideset  eura/,  u Budžet CG – na depozit novčanih kazni, troškova postupka i paušala, u roku od 15. dana po pravosnažnosti presude.</span>
</p>
<p class="p5"></p>
<p class="p5">
<span>Okrivljeni se obavezuje da oštećenom DOO ‘’ M.-P.’’ iz Bijelog Polja na ime imovinsko pravnog zahtjeva isplati iznos od 288,66€ (dvije stotine osamdeset osam eura i šezdeset šest centi), u roku od 15. dana po pravosnažnosti presude. </span>
</p>
<p class="p5"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p5">
<span>Optužnim predlogom ODT-a iz B. Polja Kt. br. 31/2013 od 30.04.2013. godine, optužen je K. P. iz Bijelog Polja,  zbog krivičnog djela prevara iz čl. 244. st. 1.  Krivičnog Zakonika. </span>
</p>
<p class="p5"></p>
<p class="p5">
<span>Savjetnik ODT-a Đ. D.a u završnoj riječi je izjavila, da u podpunosti ostaje pri optužnom predlogu Kt.br. 31/2013 od 30.aprila 2013.godine, protiv okrivljenog K. P. za krivično djelo koje mu je stavljeno na teret, jer je svim izvedenim dokazima utvrdjena krivica okrivljenog, i predložila sudu da istog oglasi krivim i osudi na kaznu po Zakonu.</span>
</p>
<p class="p8"></p>
<p class="p4">
<span>	Zakonski zastupnik oštećenog DOO ‘’ M.-P.’’ B.Polje K. V.a u završnoj riječi je izjavila, da se pridružuje krivičnom gonjenju protiv okrivljenog i postavlja imovinsko pravni zahtjev u navedenom iznosu. </span>
</p>
<p class="p5"></p>
<p class="p9">
<span>Okrivljeni K. P. u svojoj odbrani datoj na zapisniku kod ODT u Bijelom Polju je naveo, da kritičnog dana sreo je u gradu druga V. V.a zv.L., koji ga je zamolio da umjesto njega ode u preduzeće ''M.-P. '' u Rasovo i podigne jedan paket sa prehrambenim proizvodima. Istakao je da mu je on tom prilikiom rekao, da će mu dati potvrdu na osnovu koje je trebalo da podigne pomenuti paket i rekao mu da on ne može da podigne taj paket jer ima dug prema nekom drugu koji radi u '' M.P.''. On je pristao jer mu je V. obećao 20 eura za tu uslugu i tom prilikom mu takodje rekao, da se ne podpisuje svojim imenom i prezimenom već da se podpiše kao K. M., da nebi odplata dolazila na moje ( njegovo ) ime, te je tako i uradio. Takodje je istakao, da od Robne kuće su krenuli gradskim taksijem, i kada su došli kod preduzeća M.P., V. ga je čekao u taksiju. A on otišao da preuzme paket suhomesnatih proizvoda i 2.paketa ulja i podpisao se kao K. M. i preuzeo tu robu, donio do taksija i ubacio u gepek. Nakon toga je izašao iz taksija i to na glavnoj kapiji preduzeća M.P., a V. je sa robom otišao do svoje kuće taksijem. A taksista koji ih je vozio mogao je čuti cijelu priču izmedju njega i V.a o tome kako ga je podučavao da uzme paket i kako da se potpiše i koji mu je dao potvrdu prije nego što je izašao iz taksija.  A 20 eura koje mu je obećao, V. je dao istog dana u gradu samo nekoliko sati kasnije, od kad je preuzeo pomenutu robu. A ne može se sjetiti imena taksiste i nastojaće da što prije sazna njegovo ime, kako bi potvrdio navode njegovog iskaza. Na zapisniku kod ODT u B.Polju o suočenju izmedju okrivljenog i svjedoka V. V.a, okrivljeni je kazao, da ostaje pri izjavi koju je dao dana 16.04.2013.godine u dijelu koji se odnosi na to kako se čitav dogadjaj odvijao kritičnog dana, ali je istakao da mijenja iskaz da se radi o licu V. V.u kojeg poznaje iz vidjenja, te da je njemu potovrdu dao E. zv.P. iz Nikoljca, čije prezime nezna, i da je sa njim otišao do M.P.a i da ga je on nagovorio da se podpiše kao K. M. i za njega podigao pakete koje mu je dao po preuzimanju iz ''M.-P.a'', ističući da mu je on nakon toga dao u gradu 20.eura za obaveljenu uslugu. Posebno je naveo, da kada je podnešena prijava protiv njega E. zv. P. je na neki način to saznao i našao ga u gradu, jer se sretaju svakog dana i zaprijetio mu da ne smije da kaže da mu je on dao tu potvrdu već da kaže da mu je potvrdu dao V. V., kao i to da nikako ne smije da pomene njegovo ime jer će zapaliti auto njegovog oca kao i da će njega i njegovog mladjeg brata prebiti i polomiti, ako išta kaže bilo kome o njemu, a govorio mu je i druge prijetnje, kao da će da ga odvede u šumu sa drugovima da ga izbodu nožem i da ga više niko neće naći i opisao njegov izgled. Uz napomenu da se kaje i da mu je krivo što je uopšte pomenuo ime V. V. i umiješao ga u sve to, a da ga je bilo strah od E.vih prijetnji i nije znao šta da radi i kome da se obrati. U završnoj riječi je izjavio, da ostavlja sudu da odluči o njegovoj krivici i ukoliko nadje da je kriv moli da ga što blaže kazni ili izrekne uslovnu osudu, jer je on prevaren i nema iskustva u životu. </span>
</p>
<p class="p9"></p>
<p class="p5">
<span>Radi utvrdjivanja odlučnih činjenica i krivice okrivljenog sud je u dokaznom postupku saslušao svjedoke A. A.a, K. Ž.a i M. B.a, na saglasni predlog stranaka pročitao iskaz svjedoka K. A.e, dat na zapisniku kod ODT u Bijelom Polju od 18.03.2013.godine, izvršio uvid u račun – odpremnicu br. 12-3021-000665 ‘’M.-P.a’’ DOO od 06.12.2012.godine na ime K. M.a, izvršio uvid u izjavu DOO ‘’M.P.’’ B.Polje na ime K. B.a, izvršio uvid u akt Fonda PIO – neimportovani krediti za 40229 ‘’M.-P.’’ B.Polje od 28.12.2012.godine, izvršio uvid u izvod iz KE na ime okrivljenog K. P., izdat od strane Uprave Policije PJ B.Polje od 09.05.2013.godine i pročitao dio zapisnika o suočenju okrivljenog K. P. od 26.04.2013.godine.</span>
</p>
<p class="p9"></p>
<p class="p9">
<span>Cijeneći odbranu okrivljenog i dokaze pojedinačno i u medjusobnoj vezi shodno čl. 370. st.3. ZKP-a, sud je utvrdio činjenično stanje kao u izreci presude. </span>
</p>
<p class="p5"></p>
<p class="p9">
<span>Naime, sud je odbranu okrivljenog u kojoj je izmedju ostalog naveo, da ga je kritičnog dana V. V. kada su bili u gradu zamolio da ode do preduzeća ''M.-P.'' u Rasovu, podigne paket sa prehrambenim proizvodima i dao mu potvrdu na osnovu koje je trebalo da podigne paket. Te je on pristao jer mu je V. obećao 20 eura za tu uslugu, i da mu je tom prilikom rekao da se ne podpisuje sa svojim imenom i prezimenom već da se potpiše kao K. M.. Da su od Robne kuće krenuli gradskim taksijem do ''M.-P.a'', a V. ga čekao u taksiju, a on u ''M.-P.u'' preuzeo paket sa suhomesnatim proizvodima i 2.paketa ulja i podpisao se kao K. M., te preuzetu robu donio do taksija i ubacio u isti i ostao na glavnu kapiju ''M.-P.a'', a V. preuzeo robu i otišao kući taksijem. A nakon nekoliko sati kasnije dao mu 20 eura i nije se mogao sjetiti imena taksiste. </span>
</p>
<p class="p9"></p>
<p class="p9">
<span>Da je na zapisniku o suočenju sa V. V.om naveo, da mijenja iskaz vezano za lice koje mu je dalo potvrdu i kazao da V. V.a poznaje iz vidjenja a da je njemu potvrdu dao E. zv.P. iz Nikoljca, čije prezime nezna i da ga je on nagovorio da se podpiše kao K. M. i za njega podigao pakete i da mu je on dao 20 eura za tu uslugu, te da mu je zaprijetio da ne smije nikako da pomene njegovo ime, jer će zapaliti auto njegovog oca i da će njega i njegovog brata prebiti i polomiti i upućivao mu druge prijetnje. Ovaj sud je cijenio da je takva odbrana usmjerena i sračunata isključivo u cilju izbjegavanja sopstvene krivice. </span>
</p>
<p class="p9"></p>
<p class="p9">
<span>Pored toga ista je opovrgnuta svim izvedenim dokazima na glavnom pretresu. </span>
</p>
<p class="p9"></p>
<p class="p9">
<span>Tako se iz iskaza svjedoka A. A.a utvrdjuje, da je zaposlen u ''M.-P.u'' na radnom mjestu magacinera. Da je tokom decembra mjeseca 2012.godine ''M.-P.'' realizovao program izdavanja suhomesnatih proizvoda penzionerima, da je kritičnog dana kod njega došlo lice K., čijeg imena se ne može sjetiti i predalo mu izjavu koju uobičajeno donose penzioneri kada hoće da preuzmu robu. Te je on sačinio nalog i naveo robu koju treba da podigne i taj nalog dostavio odjeljenju koje je upakovalo robu, a zatim nalog dostavio fakturnom odjeljenju u firmi koje izdaje račune za primljenu robu.</span>
</p>
<p class="p9"></p>
<p class="p9">
<span>A svjedok K. Ž.o je posvjedočio, da je početkom decembra mjeseca 2012.godine poslovodja iz ''M.-P.a'', A. A. poslao kod njega jednog mladića, koji mu se prestavio da je rodjak i on je istom izdao dva paketa suhomesnatih proizvoda koji se raspodjeljuju penzionerima i tada mu poslovodja rekao da izda pakete po broju. Kada je on pitao tog mladića čiji je on, isti mu je rekao da je sin B. K.a i misli da mu je rekao da se zove P. i opisao izgled tog mladića. </span>
</p>
<p class="p9"></p>
<p class="p9">
<span>A iz iskaza svjedoka M. B.a se utvrdjuju činjenice da je dana 06.12.2012.godine vidio K. P. koji je bio na istovarnoj rampi u preduzeću ''M.-P.'' i sa istim razgovarao nekoliko minuta. A svjedokinja K. A.a je objasnila u svom iskazu proceduru izdavanja robe po programu koji se nudi za penzionere i ista je zaposlena u ''M.-P.u'' na radnom mjestu fakturiste i pojasnila da lica dodju na rampu za izdavanje robe i predaju ovlašćenom licu izjavu koju su dobili od udruženja penzionera i oni napišu nalog šta to lice treba da uzme od robe. Nakon čega kupac ( lice) podigne robu i dolazi u službu kod nje i ona mu izda račun i na osnovu tog naloga to lice podpisuje račun koji ostaje u računovodstvu. A da više lica svakodnevno dolazi kod nje, tako da se nije mogla izjasniti tj.zapamtiti lice konkretno K. P.. </span>
</p>
<p class="p9"></p>
<p class="p9">
<span>Iskaze predhodnih svjedoka sud je u podpunosti prihvatio, jer su jasni i odredjeni i ničim dovedeni u sumnju i nije im prigovoreno od strane okrivljenog.</span>
</p>
<p class="p9"></p>
<p class="p9">
<span>Pored toga isti su u punoj saglasnosti sa pisanim dokazima. Tako se iz računa – odpremnice br. 12-3021-000665 ''M.-P.a'' od 06.12.2012.godine, vidi da je u istom upisano lice K. B.o kao kupac paketa preko PIO B.Polje id.3175631, i u rubrici ''fakturista'' pečat DOO ''M.-P.a'', a u rubrici ''robu primio'' podpisano K. M. i ukupna vrijednost robe za plaćanje je 288,66 eura, a takodje su upisane i ostale bitne pojedinosti. </span>
</p>
<p class="p9"></p>
<p class="p9">
<span>U izjavi DOO ''M.-P.'' B.Polje na ime K. B.o se vidi, da je u rubrici ''podnosilac izjave'' penzioner K. B.o iz B.Polja i upisan broj čeka id.3175631, kao i naziv i cijena i količina proizvoda koje sadrži paket, kao i koliko je i koje robe preuzeto. </span>
</p>
<p class="p9"></p>
<p class="p9">
<span>Iz sadržine akta Fonda PIO neinportovani krediti za ''M.-P.'' br. 40229 od 28.12.2012.godine se utvrdjuje, pod imenom K. B.o je upisano ukupan dug 288,66 eura, i da je razlog neinportovanja – ne postoji takav identitet, tj.nije registrovani penzioner.</span>
</p>
<p class="p9"></p>
<p class="p5">
<span>Dakle, kod ovih dokaza tj.imajući u vidu predhodno izloženo od strane ovog suda je utvrdjeno, da je okrivljeni K. P., dana 06.12.2012.godine u Bijelom Polju u namjeri da sebi pribavi protivpravnu imovinsku korist u iznosu od 288,66 eura, lažno prikazao činjenice radnicima oštećenog DOO ''M.-P.'' Bijelo Polje, A.u A.u i K. A.i, na način što je A.u A.u prezentirao lažnu ispravu – izjavu za penzionere za kupovinu robe na odloženo plaćanje u DOO ''M.-P.'' Bijelo Polje, sa neistinitim podacima da je isprava na ime penzionera K. B.a sa identifikacionim brojem čeka za penziju br. 3175631, i na taj način ga doveo u zabludu i naveo ga da mu na osnovu takve lažne isprave izda nalog na osnovu kojeg je na štetu imovine oštećenog DOO '' M.-P.'' preuzeo dva Delikates paketa br. 1, od po 14 kg, vrijednosti 238,10 eura, i svinjski but-ravni rez 15,8 kg, vrijednosti 50,56 eura, čime je sebi, a na štetu oštećenog pribavio protivpravnu imovinsku korist u naznačenom iznosu, a zatim se po preuzimanju robe K. A.i u računovodstvu, na izatom računu – odpremnici br. 12-3021-000665, potpisao kao K. M., a što znači da su u radnjama okrivljenog sadržani svi elementi bića krivičnog djela prevara iz čl. 244. st.1. KZ. Okrivljeni je oglašen krivim jer je odgovoran kod činjenice postupanja s umišljajem i nastupanja posledice krivičnog djela koje se ogleda u nastupanju štete na imovini oštećenog a pribavljanju sebi protivpravne imovinske koristi. </span>
</p>
<p class="p5"></p>
<p class="p5">
<span>Za konkretno krivično djelo u Krivičnom zakoniku propisano je, da će se učinilac kazniti novčanom kaznom ili kaznom zatvora do tri godine. </span>
</p>
<p class="p4"></p>
<p class="p5">
<span>Prilikom odlučivanja o vrsti i visini kazne, odnosno krivične sankcije sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o veoma mladom licu, koji je nezaposlen, lošeg imovnog stanja, njegovu raniju neosudjivanost – što ukazuje da do sada nije dolazio u sukob sa zakonom, dok otežavajućih okolnosti nije bilo. Imajući u vidu predhodno utvrdjene okolnosti ovaj sud je istom za predmetno krivično djelo utvrdio kaznu zatvora u trajanju od 60. dana, i istovremeno odredio da se kazna neće izvršiti pod uslovom da okrivljeni u roku od 2. godine, po pravosnažnosti presude, ne izvrši neko novo krivično djelo. Sud je stanovišta da se može osnovano očekivati da će se i samim upozorenjem uz prijetnju kazne ( uslovnom osudom ) u dovoljnoj mjeri uticati na okrivljenog da ubuduće ne vrši ovakva i slična krivična djela odnosno da će se postići svrha izricanja uslovne osude u okviru opšte svrhe izricanja krivičnih sankcija iz čl. 52 u vezi čl. 4. st. 2. KZ. </span>
</p>
<p class="p4">
<span> </span>
</p>
<p class="p5">
<span>Na osnovu čl. 226. ZKP-a odlučeno je u pogledu paušala, vodeći pri tome računa o trajanju i složenosti krivičnog postupka, kao i imovnom stanju okrivljenog, dok drugih troškova krivičnog postupka nije bilo. </span>
</p>
<p class="p5"></p>
<p class="p5">
<span>Okrivljeni se obavezuje da oštećenom DOO ‘’M.-P.’’ iz Bijelog Polja na ime imovinsko pravnog zahtjeva isplati iznos od 288,66€ (dvijestotine osamdeset osam eura i šezdeset šest centi), u roku od 15. dana po pravosnažnosti presude, shodno čl. 239. ZKP-a.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude,  shodno čl. 374. ZKP-a.</span>
</p>
<p class="p4"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana: 30.05.2013. godine</span>
</p>
<p class="p2"></p>
<p class="p4">
<span class="s1">Zapisničar, 							     	                S u d i j a</span>
</p>
<p class="p4">
<span class="s1">Ljiljana Popović s.r.                					          Rahmo Banda s.r.</span>
</p>
<p class="p4"></p>


</body>
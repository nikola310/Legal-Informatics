<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                                                               K.br. 5/17</span>
</p>
<p style="text-align:center;">
<span class="span1"></span>
</p>
<p>
<span class="span1">                                                                                                        </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović, uz učešće Popivoda Marije kao zapisničara, u krivičnom predmetu protiv okrivljenog S. Ž. iz C. zbog krivčnog djela nasilje u porodici ili u porodičnoj zajednici iz člana 220 stav 1 Krivičnog zakonika Crne Gore i krivičnog djela napad na službeno lice u vršenju službene dužnosti iz člana 376 stav 3 u vezi stava 1 i 2 Kirivčnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br. 13/17 od 17.02.2017. godine, koji je na glavnom pretresu zastupala Katarina Padalica, državni tužilac u Osnovnom državnom tužilaštvu u Cetinju, nakon glavnog i javnog pretresa održanog dana 10.03.2017. godine u prisustvu zastupnika optužbe, okrivljenog i njegovog branioca B. N., advokata iz C., donio je, a dana 13.03.2017. godine javno objavio</span>
</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: S. Ž., JMBG ..., od oca M. i majke Z., rođene J., rođen .... godine u C. gdje i prebiva,  državljanin C. G., noćni čuvar, oženjen, otac troje djece, pismen, sa završenom srednjom školom, ranije neosuđivan</span>
</p>
<p>&nbsp;</p>
<p style="text-align:center;">
<span class="span1">KRI V     JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 02. februara 2017. godine, oko 02,30 časova, u stanu u kojem stanuje njegov sin-oštećeni  S. P., lociranom u ul. Ivanbegova br. ..., u C., svjestan svog djela čije je izvršenje htio, znajući da je njegovo djelo zabranjeno, primjenom grubog nasilja prema svom sinu, kao članu svoje porodice, narušio njegov tjelesni i duševni integritet, na način što je istom bez povoda zadao više udaraca otvorenom šakom u predjelu lica</span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici iz čl. 220 st. 1  Krivičnog zakonika Crne Gore</span>
</p>
<p>&nbsp;</p>
<p>
<span class="span1">Dana 02. februara 2017. godine, oko 06,15 časova, u dvorištu kuće vlasništvo K. N. i K. R., lociranom u ul. Ivanbegova br. .. u C., svjestan svog djela, čije je izvršenje htio, znajući da je njegovo djelo zabranjeno, napao oštećenog Kovačević Dražena-policijskog službenika Uprave policije-Odjeljenja bezbjednosti Cetinje, u vršenju poslova javne bezbjednosti, na način što je, kada je oštećeni došao na lice mjesta radi sprečavanja nasilja u porodici, istom stisnutom pesnicom zadao udarac u predjelu glave-nosa, kojim udarcem je oštećenom Kovačević Draženu nanio laku tjelesnu povredu u vidu krvarenja iz nosa</span>
</p>
<p>&nbsp;</p>
<p>
<span class="span1">- čime je učinio krivično djelo napad na službeno lice u vršenju službene dužnosti iz člana 376 stav 3 u vezi stava 1 i 2 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranog zakonskog propisa te članova 2, 3, 4, 5, 15, 32, 33, 36, 42, 45, 46, 48 i 51 Krivičnog zakonika prethodno utvrđuje</span>
</p>
<p>&nbsp;</p>
<p>
<span class="span1">- za</span><span class="span1"> krivično djelo nasilje u porodici ili u porodičnoj zajednici iz člana 220 st. 1 Krivičnog zakonika Crne Gore kaznu zatvora u trajanju od 2 (dva) mjeseca</span>
</p>
<p>&nbsp;</p>
<p>
<span class="span1">- za krivično djelo napad na službeno lice u vršenju službne dužnosti  iz čl. 376 st. 3 u vezi st. 1 i 2  Krivičnog zakonika Crne Gore kaznu zatvora u trajanju od 4 (četiri) mjeseca</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih propisa te člana 48 st. 2 Krivičnog zakonika Crne Gore i članova 226, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 5 (pet) mjeseci, u koju kaznu mu se uračunava vrijeme provedeno u pritvoru počev od </span><span class="span1">02.02.2017. godine od 06,30 časova</span><span class="span1"> pa nadalje.</span>
</p>
<p>&nbsp;</p>
<p>
<span class="span1">Prema okrivljenom S. Ž. se na osnovu člana 72 Krivičnog zakonika Crne Gore izriče</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p>&nbsp;</p>
<p>
<span class="span1">Obavezno liječenje alkoholičara koja mjera će se izvršiti u psihijatrijskoj bolnici Dobrota–Kotor, a koja mjera će trajati dok postoji mjera za liječenjem, ali ne duže od izrečene kazne zatvora.</span>
</p>
<p>&nbsp;</p>
<p>
<span class="span1">Vrijeme provedeno u ustanovi za liječenje, gdje će okrivljeni S. Ž. biti upućen po pravosnažnosti presude, uračunava se u vrijeme trajanja izrečene kazne zatvora. </span>
</p>
<p>&nbsp;</p>
<p>
<span class="span1">Prema okrivljenom S. Ž. se n</span><span class="span1">a osnovu člana 75 Krivičnog zakonika Crne Gore izriče </span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI ODUZIMANJE PREDMETA</span>
</p>
<p>&nbsp;</p>
<p>
<span class="span1">Od okrivljenog S. Ž. oduzima se oruđe i to: </span><span class="span1">nož dužine sječiva od 25 cm kao predmet namijenjen za izvršenje krivičnog djela</span><span class="span1">.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 153,52 eura, te na ime sudskog paušala iznos od 50,00 eura, sve prednje u roku od 15 dana po pravosnažnosti presude pod prijetnjom prinudne naplate.</span>
</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Cetinju Kt.br. 13/17 od 17.02.2017. godine okrivljenom S. Ž. je stavljeno na teret izvršenje krivičnog djela nasilje u porodici ili u porodičnoj zajednici </span><span class="span1">iz čl. 220 st.1 Krivičnog zakonika Crne Gore</span><span class="span1">, kao i izvršenje krkvičnog djela napad na službeno lice u vršenju službene dužnosti iz čl. 376 st. 3 u vezi st. 1 i 2 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu i predložio sudu </span><span class="span1">da okrivljenog oglasi krivim za krivična djela stavljena mu na teret i osudi ga po zakonu, kao i da istom shodno čl. 72 Krivičnog zakonika Crne Gore izrekne mjeru bezbjednosti obavezno liječenje alkoholičara i shodno čl. 75 Krivičnog zakonika Crne Gore izrekne mjeru oduzimanja predmeta noža dužine sječiva od 25 cm kao predmeta namijenjenog za izvršenje krivičnog djela.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da su ... godine njegova supruga S. i sin P. napustili kuću i otišli u podstanare, na adresu Ivanbeogova ulica i da je dana 02.02.2017. godine, oko 02,30 časova otišao do toga stana kako bi popričao sa svojom suprugom u vezi razvoda braka i porodice, iako još nije pokrenut sudski postupak za razvod braka, a prije toga je popio dva litra piva, te da su ga pustili u kuću jer su vrata bila otključana i počeli su da pričaju, ali ga je njegova supruga S. tjerala, a ona i sin P. su izbjegavali da razgovaraju sa okrivljenim, što ga je iziritiralo, jer je uvijek tako kada su ozbiljne teme. Dalje je naveo da je njegov sin P. odjednom počeo da mu prijeti policijom i govori da izađe iz kuće, što ga je još više iziritiralo jer se radi o njegovom djetetu, pa mu je zato zadao dva šamara u predjelu lica, ali mu sin nije uzvratio, a nakon ovoga je pošao kući, nije spavao, već je negdje oko 06,00 časova pješke iz kuće ponovo otišao na stan gdje mu žive supruga i sin, dok su tada vrata bila zaključana, a okrivljeni je kucao, ali mu sin i supruga nijesu otvarali niti su se javljali, te da je nakon toga laktom slomio staklo na ulaznim vratima, provukao ruku i otključao vrata. Dalje je naveo da su tada došla dva čovjeka, jedan mlađi i jedan stariji, a to su gazde od kuće, da su bili vrlo bahati, da su ga obojica psovali i vikali, a nakon toga i počeli da udaraju, te da se nakon toga skupio dolje pri podu kako bi se zaštitio jer su ga udarali nogama i rukama po glavi, i svuda po tijelu, kao i da je kod sebe imao kuhinjski nož koji je uzeo iz kuće u slučaju da mu bude trebao da se zaštiti, a znao je gdje mu taj nož stoji, ispod jakne. Takođe je dodao da je mogao da upotrijebi nož da je htio, odnosno dok su ga K. tukli, ali to ipak nije učinio, dok u toku tuče nije čuo niti primijetio dolazak policije, te da je nakon što je ustao sa zemlje udario prvu osobu koja je bila pored njega, misleći da je to neko od  K., koji su ga tukli, a to je zapravo bio policajac, za kojeg nije vidio da nosi uniformu jer se sve desilo brzo, kao i da je isto učinio u afektu pa ne zna je li ga udario pesnicom ili šakom, a policajci su ga prilikom odvođenja u stanicu pitali ima li šta kod sebe, nakon čega im je predao nož, kao i da mu je žao zbog svega što se desilo. Dodao je da se već nekoliko godina liječi od depresije, mada doktori pišu da je to alkohol, ali da rijetko pije, a redovno prima terapiju i ide na kontrole, te da se liječio u bolnici Dobrota i Kliničkom Centru Crne Gore u Podgorici, kod doktora G., te da je u policiji rekao da će da se osveti, ali je isto izjavio u afektu, a nikada nije pravio probleme i bio problematičan tako da ne planira da se sveti ikome, kao i da je povrede po licu zadobio od udaraca K., a policija ga je povela do hitne pomoći, dok K. nije udarao. Pojasnio je da do sada nije bio agresivan niti je ikada bio kod sudije za prekršaje zbog nasilja u porodici, ali da se ovaj put desilo, dok je u završnoj riječi prihvatio završnu riječ svog branioca koji je naveo da okrivljeni priznaje izvršenje krivičnih djela koja su mu stavljena na teret i priznaje krivicu, a izražava iskreno kajanje, te da je okrivljeni u stalnom radnom odnosu, a oštećeni se nijesu pridružili krivičnom gonjenju, pa je zamolio sud da navedene oklonosti uzme u obzir prilikom odlučivanja.</span>
</p>
<p>&nbsp;</p>
<p>
<span class="span1">Radi razjašnjenja ove krivično-pravne stvari sud je u dokaznom postupku: saslušao svjedoka-oštećenog S. P., svjedoka S. S., svjedoka K. R., svjedoka K. N., na saglasan predlog stranaka pročitao iskaze svjedoka-oštećenog Kovačević Dražena dat na zapisniku pred ODT Cetinje Kt.br. 13/17 od 08.02.2017. godine, svjedoka </span><span class="span1">Karadžić Zorana dat na zapisnik pred ODT Cetinje Kt.br. 13/17 od 08.02.2017. godine, pročitao potvrdu UP OB Cetinje od 02.02.2017. godine o privremeno oduzetim predmetima od S. Ž., pročitao nalaz i mišljenje sudskog vještaka medicinske struke psihijatra dr. R. A. dat na zapisniku Kt.br. 13/17 od 17.02.2017. godine sa pratećom medicinskom dokumentacijom, pročitao nalaz i mišljenje sudskog vještaka medicinske struke dr. R. S. dat na zapisniku Kt.br. 13/17 od 04.02.2017. godine sa pratećom medicinskom dokumentacijom, izvršio uvid u fotodokumentaciju UP OB Cetinje br. 15/17 od 02.02.2017. godine i pročitao izvod iz kaznene evidencije na ime okrivljenog.</span>
</p>
<p>&nbsp;</p>
<p>
<span class="span1">Svjedok-oštećeni S. P. je u svom iskazu naveo da se dana 02.02.2017. godine, oko 02,30 časova sa majkom nalazio u iznajmljenom stanu u Ivanbegovoj ulici br. .. u C. i da su spavali, a da su ulazna varata bila otključana, te da je u jednom trenutku došao njegov otac S. Ž. i probudio ih, sjeo na njegov krevet, pored noga, nakon čega je nešto upitao njegovu majku, ali mu ona nije odgovorila, te da joj je Ž. nakon toga rekao „Fukso, kurvo“, ali nije vikao, nakon čega se svjedok-oštećeni pridigao, ne ustajući sa kreveta pokušavajući da objasni ocu da se tako ne ponaša, nakon čega mu je isti zadao dva ili tri šamara otvorenom šakom u predjelu lica, na šta svjedok oštećeni nije reagovao, ali je zamolio oca da ide, što je isti odbio, pa je svjedok oštećeni pozvao policiju, ali je vidio da policajci neće brzo doći pa je pozvao svoju tetku- S. Lj. i rekao joj o čemu se radi, nakon čega je ona došla i odvela Ž., kao i da je vidio da je Ž. tada bio u alkoholisanom stanju, mogao je da hoda, ali se teturao. Dalje je naveo da je Ž. nakon ovoga zvao njegovu majku na telefon i da su pričali nekih 5-6 minuta, ali nije mogao čuti o čemu, te da je nakon toga Ž. zvao i na njegov telefon, ali mu se nije javljao, te da je ponovo negdje oko 06,30 časova, dok su on i majka spavali čuo kako neko lupa na vrata, koja su u međuvremenu zaključali, a majka je ustala da pita ko je i čuli su glas njegovog oca, pa mu nijesu otvarali, nakon čega je isti polomio staklo na ulaznim vratima, pa su sa sprata kuće sašli vlasnici kuće  K. R. i njegov sin N., te da je čuo da je K. R. pitao njegovog oca Ž. da se predstavi,  a da mu je isti odgovorio da je suprug S. S. sa kojom želi da razgovara na šta su mu K. rekli da to može uvijek učiniti, ali bez vike, te da je nakon toga čuo galamu, izašao sa majkom ispred vrata gdje su vidjeli da K. drže njegovog oca na tlu u avliji, a njegov otac ih vrijeđa, dok ga je K. R. smirivao. Dalje je naveo da je nakon toga njegova majka pozvala policiju, nakon čijeg dolaska je čuo metež, ali nije vidio o čemu se radi, a kada je kasnije izašao ispred kuće vidio je da su njegovom ocu stavljene lisice, a jedan policajac je svjedoku-oštećenom tražio salvetu jer mu je nos bio krvav, te da je tada vidio nož na tlu u avliji, a radi se o kuhinjskom nožu iz nihove kuće u H., gdje su do prije pola godine svi živjeli, te da avlija nije osvijetljena, a njegov otac kada ne pije je potpuno drugi čovjek i ne pravi probleme, ali kada popije traži razloge za svađu i maltretira porodicu, tako je i svjedoka-oštećenog do sad tukao, a  majku S. gađao sa nekim predmetima, a sve to traje duži niz godina, ali da ništa od toga nijesu prijavljivali. Takođe je dodao da je nakon izlaska iz kuće vidio oca kako leži na leđima na zamlji u avliji, a K. N. je praktično sjedio na njemu i držao mu ruke, dok je K. R. stojao iznad njih, a njegov otac Ž. ih je vrijeđao riječima „Platićete vi meni za ovo, ne znate ko su S.“, te da je tek negdje oko 07,30 časova u prostorijama cetinjske policije vidio da njegov otac ima povrede po licu, koje ranije nije vidio, te da sa ocem ništa nije pričao, osim što mu je dodao cigarete, te da je nož vidio na zemlji u avliji, kao i da poslednjih tri godine primjećuje da sa njegovim ocem nešto nije u redu, da ima probleme psihičke prirode, nervozan je, napet i sitnice mu smetaju, kad ne popije slažu se dobro, posjećuje ga u H. i šale se, ali kad popije to je </span><span class="span1">druga osoba, te da ga je u danima kada je  hospitalizovan on posjećivao, a jednom ga je posjetila i majka, a ne sjeća se ko je još bio prisutan, a tada je ocu bio rođendan, kao i da je na gornjem spratu kuće u Humcima, u kojoj sada stanuje njegov otac prije nekih dva mjeseca smjestio kerušu i njeno štene, uz dogovor sa ocem, ali su pomenute životinje smetale ocu, nakon čega su odlučili da ih kada dođe lijepo vrijeme pomjere u dvorište.Na kraju je dodao da je njegov i očev odnos bio normalan, da su imali trzavica i sporečkanja, kao u svakoj porodici, s tim da nikada nijesu bili bliski, kao i da se ne pridružuje krivičnom gonjenju i ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok S. S. je u svom iskazu navela da se dana 02.02.2017. godine, oko 02,30 časova sa sinom nalazila u iznajmljenom stanu u Ivanbegovoj ulici br. .. u C. i da su spavali, a da su ulazna vrata bila otključana, te da je u jednom trenutku došao njen suprug S. Ž. i probudio ih, nakon čega ga je pitala zašto je došao na šta je isti odgovrio da želi da razgovara sa sinom, a svjedok mu rekla da ima drugo vrijeme za razgovor sa sinom preko dana, nakon čega je Ž. sjeo na P. krevet, gdje je P. tada ležao i rekao svjedoku da je kurva, fuksa, da P. i njegove sestre treba da naprava DNK analizu jer misli da im nije otac, pa mu je P. počeo govoriti da ide, nakon čega je Ž. P. zadao nekoliko šamara otvorenom šakom u predjelu lica, a P. pozvao policiju, a svjedok P. tetku-S. Lj. koja je došla i odvela Ž. Dalje je navela da je Ž. nazvao oko 03,00 časova i pitao zašto je promijenila frizuru, a obzirom da je prethodno vidjela da je u alkoholisanom stanju i da se sa njim ne može razgovarati ugasila je telefon, nakon čega je zaključala ulazna vrata od stana i od hodnika kuće i vratila se da spava, te da je oko 06,15 časova čula da neko lupa na vrata, a po glasu je prepoznala da se radi o  Ž.  i primijetila da je još više alkohilsan, ali se nadala da će brzo otići, što isti nije učinio već je polomio staklo na vratima iznajmljenog stana, nakon čega su sa sprata sašli vlasnici kuće K. R. i K. N., te da je čula da je K. R. pitao Ž. da se predstavi,  a da mu je isti odgovorio da je suprug S. S. sa kojom želi da razgovara na šta su mu K. rekli da to može uvijek učiniti, ali bez vike, te da je nakon toga čula galamu i izašla napolje gdje je vidjela da njen suprug leži na tlu u avliji dok ga drže K., i to leđima na zemlji, K. N. mu je držao ruke, dok je R. bio pored i pomagao N. Dalje je navela da je tada rekla da je zvala policiju, nakon čega se Ž. još više uznemirio, a da je P. uvela u kuću kako ne bi gledao ružne scene, te da je nakon toga čula policijajca koji je pitao Ž. ima li šta kod sebe, na šta je isti odgovrio da ima nož, ali da ga nije koristio, kao i da je nakon što je ponovo izašla vidjela nož na pločniku u avliji, dok je policajac tražio toalet papir jer mu je nos bio krvav. Takođe je navela da je kasnije, istog dana saznala da je supruga K. R.-K. M. oko 06,00 ujutro otključala vrata ispred kuće kako bi pošla na dijalizu i vidjela kako neki čovjek ulazi u hodnik kuće, te da njen suprug Ž. već duži niz godina vrši psihičko i fizčko nasilje nad njom, ali da ga nije prijavljivala kako bi držala porodicu na okupu, te da njen suprug često pije, ne može sastaviti 5 dana bez alkohola, težak je kada popije, a kad ne pije napet, sve mu smeta i traži svađu, te da je bio nekoliko puta na liječenju, a kada se vrati sa liječenja sve mora biti po njegovom, kao i da misli da Ž. kritične prilike nije slučajno imao nož kod sebe, jer se radi o nožu iz kuće u Humcima. Takođe je navela da je iz kuće vidjela da je Ž. imao zakopčanu jaknu i da je jedan policajac krenuo da ga pretrese i pitao ga što ima kod sebe, pa mu je Ž. rekao da ima nož i otkopčao jaknu, a nakon toga je svjedok uhvatila sina P. i povukla nazad da ne gleda ružne scene, a kasnije kada je ponovo izašla ispred kuće vidjela je nož na pločniku u avliji i prepoznala je taj nož jer ga je koristila kada su živjeli zajedno, te da nije mogla vidjeti da li je Ž. nož predao policajcu ili mu ga je policajac uzeo, te da na Ž. nije primijetila </span><span class="span1">bilo kakve povrede, kao i da da je vidjela da  K. N. drži Ž. za ruke, vidjela je i da Ž. batrga nogama i da mu R. pokušava držati noge da ga ne udari,a nije vidjela da je udarao Ž., a sve se dešavalo u svitanje. Takođe je dodala da je Ž. donosio novac kući kada bi primao platu ili zarađivao novac na drugi način, ali je bilo izvjesnih problema oko trošenja novca, te da je već na početku braka primijetila da  Ž. nakon što se iznervira popije Bromazepan, a to nije bila terapija koju mu je doktor prepisivao, jer tada nije išao kod doktora i ne zna šta je uzrokovalo negove psihičke probleme, te da Ž. nije vodila u bolnicu, ali ga je psojećivala dok je bio na liječenju, i to na Kakarickoj Gori, u Podgorici i u Kotoru, te da je Ž. napadao najmanje 10 puta do sad, kao i djecu, ali nikada ništa nije prijavljivala, govorila ikome o tome niti išla u bolnicu.</span>
</p>
<p>&nbsp;</p>
<p>
<span class="span1">Svjedok K. R. je u svom iskazu naveo da je dana 02.02.2017. godine oko 06,20 časova, dok je ležao u dnevnom boravku, a njegov sin N. se oblačio da ide na posao začuo neku lupnjavu i galamu na vratima apartmana u prizemlju koji je izdat S. S.i njenom sinu P., te da je nakon toga pogledao kroz prozor i na vratima apartmana vidio nepoznatog čovjeka koji je bio u crnoj jakni i imao je crnu kapu, te da dok je obukao donji dio trenerke i tražio nešto da obuje čuo lom stakla, pa je sa sinom N. strčao niz srtepenice gdje su vidjeli da je taj čovjek provukao ruku kroz otvor na vratima, na kojem je prethodno bilo staklo koje je razbio i pokušavao da otključa vrata, nakon čega je pitao tog čovjeka šta to radi, na šta mu je isti odgovorio da je došao u posjetu kod žene, a svjedok mu rekao da je u redu da posjeti ženu, ali da nema potrebe da lomi, nakon čega  je isti skinuo naočare za vid sa glave,stavio ih u džep od jakne i rekao da može da radi šta hoće. Dalje je naveo da je tom čovjeku njegov sin N. tada rekao da lomi njihovu kuću, a nepoznati čovjek ga je udario pesnicom u bradu, a potom i nastavio sa serijom udaraca, ali kako se N. izmicao nije ga uspio dohvatiti, pa se svjedok okrenuo ukoso, kako bi spriječio ovog čovjeka da udara N., a istog je N. nakon toga odgurnuo u predjelu grudi i isti je preko noge svjedoka pao na leđa, nakon čega je N. skočio na njega i držao mu ruku, a rekao svjedoku da pozove policiju, ali je tada iz kuće izašla S. S. i saopštila da je ona zvala policiju, te da je pomenuti čovjek uspio da izvuče ruku i još jednom udari Nikolu pesnicom u predjelu glave, nakon čega ga je svjedok uhvatio za noge, jer je mlatarao nogama i otimao se, a kako je N. bio na stomaku ovom čovjeku, isti je kretao koljenima da ga udari. Takođe je naveo da je ubrzo stigla policija i tada se N. makao, a ovaj čovjek ustao, a jedan od policajaca je uhvatio ovog čovjeka za ruku i pitao ga ima li što kod sebe, ima li oružje, na šta mu je isti odgovorio da ima nož, ali da ga nije koristio, nakon čega je policajac držao ovog čovjeka za ruku i tako je istom otkopčao jaknu, izvukao nož i drugom rukom uzeo nož, te da je iznenada taj čovjek pesnicom udario policajca u predjelu lica, od čega je policajcu strkla glava, nož je pao na beton, a policajcu krenula krv iz nosa, a nakon svega policajci su ovog čovjeka bacili na zemlju, stavili mu lisice i odveli ga. Dodao je da je ovaj čovjek, S. Ž., dok je bio na zemlji svo vrijeme prijetio svjedoku i njegovom sinu N. govoreći da će mu platiti i da ne znaju ko su S., te da kritične prilike on i sin nijesu udarali S., a bio je rastrojen kada je vidio da mu je S. udario dijete, ali zna da ga N. nije udarao, a misli da nije ni on, tako da dok je S. bio na zemlji svjedok nije udarao isotg nogama u predjelu tijela, a ni u predjelu glavem, kao i da je vidio da je S. imao krvi na ruci kada je skidao naočare, ali da nije vidio da je zadobio povrede. </span>
</p>
<p>&nbsp;</p>
<p>
<span class="span1">Svjedok K. N. je u svom iskazu naveo da se dana 02.02.2017. godine, negdje oko 06.30 časova nalazio na spratu porodične kuće i spremao se za posao, a u istoj </span><span class="span1">prostoriji je bio i njegov otac  R., te da su u jednom trenutku čuli lupnjavu i galamu na vratima apartmana u prizemlju koji je izdat S. S. i njenom sinu P. i da je neko vikao „Otvaraj, otvaraj“ i lupao, ali ni svjedoku ni njegovom ocu ništa nije bilo jasno, te da se nakon toga začuo lom stakla pa su njih dvojica sašli dolje i vidjeli nepoznatog čovjeka koji je stajao ispred apartmana i provukao ruku kroz otvor na vratima, na kojem je prethodno bilo staklo koje je razbio i pokušavao da otključa vrata, a bio je krvav po ruci i licu, kao i da je svjedokov otac pitao čovjeka šta to radi, na šta mu je isti odgovorio da je došao u posjetu kod žene, a svjedok mu rekao da je u redu da posjeti ženu, ali da nema potrebe da lomi, nakon čega  je isti skinuo naočare za vid sa glave,stavio ih u džep od jakne, nakon čega mu je svjedok rekao da se smiri i da nema potrebe za lomljavom, da bi ga nepoznati čovjek, nakon što se na kratko smirio udario zatvorenom šakom u predjelu vilice, a pokušavao je i dalje da ga udari rukama, ali je svjedok izbjegavao udarce, pa je svjedokov otac stao između njih dvojice da ih razdvoji tijelima, a svjedok je instinktivno odgurnuo ovog čovjeka-S. Ž., a isti se spotakao oko noge svjedokovog oca, pao na tlo, a svjedok ga je obgrlio i držao mu zglobove ruku, nakon čega je viknuo da se zove policija, što je čuo P. S. koji je izašao iz kuće i saopštio da su već zvali policiju, nakon čega je svjedok oslabio stisak ruku S., nakon čega je isti otrgao ruku i otvorenom šakom udario svjedoka u predjelu desne sljepoočnice, nakon čega je svjedok osjetio tup bol i blagu dezorjentisanost. Dalje je naveo da je S. pokušao da se iskobelja, pa mu je njegov otac držao noge,  a S. je svo vrijeme prijetio da će mu platiti i da ne znaju ko su S.i, te da je nakon ovoga došla policija, nakon čega je S. ustao, a jedan policajac mu je prišao  pitao ga ima li što kod sebe, ima li oružje, na šta mu je isti odgvorio da ima nož, ali da ga nije koristio, nakon čega je S. predao nož policajcu i odmah mu zadao udarac stisnsutom pesnicom, od čega je policajcu strkla glava, nož je pao na beton, a policajcu krenula krv iz nosa, a svjedok je vidio da je sječivo prilično veliko. Dalje je naveo da je prije 06,30 časova kritičnog jutra spavao i nije čuo ni vidio šta se dešavalo tokom noći, te da je prilikom prilaska S. Ž. osjetio miris alkohola, ali da je S. bio priseban, dejstvo alkhola se nije primjećivalo osim po zadahu, tako da nije mogao očekivati da će ga isti udariti, te da je S. desnom rukom iz lijevog džepa svoje jakne izvadio nož, a svjedok je kada je vidio veličinu noža osjetio strah, kao i da nije udarao S., a dok se isti nalazio na zemlji ni svjedok ni svjedokov otac ga nijesu udarali ni rukama ni nogama, nikuda po tijelu. Dodao je da nije vidio da je S. imao povrede, osim krv na licu, a od pretrpljenog straha i rastrojenosti nije uspio zapamtiti da li osim krvi na licu S. imao nekih drugih povreda, kao i da li je okrilvjeni izvadio nož na traženje policije.</span>
</p>
<p>&nbsp;</p>
<p>
<span class="span1">Svjedok-oštećeni Kovačević Dražen je u svom iskazu naveo da je dana 02.02.2017. godine oko 06,30-06,40 časova sa kolegom Karadžić Zoranom u svojstvu policijskog službenika od strane UP-OB Cetinje upućen na adresu ulica Ivanbegova zbog porodičnog nasilja, te da su dolaskom na lice mjesta prišli korz portun, a iza toga u malom dvorištu, na trotoaru su vidjeli da dva lica, prezimena K. drže jedno lice-S. Ž., te da je S. bio na tlu pokušavajući da se pomjera, ali su ga K. držali čvrsto, a isti je bio u alkoholisanom stanju. Dalje je naveo da su on i kolega Karadžić potom prišli, a K. pustili S. koji je ustao, a kolega Karadžić je pitao S. da li kod sebe ima šta nedozvoljeno, na šta mu je isti odgovrio da ima nož i da ga nije vadio, pa je kolega Karadžić rukama iza njegovog pojasa izvukao isti, te da je kolega Karadžić svjedoku-oštećenom dodao nož, nakon čega je isti objasnio S. da će morati poći sa njima u stanicu, da bi potom S. desnom rukom, stisnutom pesnicom svjedoku-oštećenom zadao udarac u predjelu glave-nosa, od kojeg udarca, je isti krenuo unazad korak-</span><span class="span1">dva i potekla mu je krv, a nakon svega je sa kolegom putem poluge savladao otpor S. i istom stavio sredstva za vezivanje, a potom su istog odvezli u prostorije OB Cetinje. Dalje je naveo da je kolega Karadžić podigao majicu S. i izvukao nož koji je bio za pojasom, sa desne strane njegovog tijela, zavučen u desnu nogavicu, te da ni on ni kolega Karadžić nijesu udarali S., jedina sila koja je primijenjena je bila stavljanje poluge kako bi mu se stavila sredstva za vezivanje, a dolaskom na lice mjesta su vidjeli da je S. imao ogrebotine i crvenilo po licu, te da je u trenutku kada je krenuo da stavi nož u džep zadobio udarac od S.a, pa se ne sjeća da li je nož uspio staviti u džep ili je isti ispao. Na kraju je dodao da su kritične prilike on i kolega Karadžić bili u službenim uniformama, da se ne pridružuje krivičnom gonjenju i ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok Karadžić Zoran je u svom iskazu naveo da je dana 02.02.2017. godine sa kolegom Kovačević Draženom, u svojstvu policijskog službenika od strane dežurne službe UP-OB Cetinje upućen na adresu u ulici Ivanbegova jer je jedna žena prijavila da joj je suprug u alkoholisanom stanju, te da su dolaskom na lice mjesta, prije ulaska u kuću od strane dežurne službe obaviješteni da je čovjek koji je pravio problem otišao. Dalje je naveo  da su negdje oko 06,30 časova od dežurne službe ponovo upućeni na istu adresu i da su dolaskom na lice mjesta prišli korz portun, a iza toga u malom dvorištu, na trotoaru su vidjeli da dva lica, prezimena K. drže jedno lice- S. Ž., te da je S. bio na tlu pokušavajući da se pomjera, ali su ga K. držali čvrsto, a isti je bio u alkoholisanom stanju, a pored je stojala S. S. i njen sin koja im je rekla da su napadnuti i da je S. Ž. polomio neko staklo, nakon čega su K. pustili S., a svjedok je vidio da isti ima neke ogrebotine i crvenilo po licu, te da je pitao S. da li kod sebe ima nešto nedozvoljeno na šta je isti odgovorio da ima nož za pojasom, nakon čega je svjedok podigao majicu S. i sa desne strane iza izvukao nož, koji je predao kolegi Kovačeviću, kako bi nastavio sa pregledom, ali je tada S. stisnutom pesnicom udario kolegu Kovačevića u predjelu lica-nosa, od čega je Kovačeviću potekla krv, pa je potom, uz pomoć kolege putem poluge savladao otpor S., stavio mu sredsta za vezivanje, nakon čega su ga odveli u stanicu. Dalje je dodao da misli da je kolega Kovačević nož stavio u džep od jakne, te da je S. ležao na tlu prilikom njihovog dolaska, a da su ga K. držali, te da se S. ponašao korektno, osim ovog udarca koji je zadao kolegi Kovačeviću. Na kraju je pojasnio da ni on ni kolega Kovačević nijesu udarali S. Ž., a jedina sila koja je primijenjena je bila stavljanje poluge kako bi mu se stavila sredstva za vezivanje.</span>
</p>
<p>&nbsp;</p>
<p>
<span class="span1">Iz potvrde UP OB Cetinje od 02.02.2017. godine o privremeno oduzetim predmetima od S. Ž. proizilazi da je ovlašćeni policijski službenik Karadžić Zoran dana 02.02.2017. godine od  S. Ž. iz C. oduzeo kuhinjski nož, dužine oko 25 cm.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicisnke struke psihijatra dr. R. A., koji je dat na zapisniku Kt.br. 13/17 od 17.02.2017. godine sa pratećom medicinskom dokumentacijom proizilazi da se S. Ž. duži niz godina liječi pod dijagnozom F .., koja predstavlja specifični poremećaj ličnosti, koji predstavlja poremećaj karakterološke konstitucije i bihejvioralnih tenedencija osobe, koje obično uključuju nekoliko aspekata ličnosti, a skoro uvijek je u vezi sa značajnim ličnim i socijalnim problemima, te da se isti liječi i pod dijagnozom F .., koji predstavlja mentalni poremećaj i poremećaj ponašanja usled upotrebe dvije ili više psihoaktivne supstance ili medikamenta, a takođe se liječi i pod dijagnozom F .., koja predstavlja zloupotrebu alkohola, kao i da se iz dokumentacije vidi da opisane supstance i </span><span class="span1">alkohol koristi duži niz godina, sa povremenim nestabilnim i kratkotrajnim apstinencijama, a prema izvještaju koji ujedno predstavlja i poslednju kontrolu kod svog psihijatra (02.02.2016. godine) S. Ž. se nalazio u fazi apstinencije od alkohola. Iz nalaza i mišljenja dalje proizilazi da je obzirom da je S. Ž. tokom događaja bio pod dejstvom alkohola, a s obzirom i na navedenu činjenicu da se liječi i pod gore navedenim dijagnozama F .. i  F .. (alkohol otkočuje agresiju i agresivno ponašanje svih vrsta i oblika kod specifičnog poremećaja ličnosti) te je S. Ž. u momentu izvršenja krivičnih djela bio u stanju smanjene uračunljivosti usljed dejstva alkohola, a moguće i usljed dejstva medikamenata koje i inače upotrebljava, dakle u momentu izvršenja djela njegove sposobnosti da shvati značaj svoga djela i da upravlja svojim postupcima bile su bitno smanjene, ali usljed dejstva alkohola, a moguće i usljed dejstva medikamenata koje i inače zloupotrebljava. Vještak na kraju zaključuje da je S. Ž. krivična djela učinio usljed ove zavisnosti i da će dalje vršiti krivična djela, pa je stoga predložila njegovo obavezno psihijatrijsko liječenje u zdravstvenoj ustanovi-Klinici za psihijatriju Kliničkog Centra Vrne Gore.    </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicisnke struke dr. R. S., koji je dat na zapisniku Kt.br. 13/17 od 04.02.2017. godine sa pratećom medicinskom dokumentacijom proizilazi da je dana 02.02.2017. godine Kovačević Dražen pregledan i da mu je postavljena dijagnoza: Epistaxis (krvarenje iz nosa), a navedena povreda predstavlja laku tjelesnu povredu, te da je istog dana pregledan S. P. i postavljena mu je dijagnoza: Sine morbo (bez bolesti), te da je istog dana pregledan S. Ž. i postavljena je sledeća dijagnoza: Excoratio facie sin et facie dex, excoraio auriculae dex (oguljotine kože u predjelu lijevog i desnog obraza, oguljotine desne usne školjke), navedene povrede su zadobijene prilikom svađe, guranja, padanja i grebanja po licu i podlozi, kao i da su iste povrede vjerovatno nastale grebanjem, stiskanjem i vučenjem po podlozi, a ne udarcima pesnicama i nogama iz razloga što nije konstatovano postojanje otoka i hematoma, niti dublje cijepanje kože u predjelu gdje se nalaze ogrebotine, mada se u potpunosti ne mogu islljučiti udarci pesnicama i nogama kao mehanizam nastanka povrede, a navedene povrede u zbiru predstavljaju laku tjelsnu povredu, kao i da je istog dana K. N. pregledan i postavljena mu je dijagnoza: Dolor mandibulae eritema cutis faciei dex (bol u predjelui desne vilice, crvenilo desnog obraza), a navedene povrede u zbiru čine laku tjelesnu povredu.</span>
</p>
<p>&nbsp;</p>
<p>
<span class="span1">Iz fotodokumentacije UP OB Cetinje br. 15/17 od 02.02.2017. godine se utvrđuje bliži izgled ulaznih vrata predmetne kuće, vlasništo porodice K., izgled polomljenog stakla na ulaznim vratima i bliži izgled djelova stakla koje su vlasnici počistili prije fotografisanja lica mjesta.  </span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog proizilazi da je isti ranije neosuđivan.</span>
</p>
<p>&nbsp;</p>
<p>
<span class="span1">Ocjenom navoda optužbe, odbrane okrivljenog, te ostalih provedenih dokaza, a cijeneći ih pojedinačno i u njihovoj međusobnoj povezanosti nesumnjivo je utvrđeno da je okrivljeni S. Ž. izvršio krivična djela koja su mu optužnim predlogom stavljena na  teret.</span>
</p>
<p>&nbsp;</p>
<p>
<span class="span1">U postupku je nesumnjivo utvrđeno da je okrivljeni dana </span><span class="span1">02. februara 2017. godine, oko 02,30 časova, u stanu u kojem stanuje njegov sin-oštećeni S. P., lociranom u ul. </span><span class="span1">Ivanbegova br. .., u C., svjestan svog djela čije je izvršenje htio, znajući da je njegovo djelo zabranjeno, primjenom grubog nasilja prema svom sinu, kao članu svoje porodice, narušio njegov tjelesni i duševni integritet, na način što je istom bez povoda zadao više udaraca otvorenom šakom u predjelu lica. Prednje činjenično stanje sud je utvrdio iz sprovedenih dokaza, a najprije iz iskaza svjedoka-oštećenog S. P. i svjedoka S. S. koji su u bitnom naveli da je kritične prilike okrivljeni S. ušao u njihov iznajmljeni stan i probudio ih, nakon čega je </span><span class="span1">sjeo na krevet oštećenog S. P., gdje je tada ležao i rekao svjedoku S. S. da je kurva, fuksa, pa mu je oštećeni S. P. počeo govoriti da ide iz kuće, nakon čega je okrivljeni oštećenom zadao nekoliko šamara otvorenom šakom u predjelu lica, a koje iskaze je sud cijenio kao jasne, saglasne i istinite. </span>
</p>
<p>&nbsp;</p>
<p>
<span class="span1">Okrivljeni u svojoj odbrani nije sporio da je kritičlne prilike svom sinu P., ovdje oštećenom, zadao više šamara otvorenom šakom u predjelu lica, ali je naveo da je kritične prilike dobio prijetnje od svoga sina da će biti prijavljen policiji, pa je zbog toga vidno uznemiren istom zadao pomenute šamare, koje navode je sud nije prihvatio jer su isti direktno obesnaženi iskazima svjedoka-oštećenog S. P. i svjedoka S. S., koji su na suprotan način predstavili sproni događaj, pa je sud ovakvu odbranu okrivljenog nije prihvatio cijeneći je kao sračunatu u smislu umanjenja svoje krivice u ovoj krivčno-pravnoj stvari.</span>
</p>
<p>&nbsp;</p>
<p>
<span class="span1">U postupku je takođe nesumnjivo utvrđeno da je okrivljeni dana  </span><span class="span1">02. februara 2017. godine, oko 06,15 časova, u dvorištu kuće vlasništvo K. N. i K. R., lociranom u ul. Ivanbegova br. .. u C., svjestan svog djela, čije je izvršenje htio, znajući da je njegovo djelo zabranjeno, napao oštećenog Kovačević Dražena-policijskog službenika Uprave policije-Odjeljenja bezbjednosti Cetinje, u vršenju poslova javne bezbjednosti, na način što je, kada je oštećeni došao na lice mjesta radi sprečavanja nasilja u prodici, istom stisnutom pesnicom zadao udarac u predjelu glave-nosa, kojim udarcem je oštećenom Kovačević Draženu nanio laku tjelesnu povredu u vidu krvarenja iz nosa. Prednje činjenično stanje je utvrđeno iz sprovedenih dokaza, a najprije iskaza svjedoka-oštećenog Kovačević Dražena, te svjedoka: Karadžić Zorana, K. N. i K. R. koji su u bitnom naveli da je kritične prilike nakon dolaska ovlašćenih polcijskih službenika Kovačevića i Karadžića na lice mjesta okrivljeni S. oštećenom Kovačeviću zadao udarac pesnicom u predjelu glave-nosa, od kojeg udarca je oštećenom Kovačeviću potekla krv iz nosa, a koje iskaze je sud cijenio kao saglasne, jasne i istinite, a isto potvrđuju i iskazi svjedoka-oštećenog S. P. i svjedoka S. S. koji su naveli da je nakon primljenog udarca oštećeni Kovačević krvario iz nosa i da im je zatražio salvetu da obriše krv sa nosa. Činjenicu da je oštećeni Kovačević kritične prilike zadobio povrede bliže opisane u izreci presude sud je utvrdio iz nalaza i mišljenja sudskog vještaka medicisnke struke dr R. S., </span><span class="span1">a koji nalaz je cijenio kao stručan, jasan i objektivan.</span>
</p>
<p>&nbsp;</p>
<p>
<span class="span1">Sud nije prihvatio odbranu okrivljenog u kojoj je naveo </span><span class="span1">da su vlasnici predmetne kuće K. R. i K. N. bili vrlo bahati, da su ga obojica psovali i vikali, a nakon toga i počeli da udaraju, te da se nakon toga skupio dolje pri podu kako bi se zaštitio jer su ga udarali nogama i rukama po glavi, i svuda po tijelu jer je ista odbrana obesnažena iskazima svjedoka K. N., K. R., S. S. i svjedoka-oštećenog S. P. koji su na suprotan način predstavili sporni događaj, dok iz nalaza i mišljenja sudskog vještaka medicinske struke dr R. S. proizilazi da su povrede kod okrivljenog S. nastale vjerovatno grebanjem, stiskanjem i vučenjem po podlozi, a ne udarcima pesnicama i nogama iz </span><span class="span1">razloga što nije konstatovano postojanje otoka i hematoma, niti dublje cijepanje kože u predjelu gdje se nalaze ogrebotine, što potvrđuje činjenicu da K. kritične prilike nijesu udarali okrivljenog. Dalje, okrivljeni je u svojoj odbrani takođe naveo da kritične prilike nije znao da udara policajaca već je mislio da udara nekog od vlasnika kuće, ali sud nije prihvatio ovakve navode jer je jasno da je okrivljeni znao da se radi o ovlašćenom policisjkom službeniku jer mu se isti predstavio neposredno prije spornog udarca i zatražio predaju noža, koji je okrivljeni posjedovao, a navedeno potvrđuje činjenica da su policijski službenici bili uniformisani, kao i iskazi svjedoka  K. N., K. R., Karadžić Zorana i svjedoka-oštećenog Kovačević Dražena, kojim je sud poklonio punu vjeru. Takođe, </span><span class="span1">fotodokumentacija </span><span class="span1">UP OB Cetinje br. 15/17 od 02.02.2017. godine potvrđuje činjenicu da se okrviljeni ponašao nepristojno i nasilno kritične prilike, i to na način što je slomio staklo na ulaznim vratima predmetne kuće.</span>
</p>
<p>&nbsp;</p>
<p>
<span class="span1">Na osnovu navedenog, za ovaj sud je nesumnjivo</span><span class="span1"> da je okrivljeni S. bio svjestan svoga djela, svjestan da primjenom grubog nasilja–zadavanjem više udaraca oštećenom narušava tjelesni integritet svog sina, što je isti i htio, postupajući sa direktnim umišljajem kao oblikom krivice, čime su se pored objektivnih stekla i sva subjektivna obilježja bića krivičnog djela nasilje u porodici ili u porodičnoj zajednici iz člana 220 st 1 Krivičnog zakonika Crnre Gore.</span>
</p>
<p>
<span class="span1">Takođe, ovaj sud nalazi da je orkivljeni </span><span class="span1">napao službena lica u vršenju poslova javne bezbjednosti, uvredama i prijetnjama da će ih napasti, a oštećenog Kovačevića i udarcem stisnutom pesnicom u predjelu glave-nosa, pri čemu je isti bio svjestan svog djela čije izvršenje je htio, postupajući dakle sa direktnim umišljajem kao oblikom krivice čime su se pored objektivnih stekla i sva subjektivna obilježja bića krivičnog djela napad na službeno lice u vršenju poslova službene dužnosti iz člana 376 st. 3 u vetzi st. 1 Krivičnog zakonika. </span>
</p>
<p>&nbsp;</p>
<p>
<span class="span1">Sud je prilikom izbora vrste i visine kazne u smilu čl.42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti cijenio izraženo kajanje, činjenicu da je isti otac troje djece, činjenicu da se oštećeni Kovačević Dražen i S. P. nijesu pridružili krivičnom gonjenju, raniju neosuđivanost što je sud utvrdio uvidom u izvod iz KE na ime okrivljenog, te da je isti krivično djelo učinio u stanju bitno smanjene uračunljivosti, koje okolnosti je cijenio kao naročito olakšavajuće u smilsu člana 45 Krivičnog zakonika Crne Gore, dok nije bilo otežavajućih okolnosti, pa je, imajući u vidu i stepen krivice okrivljenog, istom prethodno utvrdio pojedinačne kazne zatvora kao u izreci presude, pa je istom shodno članu 48 st. 2 izrekao jedinstvenu kaznu zatvotra u trajanju od 5 mjeseci, smatrajući da će ista u dovoljnoj mjeri uticati na okrivljenog da ubuduće ne vrši krivična djela, te da će se u svemu ostvariti svrha kažnjavanja iz čl. 32. Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako se iz nalaza i mišljenja sudskog vještaka medicinske struke dr R. A. zaključuje da je okrivljeni predmetna krivična djela izvršio u stanju bitno smanjene uračunljivosti (</span><span class="span1">ali takvo stanje nije isključilo umišljaj okrivljenog da izvrši krivična djela</span><span class="span1">) i da je takvo stanje nastalo ne samo kao posljedica dugogodišnjeg konzumiranja alkohola već i zbog činjenice da se okrivljeni liječi pod dijaganozama: F .., koja predstavlja mentalni poremećaj i poremećaj ponašanja usled upotrebe dvije ili više psihoaktivne supstance ili medikamenta, F .., koja predstavlja </span><span class="span1">specifični poremećaj ličnosti, koji predstavlja poremećaj karakterološke konstitucije i bihejvioralnih tenedencija osobe, </span><span class="span1">koje obično uključuju nekoliko aspekata ličnosti, a skoro uvijek je u vezi sa značajnim ličnim i socijalnim problemima i F .., koja predstavlja zlouptrebe alkohola,</span><span class="span1">  a alkohol otkočuje agresuje i agresivno ponašanje svih vrsta i oblika kod specifičnog poremećaja ličnosti to je sud </span><span class="span1">prema okrivljenom izrekao mjeru bezbjednosti obavezno liječenje alkoholičara koja mjera će se izvršiti u psihijatrijskoj bolnici Dobrota–Kotor i ima trajati dok postoji potreba za liječenjem, ali ne duže od izrečene kazne zatvora, tako da se vrijeme provedeno u ustanovi za liječenje, gdje će okrivljeni biti upućen po pravosnažnosti presude, uračunava u vrijeme trajanja izrečene kazne zatvora. Naime, sud je u potpunosti prihvatio nalaz i mišljenje vještaka R. iz kojeg se jasno utvrđuje  da je agresivno ponašanje okrivljenog i predmetna krivična djela izvršena usljed zavisnosti od upotrebe alkohola i da postoji ozbiljna opasnost da će okrivljeni usljed ove zavisnosti i dalje da vrši krivična djela, pa je prema istom izrekao mjeru bezbijedosti obaveznog liječenja alkoholičara smatrajući da će se navedenom mjerom  otkloniti uslovi i stanja koji mogu biti od uticaja da okrivljeni u buduće vrši krivična djela, shodno odredbi člana 66 </span><span class="span1">Krivičnog zakonika Crne Gore</span><span class="span1">, a u okviru opšte svrhe propisivanja i izricanja krivičnih sankcija iz člana 4 st. 2 </span><span class="span1">Krivičnog zakonika Crne Gore</span><span class="span1">.</span>
</p>
<p>&nbsp;</p>
<p>
<span class="span1">Sud je takođe, shodno čl. 75 Krivičnog zakonika, okrivljenom S. Ž. izrekao mjeru bezbjednosti oduzimanja predmeta, i to</span><span class="span1">: noža dužine sječiva od 25 cm kao predmeta namijenjenog za izvršenje krivičnog djela, a koji je kritične prilike oduzet od okrivljenog,a što je utvđeno iz potvrde </span><span class="span1">UP OB Cetinje od 02.02.2017. godine, a potvrđeno iskazima svjedoka: Karadžić, K. N., K. R. i S. S., i svjedoka-oštećenih S. P. i Kovačević Dražena.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka sud je donio shodno članu 226 i 229 ZKP-a, u ukupnom inosu od 153,52 eura, a koji iznos se odnosi na ime izrade nalaza i mišljenja vještaka dr R. S. u iznosu od 57,75 eura i iznos od 95,77 eura na ime izrade nalaza i mišljenja vještaka dr R. A., kao i iznos od </span><span class="span1">50,00 € po osnovu sudskog paušala koji je određen srazmjerno trajanju i složenosti krivičnog postupka, te imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 13.03.2017.  godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Popivoda Marija s.r.                                          </span><span class="span1"></span><span class="span1"></span><span class="span1">     Jelena Perović,s.r. </span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>&nbsp;</p>
<p>
<span class="span1">Protiv ove presude dozvoljena je </span>
</p>
<p>
<span class="span1">žalba u roku od 8 dana od dana prijema pismenog</span>
</p>
<p>
<span class="span1">otpravka presude, Višem sudu u Podgorici, a preko</span>
</p>
<p>
<span class="span1">ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">ZTO: Popivoda Marija</span>
</p>
</div>
</div>


</body>
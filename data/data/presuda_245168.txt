<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-indent:0.5in;text-align:justify;hyphenate:auto;font-family:Verdana;font-size:11pt;}
.p4{text-indent:0.5in;text-align:start;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-align:start;hyphenate:auto;font-family:Verdana;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>	K. br. 161/2010</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, kao prvostepeni krivični sud,  sudija Svetlana Načić, sa zapisničarem Ljubinkom Femić, u krivičnom postupku po optužnom predlogu ODT-a iz B. Polja Kt. br.750/2009 od 11.02.2010. godine, protiv okrivljenog F.R.a, iz Podgorice, zbog krivičnog djela ugrožavanje javnog saobraćaja iz  čl. 339 st. 1  Krivičnog zakonika Crne Gore, po održanom glavnom i javnom pretresu u prisustvu  okrivljenog F.R.a i oštećenih V.D.a i F.D.a, a u odsustvu uredno pozvanog ODT-a iz Bijelog Polja i oštećenog F.D.a, dana 25.03.2010. godine, donio je i javno objavio </span>
</p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">F.R.O</span><span>, JMBG ..., od oca D. i majke M., rodjene  M., rodjen ... godine u Podgorici, sa prebivalištem u Podgorici, L..., državljanin CG,  oženjen, otac dvoje djece, završio srednju školu, policajac, lošeg imovnog stanja, osudjivan presudom Osnovnog suda u Podgorici K.br. 06/1454 od 22.05.2008. godine za krivično djelo iz čl. 154 KZ CG na kaznu zatvora u trajanju od 3 mjeseca uslovno na godinu dana,  </span>
</p>
<p class="p1"></p>
<p class="p1"></p>
<p class="p2">
<span class="s1">K r i v    j e </span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	Dana 25.10.2009. godine, oko 21,20 časova, ne pridržavajući se saobraćajnih propisa, upravljao putničkim motornim vozilom marke "Nisan", reg. oz. DD 85504, vlasništvo F.D.a iz Danske, lokalnim putem iz pravca Bijelog Polja u pravcu Djepanovog groba, na način što je protivno odredbi čl.200 ZOBS-a na putevima, upravljao vozilom pod dejstvom alkohola pri koncentraciji od 1,39 promila apsolutnog alkohola u krvi, te je dolaskom u mjesto Lješnica, opština Bijelo Polje ugrozio saobraćaj i doveo u opasnost život i tijelo ljudi, na način što i protivno odredbi čl. 27 st.1 ZOBS-a na putevima, nije se vozilom kretao desnom stranom kolovoza u smjeru kretanja, uslijed čega je, u saobraćajnoj situaciji kada je predstojalo mimoilaženje sa putničkim motornim vozilom marke "Jetta" reg. oz. BP AN 949, kojim je iz suprotnog smjera upravljao oštećeni V.D., prešao sa kolovoza u zamljani kanal sa desne strane kolovoza, nakon čega je bočnom desnom stranom vozila udario kosinu zasjeka iznad kolovoza, od kojeg udara se vozilo odbilo i vratilo na kolovoz, pa je bočnom lijevom stranom udarilo u bočnu lijevu stranu vozila "Jetta" i u nastavku kretanja se prevrnulo na bočnu lijevu stranu na kolovozu puta, kojom prilikom je saputnik u vozilu „Nisan“, oštećeni F.D., zadobio lake tjelesne povrede u vidu nagnječenja mekih tkiva na glavi, licu i u predjelu nosa, dok je na vozilima prouzrokovana imovinska šteta,</span>
</p>
<p class="p1"></p>
<p class="p3">
<span>- čime je izvršio krivično djelo ugrožavanje javnog saobraćaja iz čl. 339. st. 1 Krivičnog zakonika, </span>
</p>
<p class="p1"></p>
<p class="p3">
<span>-pa ga sud primjenom tih zakonskih propisa, te čl. 2, 4, 5, 13, 15, 32, 39, 42, 45, 46 st.1 tač.6  i 74 Krivičnog zakonika, te čl. 199, 202 i 364 ZKP-a,   </span>
</p>
<p class="p3"></p>
<p class="p3"></p>
<p class="p4">
<span class="s1">                                       O S U Đ U J E</span>
</p>
<p class="p1"></p>
<p class="p1"></p>
<p class="p3">
<span>Na novčanu kaznu  u iznosu od 1.200,00 € (hiljadu i dvesta eura) koju je dužan platiti u roku od tri mjeseca,  od dana pravosnažnosti presude, na račun br. 530-4149-79 – Depozita novčanih kazni, troškova postupka i paušala CG.</span>
</p>
<p class="p3"></p>
<p class="p3">
<span>Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.  </span>
</p>
<p class="p1"></p>
<p class="p3">
<span>Okrivljeni se obavezuje da  plati ovom sudu,  na ime paušala iznos od  30,00 € a na ime troškova krivičnog postupka iznos od  258,50 €, koje iznose će uplatiti na Depozit novčanih kazni, troškova postupka i paušala ovog suda, na žiro račun broj:530-4149-79,  sve u roku od 15 dana po pravosnažnosti presude, pod prijetnjom prinudnog izvršenja</span>
</p>
<p class="p1"></p>
<p class="p1">
<span>	Okrivljenom se izriče mjera zabrane upravljanja putničkim motornim vozilo ''B'' kategorije u trajanju od 3 ( tri ) mjeseca, od dana pravosnažnosti presude.</span>
</p>
<p class="p3"></p>
<p class="p1">
<span>	Oštećeni F.D. se radi ostvarivanja imovinsko –pravnog zahtjeva upućuje na parnični postupak. </span>
</p>
<p class="p1"></p>
<p class="p1">
<span>	</span>
</p>
<p class="p2">
<span class="s1">O b r a z l o ž e nj e</span>
</p>
<p class="p5"></p>
<p class="p1"></p>
<p class="p1">
<span>	Optužnim predlogom ODT-a iz B. Polja, Kt. br. 750/2009 od 11.02.2010. godine optužen je F.R.o,  zbog krivičnog djela ugrožavanje javnog saobraćaja iz čl. 339 st. 1 Krivičnog zakonika.</span>
</p>
<p class="p1"></p>
<p class="p3">
<span>Glavni pretres je održan i zaključen u prisustvu okrivljenog F.R.a, oštećenih V.D.a i F.D.a, a u odsustvu uredno obaviještenih oštećenog F.D.a koji je obavješten preko oglasne table suda kao i ODT-a iz Bijelog Polja, shodno čl. 453 ZKP-a.</span>
</p>
<p class="p3"></p>
<p class="p3">
<span> Oštećeni V.D. i F.D.  u završnoj riječi nijesu se pridružili krivičnom gonjenju protiv okrivljenog, niti su postavili imovinsko-pravni zahtjev. </span>
</p>
<p class="p3"></p>
<p class="p3">
<span>Okrivljeni F.R.o, u svojoj odbrani, u bitnom je istakao da se kritičnog dana sa svojim ocem F.D.om nalazio na jednoj svadbi u Bijelom Polju i da je na ovoj svadbi popio više nego što treba, te da je nakon završetka svadbe u večernjim časovima pozajmio vozilo marke "Nisan-patrol", reg. oz. DD 85504, od svog druga Ž.Z., koje vozilo je vlasništvo čovjeka iz Danske Ž. poslovnog ortaka. Vozilom »Nisan« se uputio iz Bijelog Polja ka selu Ujniče koje je jedno petnaest kilometara udaljeno od centra grada. Dalje je istakao da se ne sjeća kako je došlo do ovog udesa, jer je zadobio povredu glave i jedino čega se sjeća jeste trenutak kada se osvijestio u Hitnoj pomoći u Bijelom Polju i tada je vidio da mu daju infuziju. Kritičnom prilikom je njegov otac sjedio pored njega i u udesu je zadobio povredu vilice, dok je vlasniku vozila »Jetta« nadoknadio  materijalnu štetu koja je nastala na njegovom vozilu. Napomenuo je da rijetko pije, i da teško podnosi alkohol a na svadbi na kojoj je bio kritičnog dana pio je tokom cijele svadbe  pri tom popio je nepunu jednu flašu rakije i to 10 minuta prije nego što je sjeo u vozilo marke "Nisan", i krenuo u pravcu Ujniča. </span>
</p>
<p class="p1"></p>
<p class="p3">
<span>U završnoj riječi  okrivljeni F.R.o je izjavio da se osjeća krivim, žao mu je što je došlo do kritičnog dogadjaja, drago mu je što oštećeni nijesu teže povrijedjeni , i zahvalan im je što se nijesu pridružili krivičnom gonjenju i što nijesu istakli imovinsko pravni zahtjev. </span>
</p>
<p class="p3">
<span>	</span>
</p>
<p class="p1">
<span>	Na glavnom pretresu sud je izveo dokaze: saslušao oštećene V.D.a i F.D.a, saslušao vještaka G.K., pročitao zapisnik o uvidjaju sobr. nezgode  UP PJ B.Polje Kr.br.231/09 -13615 od 16.11.2009.godine, zapisnik o tehničkom pregledu  AD "C.M." B.Polje za putničko vozilo "Nisan" reg. oznke DD 85504 od 26.10.2009.godine, izvještaj Kliničkog Centra CG Odelenja za sudsku medicinu o  analizi krvi na alkohol br. 2005 od 29.10.2009.godine, pročitao izvještaj  iz hitne pomoći Doma zdravlja  B.Polje na ime F.D.a od 25.10.2009.godine, nalaz i mišljenje vještaka med.struke dr. S.M.a dat na zapisniku Kri.br.428/09 od 14.12.2009.godine, nalaz i mišljenje vještaka saobr.struke dipl.inži. saobr. Č.M.a od 28.01.2010.godine, izvršio uvid u skicu lica mjesta saobr. nezgode UP PJ B.Polje od 25.10.2009.godine, izvršio uvid u izvod iz kaznene evidencije na ime okrivljenog. Sud je donio rješenje da se u dokaznom postupku ne sasluša oštećeni F.D. sa razloga što se isti nalazi u Švedskoj. Drugih predloga za dopunu dokaznog postupka nije bilo.</span>
</p>
<p class="p1"></p>
<p class="p1">
<span>	Cijeneći odbranu okrivljenog F.R.a i dokaze pojedinačno i u medjusobnoj vezi shodno čl. 360 st. 2  Zakonika o krivičnom postupku Crne Gore, sud je utvrdio činjenično stanje i na osnovu istog zaključio da je okrivljeni izvršio krivično  djelo ugrožavanje javnog saobraćaja iz čl. 339 st. 1 Krivičnog zakonika Crne Gore i da je  kriv.</span>
</p>
<p class="p1"></p>
<p class="p3">
<span>Činjenično stanje sud je utvrdio prvenstveno po osnovu pismenih dokaza kao i iskaza oštećenog V.D.a. Tako iz nalaza i mišljenja vještaka saobraćajne struke dipl.ing. M.a Č. sud je utvrdio da se  nezgoda dogodila  noću, bez svjetala ulične rasvjete, pri vremenu bez padavina, u uslovima suvog asfaltnog kolovoza, na lokalnom putu u naselju, na mjestu gdje je put prav, na podužnom usponu od oko 4$, sa asfaltnim kolovozom širine 4,00 m, namijenjenim za dvosmjerni saobraćaj vozila, u saobraćajnoj situaciji predstojećeg mimoilaženja putničkog vozila »Nisan« i putničkog vozila »Jetta«, vozač putničkog vozila »Nisan«, pri brzini kretanja vozila »Nisan« od oko 60 km/h, izgubio je upravljivost nad putničkim vozilom »Nisan«, tako da je, putničko vozilo »Nisan« bočno izmaknuto u desno, prelazeći sa kolovoza u zemljani kanal za odvod vode sa desne strane kolovoza, nakon čega je bočnom desnom stranom kontaktiralo kosinu zasjeka iznad kolovoza puta, od koje se odbilo u lijevo, vraćajući se na kolovoz, gdje je ostvarilo bočni kontakt sa putničkim vozilom »Jetta«, bočnim lijevim stranama, tokom koga je putničko vozilo »Nisan« destabilizovano, zbog čega se u nastavku kretanja prevrnulo na bočnu lijevu stranu na kolovozu lokalnog puta, na mjestu gdje je zatečeno na kraju nezgode. Razlog utvrdjenog gubljenja upravljivosti nad putničkim vozilom »Nisan« nije u tehničkom sustavu put - vozilo - brzina kretanja. Prema vještaku neodržavanjem upravljivosti vozilom putanjom desnom kolovoznom trakom, vozač putničkog vozila »Nisan« učinio je propust koji se smatra razlogom za nastanak ove nezgode. Sud je u potpunosti prihvatio nalaz vještaka saob. struke, jer je isti dat po osnovu pravila struke i nauke. </span>
</p>
<p class="p1">
<span> 	</span>
</p>
<p class="p3">
<span>Iz iskaza oštećenog, saslušanog u svojstvu svjedoka, V.D.a, sud je utvrdio da se isti kritičnog dana i vremena kretao PMV marke »Jetta«, lokalnim putem iz pravca Djepanovog groba u pravcu B.Polja, te je dolaskom u mjestu Lješnica, primijetio  iz suprotnog pravca vozilo marke „Nisan“ , koje vozilo  se nije kretalo velikom brzinom, ali koje je prilikom mimoilaženja odjednom prešlo na suprotnu kolovoznu traku i udarilo u vozilo u kom se oštećeni nalazio. Oštećeni je istakao da tom prilikom nije  zadobio povrede dok je na vozilu nastala materijalna šteta, koju štetu mu je naknadio okrivljeni. Sud je u potpunosti prihvatio iskaz ovog oštećenog, saslušanog u svojstvu svjedoka, jer je isti dat u jasnom i ubjedljivom izlaganju, a potvrdjen izvedenim dokazima tokom postupka. Iz iskaza oštećenog F.D.a sud nije mogao utvrditi pravno relevantne činjenice vezane za kritični događaj, sa razloga što je  isti izjavio da je zaspao kritične prilike tako da nije bio svjestan kada se dogodila saobraćajna nezgoda.</span>
</p>
<p class="p1"></p>
<p class="p3">
<span>Iz nalaza i mišljenja vještaka medicinske struke dr. S.M.a sud je utvrdio da je F.D. kritičnom prilikom  zadobio povrede u vidu nagnječenja mekih tkiva na glavi, licu i u predjelu nosa, koje povrede spadaju  u laku tjelesnu povredu. Nalaz ovog vještaka sud je u potpunosti  prihvatio  kao objektivan, sa razloga što je dat od strane stručnog lica, a po osnovu medicinske dokumentacije, koja predstavlja objektivan pokazatelj o vrsti i lokaciji povreda kod oštećenog F.D.a.</span>
</p>
<p class="p3"></p>
<p class="p3">
<span>Iz nalaza i mišljenja vještaka psihijatra dr.G.K., datog na glavnom pretresu, a koji je dat na osnovu izvještaja KC CG br. 2005 od 28.10.2009.godine, o analizi krvi na alkohol na ime okrivljenog sud je utvrdio da je isti u momentu nastanka sabraćajne nezgode upravljao pod dejstvom alkohola u vrijednosti od 1,39 pro-milla, koje pripada grupi pripitih stanja i stanja lakog pijanstva, i u ovim koncetracijama alkohol znatno utiče na psihičke i fizičke osobine organizma. Ugroženo je čulo vida u smislu pogrešne procjene dimenzija u pokretu, suženje vidnog polja i procjene rastojanja. Oštećena je fina motorna koordinacija i produženo vrijeme reagovanja na neku opasnost ili situaciju. U psihičkom smislu vozač u pripitom stanju slabije predvidja posledice slobodnijeg ponašanja i slabije mari za nju. Alkohol daje neku vrstu vještačke hrabrosti te je vožnja brža i bezobzirnija, te stoga okrivljeni pri ovoj koncentraciji alkohola nije bio sposoban za bezbjednu vožnju. Sud je u potpunosti prihvatio nalaz datog vještaka jer je isti dat po osnovu pravila struke i nauke a po osnovu izvještaja o analizi krvi na alkohol koja je kod okrivljenog uzeta 60 minuta nakon nastanka saob. nezgode. Činjenicu da je okrivljeni kritične večeri konzumirao alkohol potvrdio je i sam okrivljeni ističući da je popio nepunu flašu rakije prije nego što je sjeo za upravljač vozila. </span>
</p>
<p class="p1">
<span>	</span>
</p>
<p class="p1">
<span>	Sud je prihvatio navode iz odbrane okrivljenog da je on kritičnog dogadjaja, konzumirao alkohol i da se ne sjeća detalja saobraćajne nezgode. </span>
</p>
<p class="p1"></p>
<p class="p3">
<span>Na osnovu izvedenih dokaza sud je utvrdio sledeće činjenično stanje: - da je okrivljeni  dana 25.10.2009. godine, oko 21,20 časova, ne pridržavajući se saobraćajnih propisa, upravljao putničkim motornim vozilom marke "Nisan", reg. oz. DD 85504, vlasništvo F.D.a iz Danske, lokalnim putem iz pravca Bijelog Polja u pravcu Djepanovog groba, na način što je protivno odredbi čl.200 ZOBS-a na putevima, upravljao vozilom pod dejstvom alkohola pri koncentraciji od 1,39 promila apsolutnog alkohola u krvi, te je dolaskom u mjesto Lješnica, opština Bijelo Polje ugrozio saobraćaj i doveo u opasnost život i tijelo ljudi, na način što i protivno odredbi čl. 27 st.1 ZOBS-a na putevima, nije se vozilom kretao desnom stranom kolovoza u smjeru kretanja, uslijed čega je, u saobraćajnoj situaciji kada je predstojalo mimoilaženje sa putničkim motornim vozilom marke "Jetta" reg. oz. BP AN 949, kojim je iz suprotnog smjera upravljao oštećeni V.D., prešao sa kolovoza u zemljani kanal sa desne strane kolovoza, nakon čega je bočnom desnom stranom vozila udario kosinu zasjeka iznad kolovoza, od kojeg udara se vozilo odbilo i vratilo na kolovoz, pa je bočnom lijevom stranom udarilo u bočnu lijevu stranu vozila "Jetta" i u nastavku kretanja se prevrnulo na bočnu lijevu stranu na kolovozu puta, kojom prilikom je saputnik u vozilu „Nisan“, oštećeni F.D., zadobio lake tjelesne povrede u vidu nagnječenja mekih tkiva na glavi, licu i u predjelu nosa, dok je na vozilima prouzrokovana imovinska šteta.</span>
</p>
<p class="p1"></p>
<p class="p3">
<span>Okrivljeni je postupio protivno navedenim odredbama  ZOBS-a na putevima koje predstavljaju blanketnu  normu u odnosu na predmetno krivično djelo, a posledice nijesu sporne. Okrivljeni je  izvršio  krivično djelo ugrožavanje javnog saobraćaja iz čl. 339 st. 1. Krivičnog zakonika Crne Gore i isto je izvršio sa eventualnim umišljajem, jer je bio svjestan da vožnjom pod uticajem alkohola može izazvati saobraćajnu nezgodu i tako učiniti krivično djelo ali je na tu mogućnost pristao, dok je u odnosu na posledice nastale saobraćajne nezgode - lake tjelesne povrede i materijalnu štetu na vozilima okrivljeni postupao sa nehatom. </span>
</p>
<p class="p1"></p>
<p class="p3">
<span>Prilikom odlučivanja o vrsti i visini kazne,  sud je cijenio sve okolnosti iz čl. 42 Krivičnog zakonika koje se odnose na odmjeravanje kazne, pa okrivljenom od olakšavajućih okolnosti uzeo:  da se radi o mlađoj osobi, porodičnom čovjeku, ocu dvoje djece, u obavezi izdržavanja porodice, koji je izrazio kajanje zbog izvršenog krivičnog djela, po ocjeni suda, iskreno, koji je materijalnu štetu oštećenom V.D.u naknadio, a pri tom se oštećeni V.D. i F.D. nijesu pridružili krivičnom gonjenju, dok je od otežavajućih okolnosti uzeo raniju osudjivanost okrivljenog, pri tom je cijenio da se ne radi o istorodnom krivičnom djelu. Imajući u vidu navedene olakšavajuće okolnosti, sud je stao na stanovište da iste predstavljaju osobito olakšavajuće okolnosti i kao takve prestavljaju osnov za ublažavanje kazne, pa je sud shodno čl.45 i 46 st.1 tač.6 Krivičnog zakonika istom ublažio kaznu i umjesto predvidjene zatvorske kazne istog osudio na novčanu kaznu u iznosu od 1.200,00 €, smatrajući da će se izrečenom novčanom kaznom ostvariti svrha izricanja krivičnih sankcija shodno čl.4.st.2 i čl.32 Krivičnog zakonika. </span>
</p>
<p class="p1"></p>
<p class="p3">
<span>Shodno čl. 199 st. 2 Zakonika o krivičnom postupku CG, odlučeno je da okrivljeni   plati sudu na ime paušala, iznos od 30,00 eura, imajući u vidu složenost i trajanje krivičnog postupka, te imovinske prilike okrivljenog, a shodno čl. 202 istog Zakonika, odlučeno je da okrivljeni, plati sudu na ime troškova krivičnog postupka iznos od 258,50,  koji  troškovi se odnose na vještačenje vještaka med. struke dr.M.a S.a u iznosu od 44,00 €, i dr.G.K.u iznosu od 66,00 eura , kao i vještaka saobraćajne struke M.a Č. u iznosu od 148,50 €, što ukupno iznosi 258,50 €.</span>
</p>
<p class="p3"></p>
<p class="p3">
<span>Shodno čl. 74 KZ CG okrivljenom je izrečena zabrana upravljanja putničkim motornim vozilom ''B'' kategorije u trajanju od 3 ( tri ) mjeseca, od dana pravosnažnosti presude.</span>
</p>
<p class="p1"></p>
<p class="p3">
<span>Shodno čl.212 ZKP-a oštećeni F.D. se radi ostvarivanja imovinsko –pravnog zahtjeva upućuje na parnični postupak.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>Sa iznijetih razloga, shodno čl. 364 Zakonika o krivičnom postupku Crne Gore odlučeno je kao u izreci presude. </span>
</p>
<p class="p3"></p>
<p class="p3"></p>
<p class="p1"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 25.03.2010. godine</span>
</p>
<p class="p5"></p>
<p class="p5"></p>
<p class="p1"></p>
<p class="p1">
<span>Zapisničar, 								       	S u d i j a</span>
</p>
<p class="p1">
<span>Ljubinka Femić,s.r.						               Svetlana Načić,s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p6"></p>
<p class="p7"></p>


</body>
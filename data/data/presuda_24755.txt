<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;keep-with-next.within-page:always;font-family:Times New Roman;font-size:14pt;}
.p2{margin-right:0.125in;text-align:end;hyphenate:auto;keep-with-next.within-page:always;font-family:Times New Roman;font-size:14pt;}
.p3{margin-right:0.125in;text-align:center;hyphenate:auto;font-family:Times New Roman;font-size:10pt;}
.p4{margin-right:0.125in;text-align:center;hyphenate:auto;font-family:Arial;font-size:12pt;}
.p5{margin-right:0.125in;text-align:start;hyphenate:auto;font-family:Arial;font-size:12pt;}
.p6{margin-right:0.125in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Arial;font-size:12pt;}
.p12{text-indent:0.5in;text-align:start;hyphenate:auto;font-family:Arial;font-size:12pt;}
.p13{text-indent:0.5in;margin-right:0.125in;text-align:justify;hyphenate:auto;font-family:Arial;font-size:12pt;}
.p14{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{font-style:italic;}
</style>
<meta content="marija.cupic" name="author">
</head>
<body class="b1 b2">
<p class="p1"></p>
<p class="p2">
<span class="s1">                 Posl.br.K. 1/12</span>
</p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4"></p>
<p class="p4">
<span class="s1">U   I M E   CRNE GORE</span>
</p>
<p class="p5"></p>
<p class="p5">
<span>	</span>
</p>
<p class="p6">
<span class="s1">OSNOVNI SUD U CETINJU,</span><span> kao prvostepeni krivični,po sudiji Ćupić Mariji,kao sudiji pojedincu, uz sudjelovanje sudskog službenika MartinovIć Aleksandre kao zapisničara,u krivičnom predmetu optuženih B. M. iz Podgorice i E. V. iz Nikšića, zbog krivičnog djela učestvovanje u grupi koja izvrši krivično djelo iz čl. 404. st. 1. Krivičnog zakonika, a po optužnici Osnovnog državnog tužilaštva u Cetinju Kt.br.127/08 od 02.jula.2008.godine, nakon  glavnog i javnog pretresa, održanog dana 25.10.2012. godine, u prisustvu Zamjenika Osnovnog državnog tužioca u Cetinju, M. D. optuženih  B. M. i E. V. sa braniocem M.N. adv. iz Podgorice, dana 30.10.2012.godine donio je  i javno objavio ovu,</span>
</p>
<p class="p6"></p>
<p class="p7">
<span class="s1">P R E S U D U</span>
</p>
<p class="p6"></p>
<p class="p6"></p>
<p class="p6">
<span class="s1">1.  </span><span class="s2">B. M.</span><span class="s1"> </span><span>od oca A. i majke Lj. rodjene K. rodjen 10.02.19.. godine u Podgorici, gdje i prebiva, državljanin CG, po zanimanju radnik, oženjen, otac četvoro djece, pismen, sa završenom Srednjom mašinskom školom, vojsku služio 1973.godine u Užicama, vodi se u VE, neodlikovan, srednjeg imovnog stanja, osuđivan presudom Opštinskog suda Titograd K. br.162/83 od 21.05.1984.godine zbog krivičnog djela pljačka iz čl.185 KZ SRCG na kaznu zatvora u trajanju od 2 mjeseca , uslovno na jednu godinu, presudom Opštinskog suda Titograd K.br.704/88 od 12.01.1989.godine zbog krivičnog djela krađa iz čl.152/1 KZ SRCG na kaznu zatvora u trajanju od 3 mjeseca,uslovno na dvije godine , presudom Osnovnog suda u Podgorici K.br.349/91 od 14.01.1993.godine zbog krivičnog djela uvreda iz čl.84.st.1.KZ RCG kojom mu je izrečena sudska opomena, presudom Osnovnog suda u Podgorici K.br.99/8199 od 21.12.2004.godine zbog krvičnog djela iz čl. 38. KZ RCG na kaznu zatvora u trajanju od 5 mjeseci, uslovno na jednu godinu</span>
</p>
<p class="p6"></p>
<p class="p6">
<span class="s1">2. </span><span class="s2">E. V.</span><span class="s1"> z</span><span class="s2">v. E.</span><span> od oca N. i majke V. rodjene R. rodjen 10.01.19...godine u Nikšiću, gdje i prebiva, državljanin CG, nezaposlen, oženjen, otac troje malojetne djece, pismen, sa završenom Gimnazijom, vojsku služio 1994.godine u Danilovgradu ne vodi se u VE, neodlikovan, lošeg imovnog stanja, neosuđivan</span>
</p>
<p class="p6"></p>
<p class="p8">
<span>Na osnovu čl. 373. tačka. 2. ZKP-a se </span>
</p>
<p class="p8"></p>
<p class="p9"></p>
<p class="p10">
<span class="s1">OSLOBADJAJU  OD OPTUŽBE</span>
</p>
<p class="p11"></p>
<p class="p6"></p>
<p class="p6">
<span class="s1">Da </span><span class="s2"> su:</span>
</p>
<p class="p6"></p>
<p class="p6">
<span>Dana 01.aprila 2008.godine, oko 15,00 časova, ispred hotela „Grand“ u Cetinju,svjesno i voljno učestvovali u grupi ljudi koja je zajedničkim  djelovanjem učinila krivično djelo nasilničko ponašanje iz čl. 399. Krivičnog zakonika, za koje krivično djelo se može izreći kazna od 5 (pet) godina zatvora, a na štetu R. D. iz Cetinja, na način što su kada se ošt. R. D. u svojstvu izvršnog direktora  hotela „Grand“ obratio predsjedničkom kandidatu M. A. sa molbom i zahtjevom da sa svojim pristalicama  napusti prostor ispred hotela, jer mu nije dozvoljeno da na tom mjestu održi politički promotivni skup, oštećenom  je tada prišao optuženi B. M. koji ga je uhvatio rukom za revere jakne, istovremeno mu upućujući uvredu sadržine „što se dereš bitango jedna“, nakon čega  se ubrzanim korakom prema oštećenom uputio optuženi E. V. u grupi sa više nepoznatih lica, koji su na parking prostoru ispred  stepeništa navedenog hotela sustigli oštećenog koji je u medjuvremenu pokušao da pobjegne i vršeći nasilje prema istom, zadali mu više udaraca rukama i nogama u predjelu glave i tijela, nanoseći pri tom oštećenom R. D. laku tjelesnu povredu u vidu stanja kontuzije glave i desnog ramena,kojom prilikom je opt. E. V. uputio uvredu sadržine“znaš li ti odakle sam ja djubre, ja sam E. sa Njeguša” da bi neposredno zatim kada je oštećeni ušao u hol hotela, takodje optuženi sa više nepoznatih lica pokušali da nasilno uđu u prostorije hotela u čemu su bili spriječeni intervencijom policijskih službenika Uprave policije Ispostave Cetinje, </span>
</p>
<p class="p6"></p>
<p class="p6">
<span>-čime bi, izvršili krivično djelo učestovovanje u grupi koja izvrši krivično djelo iz čl. 404.st.1. Krivičnog zakonika.</span>
</p>
<p class="p6"></p>
<p class="p6"></p>
<p class="p6">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p5">
<span>     </span>
</p>
<p class="p5"></p>
<p class="p4">
<span class="s1">O b r a z l o ž e nj e</span>
</p>
<p class="p4"></p>
<p class="p5"></p>
<p class="p6">
<span>Osnovno državno tužilaštvo u Cetinju podignutom optužnicom Kt.br. 127/08 od 02.jula 2008.godine stavilo je na teret opt. B. M.  M. Z. B. M. V. B. P. A. J. M. i E. V. izvršenje  krivičnog djela učestvovanje u grupi koja izvrši krivično djelo iz čl. 404.st.1. Krivičnog zakonika.</span>
</p>
<p class="p6"></p>
<p class="p6">
<span>Prvostepena presuda u datoj krivičnopravnoj stvari je ukinuta Rješenjem Višeg suda u Podgorici Kž. br.1382/11 u odnosu na osudjujuci dio i u tom dijelu predmet je vraćen prvostepenom sudu na ponovni postupak i odlučivanje.</span>
</p>
<p class="p6"></p>
<p class="p8">
<span>Shodno ukidnim razlozima sadržanim u odluci Višeg suda zakazan je glavni pretres na kojem je zastupnik optužbe u završnoj riječi ostao pri podgnutoj optuznici. Osvrnuo  se na ukidne razloge rješenja Višeg suda u Podgorici i ukazao da je krivično djelo koje je stavljeno na teret optuženima ,a to je učestvovanje u grupi koja izvrši krivično djelo, djelo koje je učinjeno kao rezultat djelovanja svih članova grupe, a da se pri tome ne može tačno utvrditi doprinos svakog pojedinca pojedinačno. U suprotnom, postojalo bi izvršenje krivičnog djela neke druge vrste ,odnosno drugog krivičnog djela koje je svrstano u obilježje krivičnog djela učestovanje u grupu koja izvrši krivično djelo iz člana 404. stav 1. KZ-a .U konkretnom slučaju postojalo bi krivično djelo nasilničko ponašanje u odnosu na lica koja je utvrđeno da su izvršila krivično djelo. Imajući u vidu da u ovom postupku nije bilo moguće utvrditi ,ko su ta lica ,a kako je utvrđeno da su B. M. i E. V. po njegovom mišljenju učestovali u ovoj grupi koja je izvršila krivično djelo nasilničko ponašanje na štetu R. D. smatra da bi ih sud trebao oglasiti krivim i osuditi po zakonu. </span>
</p>
<p class="p6">
<span> </span>
</p>
<p class="p6">
<span>Optuženi B. M.</span><span class="s1"> </span><span>u svojoj odbrani je istakao da se dana 01.04.2008.godine, nalazio u Cetinju u svojstvu šefa organizaciono – bezbjedonosne službe Srpske narodne stranke u kojoj je inače zaposlen i da je u kritično vrijeme pomagao da ne dodje do teže incidentne situacije, da je obavljao svoj posao vezan za bezbjednost i skupa i samog predsjednika stranke gosp. M.. Došao je malo ranije u hotel Grand  jer je mislio da će biti tribina u hotelu. Popio je piće i kada se primaklo vrijeme u koje je bila zakazana tribina izašao je ispred hotela da sačeka predsjednika stranke. Neko iz stranke iz organizacionog odbora je rekao da je ispao neki nesporazum i da odgovorni ljudi iz hotela ne daju da se održi tribina. Kada je naišao predsjednički kandidat neko mu je rekao da tribina ne može da se održi. On je istog momenta rekao da nema nikakvih problema i da će se tribina održati napolje. Neki čovjek zapravo R. kojeg nikada nije vidio u životu počeo je da prilazi i da se raspravlja sa M. Predsjednik stranke je počeo da se obraća narodu, a R. se primakao blizu njega i žučno sa  njim počeo nešto da raspravlja, a on se primakao na jedno metar od njih ispod stepenica. R. je pošao rukom na M. a on ga je u tom trenutku zgrabio i povukao tri, četiri, možda i pet koraka od M.. U tom momentu nastao je neki metež, narod je krenuo prema njima i on se okrenuo prema narodu gledavši prema M., ostavljajući R. koji je i njemu počeo nešto da dobacuje. R. se vulgarno obraćao narodu, njega i predsjednika psovao i narod je u više navrata kretao prema njemu. On je ,koliko je bio u mogućnosti zaustavljao taj narod, tu su još neki momci vjerovatno kolege R. nešto dobacivali i upamtio je neku osobu koja je bila obučena u crveni džemper koja se isticala po vulgarnosti. Primijetio je u toj gužvi policajca u civilu ,ali nezna kada je on došao. Izjavio je da na više od 50 skupova širom Crne Gore ni na jednom nije bilo problema, i nikoga nije udario. Mišljenja je da im je bila odobrena tribina , jer nebi dolazili na nju,a nije bio problem ni kada su rekli da ne može. Takodje su mirno napustili  hotel kada im je rečeno da se tribina u njemu ne može održati. To je bio miran skup sve do momenta kada je R. krenuo prema predsjedniku i čak su ga oni bili smirili u prvom napadu, ali on je opet počeo da vrijedja. Ne opravdava tok dogadjaja koji se zbio , je je njegov posao da spriječi da ne dodje do problema. Nije nikoga vrijedjao, zlostavljao, nego je to uradio R.. On je najviše psovao po nacionalnoj pripadnosti. Taj dan je došao ispred hotela sa stranačkim autobusom. Bio je angažovan na obezbjedjenju kritične prilike, jer je to njegov redovan posao i zaduženje u stranci. Pored njega u stranci na obezbjedjenju su bili angažovani J. M. i E. M. a ostali optuženi su ili funkcioneri ili simpatizeri, koji su prisustvovali skupu. B. M. je samo funkcioner stranke. R. je rekao nešto upitno kao„što hoćeš bitano jedna“,dakle nije se mogao sjetiti, ali mu nešto jeste kazao. Kada je gosp. M. htio da se obrati i saopšti da skup nije dozvoljen, on je uhvatio R. preko ruku, odgurnuo ga u stranu nekoliko koraka, kako bi ga udaljio od M. tu ga ostavio i vratio se M.. U toj gužvi je najviše prepoznao R. koji je dizao galamu, a nije se mogao sjetiti da li je neko od ostalih optuženih bio u toj gužvi. R. je prema M. krenuo nepristojno i neprirodno. Nije se mogao sjetiti svih riječi, jer mu je  u interesu bilo  da sve protekne mirno, a da se on tako nije ponašao do svega nebi ni došlo. Kada je počela gužva on je samo sprečavao narod da ne krene prema R. a prevashodno vodeći računa o bezbjednosti M.. Tvrdi da ni oštećenog ni bilo kog drugog nije udario, nije pokušao nasilno da udje u hotel, a poslije gužve nije imao namjeru da ulazi u hotel, čak ni za vrijeme te gužve i tog dana je samo pošteno zaradjivao hleb za svoje četvoro maloljetne djece. </span>
</p>
<p class="p6">
<span>Istakao je da u vezi krivičnog djela koje mu se stavlja na teret ne osjeća se krivim.</span>
</p>
<p class="p6"></p>
<p class="p6">
<span>Optuženi E. V.</span><span class="s1"> </span><span> je u svojoj odbrani istakao da je član glavnog odbora SNS stranke. U toku kampanje angažovan je u obezbjedjenju predsjedničkog kandidata A. M.. Od početka kampanje imali su instrukcije da sve prolazi mirnim tokom i da se trude da ne dolazi do nikakvih incidentnih situacija, a naročito ne fizičkih kontakata sa bilo kim. Sve je bilo tako do dolaska na Cetinje. Kritičnog dana ,po dolasku na Cetinje ništa nije upućivalo na nastajanje bilo kakve incidentne situacije. A. M. je bio gost na radio Cetinju, gdje su vrlo srdačno primljeni,a kada se gostovanje na radio Cetinju završilo, krenuli su prema  hotelu „Grand“ gdje je bila zakazana njihova promocija po saznanju koje  su imali od njihovog organizacionog odbora. U autu koje se kretalo iza auta A. M.  bili su J. M. i on. Po dolasku ispred hotela predsjednik je probao da udje u hotel, medjutim, bio je spriječen, pa je zastao na stepenicama koje se nalazi na samom ulazu u hotel, kako bi pokušao da se obrati prisutnima i objasni im da se promocija ne može održati u hotelu „Grand“. Za sve to vrijeme on i ostali ljudi su se nalazili na platou ispred hotela koji se nalazi ispod stepeništa na kojima je stajao predsjednik M.. U jednom trenutku na vratima hotela pojavio se čovjek za kojeg je tek kasnije saznao da je direktor hotela i vrlo neprijatnim i agresivnim tonom, obratio se M. riječima: „mrš odavde ovo je naše“, hvatajući ga za ruku, kada su oni prišli predsjedniku, praveći jedan obruč oko njega kako bi ga zaštitili od svakog eventualnog napada i povredjivanja. Za svo to vrijeme R. nije prestajao da ih psuje upućujući im riječi: „cigani jedni, mrš u Peć da držite miting“, našto mu je on odgovorio da je E. sa Njeguša, da neće da ide na Kosovo i da je ovo njegova država. Nakon toga oni su zajedno sa predsjednikom napustili taj dio ispred hotela i pošli u pravcu njihovih kola, jer su imali dalji plan promocije na primorje. Neposredno pred njihov odlazak  direktor hotela se ponovo pojavio na vrata hotela i uputio im pogrdne riječi. Nakon toga oni su otišli na primorje. Na kraju je istakao da odgovorno tvrdi da niko od članova obezbjedjenja njihovog predsjednika nije udario R. niti bilo kog drugog, a da li je neko nekoga udario on to nije mogao da vidi, jer je bio usko skoncentrisan na predsjednika. Nije znao ko je direktor hotela nego je pročitao narednih dana u novinama. Nakon skupa otišao je u Nikšić gdje stanuje. Niko od obezbjedjenja nije prilazio R. jer su ostali uz M.. B. M. nije prilazio R.u, nego se čak sjeća u jednom trenutku da je R. prišao i počupao M. za rukav. Od obezbjedjenja uz M. su tada stajali on, B. M. J. i M. B.. Nakon što direktor nije dozvolio skup otpratili su gosp.M. do vozila i otišli kući. Dok su tu bili samo je direktor hotela pravio gužvu, nazivajući ih „ciganima“ i govoreći im „ mrš u Peć“, a niko nije na te riječi direktora reagovao od obezbjedjenja, a od ostalih nezna. Bio je obučen u odijelo teget boje i plavu košulju sa crnim špicastim cipelama,i imao je naočare za sunce. Nije bio u kožnoj jakni, ni u bermudama. Na skup je došao autom zajedno sa J.</span>
</p>
<p class="p6"></p>
<p class="p11">
<span>Branilac opt. N. M. adv. iz Podgorice je u završnoj riječiistakao da nakon sprovedenog dokaznog postupka slovom i brojem nijedan od svjedoka uključujući i oštećenog nije označio njegove branjenikekao počiniocedjela stavljenog im na teret. Kao njihov branilac može reći samo da je optužba neosnovana , tako da sud može samo da ih oslobodi, tj. uz svo razumijevanje profesionalne  pozicije tužioca istakao je da je  njegov  jedini  na   pravu       zasnovan            izbor   mogao    biti odustanak od optužbe za sve branjenike , ali on se opredijelio za simulaciju optužbe. Sve to posebno nakon provedenog dokaza - uvida u snimak dogadjaja koji na drstičan način opovrgava navode optužnice da su njegovibranjenici tukli ošt. ili da ga je M. B. udario u rame, ili da su oni htjeli  nasilno  da udju  u  hotel.  Snimak  pokazuje  sve  suprotno . Naglasio je da je oštećeni neovlašćeno i bez ikakvog razloga spriječio održavanje  predizbornog skupa predsjedničkog kandidata kojem  je pravo na održavanje skupa bilo zajemčeno izborno pravnim zakonodavstvom CG</span>
</p>
<p class="p11">
<span>te da stoga smatra pogrešnim što je raniji predsjednik vijećan dozvoljavajući odgovore na pitanje branilaca ignorisao ulogu tadašnjeg direktora hotela R. jer je time ignorisao drevni pravni aksion da nema posledice bez uzroka. Znajući da njegovi  branjenici nijesu počinili nikakve akte nasilja zastupnik optužbe je vještački pokušao da ih ubaci u grupu koja vrši krivično djelo , iako snimak direktno demantuje, jer jedina grupa kojoj mogu pripadati njegovi branjenici je ona koja pokušava da spriječi nasilje i u toj grupi su pored npr.braće B.  i E. V. kao člana obezbjeđenja i poslanici A. M. i S. R. Njihov politički interes, a za njegove branjenike zadatak u okviru tog interesa bio je red na skupu, a ne nasilje, zato su se oni trudili da to nasilje obuzdaju ili amortizuju pa smatra krajnje nekorektnim i</span>
</p>
<p class="p11">
<span>zlonamjernim ako se u bilo kom kontekstu njihovo fizičko kretanjeinterpretira u smislu vršenja nasilja, a ne sprečavanja nasilja, uostalom više svjedoka u ovom postupku je istaklo korektno ponašnje predsjedničkog kandidata, funkcionera stranke i stranačkog obezbjedjenja. M. B. je na akt agresije direktora R. prema M. (predsjedničkom kandidatu) reagovao kao svaki šef obezbedjenja  udaljio ga, odmah se odmakao od njega, što se na snimku potpuno jasno vidi. Tvrdnju zastupnika optužbe da ga je udario pesnicom u rame demantuje i snimak dogadjaja i sam R. koji na pretresu to nije potvrdio nego je rekao da on to pretpostavlja. M. mu jeste uputio riječ “bitango” ,ali za krivično djelo uvrede nema ovlašćenog tužioca. Dakle, to je sve što je uradio M. B. i u ovim radnjama  apsolutno nema djela stavljenog mu na teret. U daljem toku dogadjaja učestvovao je tek toliko što je zajedno sa svjedokom</span>
</p>
<p class="p11">
<span>S. R. sada oslobodjenim J. M. i drugima sprečavao nepoznate ljude  na vratima hotela u namjeri daljeg obračuna.Dakle, sve potpuno suprotno navodima optužbe da se ovdje i ne postavlja logično pitanje da li je kriv ,već zašto je optužen uopšte .Što se tiče E. V. skrenuo je  pažnju sudu na njegove emotivno izgovorene riječi  “ ja sam E. sa Njeguša” ,a upravo te riječi slikovito ukazuju da je i on kao  i ostali prethodno bio vrijedjan i ponižavan,psovan i upućivan da ide u Peć i u Srbiju , pa njegovo pozivanje da je na tlu sa koga potiče jedino se može razumjeti kao odbrana od verbalnog nasilja kojem je bio izložen. Naravno, treba li reći da ga ni svjedoci, ni snimak apsolutno ni u čemu ne identifikuju kao aktera nasilja koje je kao i ostali</span>
</p>
<p class="p11">
<span>sprečavao.  Uz sve to, obzirom da je tendencija optužbe ili ovoga što je od</span>
</p>
<p class="p11">
<span>optužbe ostalo namjerno ili nenamjerno bilo da predstavi kako je cio taj skup </span>
</p>
<p class="p11">
<span>nasilnička grupa bio , pa je bio kriv svako ko se tu zatekao i ko se mogao</span>
</p>
<p class="p11">
<span>identifikovati ličnim podacima. Skrenuo je pažnju da se na snimku dogadjaja</span>
</p>
<p class="p11">
<span>cijelo vrijeme čuju glasovi koji upozoravaju : "nemojte, stanite, šta radite</span>
</p>
<p class="p11">
<span>ljudi i sl”. Dakle, to je trebao biti miran skup, odobren zakonom i u skladu sa</span>
</p>
<p class="p11">
<span>zakonom, a incidentu  do koga je  nažalost došlo na opisani način njegovi</span>
</p>
<p class="p11">
<span>branjenici ničim nijesu doprinijeli. Uvjeren je da ovaj sud nema namjeru ni</span>
</p>
<p class="p11">
<span>želju da proglasi krivcima nedužne ljude, ljude koji sa puno strpljenja dolaze</span>
</p>
<p class="p11">
<span>na ovo sudjenje već tri godine, iako svjesni da su nepravedno osudjeni, ali sa</span>
</p>
<p class="p11">
<span>vjerom u pravednu odluku ovog suda. Oni ,a i on kao branilac pokušavaju da</span>
</p>
<p class="p11">
<span>razumiju da ovaj postupak ima genezu u tadašnjoj predizbornoj kampanji</span>
</p>
<p class="p11">
<span>u kojoj se održavaju javni skupovi, i kada je institucijama jedino bio važan</span>
</p>
<p class="p11">
<span>čvrst stav u pogledu izbijanja incidenata, zato je bila važna reakcija, a</span>
</p>
<p class="p11">
<span>manje važno što su se umjesto pravnih učesnika incidenta u ulozi optuženih </span>
</p>
<p class="p11">
<span>njegovi  branjenici našli ni krivi ni dužni. Medjutim , ono što je tada bilo nevažno sada je jedino važno, oni nijesu u tome učestvovali ,nijesu počinili nikakvo krivično djelo i neosnovano su optuženi. Ni poslije 17 saslušanih svjedoka koji ničim nijesu potvrdili navode optužnice, ni poslije izjašnjenja oštećenog R. na ponovnom pretresu da optuženi nijesu ti koji su vršili nasilje nad njim, ni poslije pregledanog snimka koji ne potvrđuje optužnicu, ni kod rezerve koju pokazujei Viši sud u pogledu opskurne, a po njemu i nemoguće kvalifikacije nepostojećeg krivičnog djela, ni kod postojanja člana 44 ZKP-a koji tužioca obavezuje da uzme u obzir činjenice koje okrivljenim idu u prilog, a ide im u prilog sve ovo što je naveo, tužilac ne želli da odustane od gonjenja i istrajava na optužnici pretvarajući tako ovaj proces u kafkijanski. Ni njegovi branjenici ,ni on kao branilac skoro da neznaju od čega da se brane kada u ovom postupku ne postoji ništa što bi optužbi dalo za pravo. Prosto zato što je optužba napravila propust u početku i optužila potpuno pogrešne ljude, sada znači učestvujemo u nekoj vrsti simulovanog postupka.Ukazao je na omašku u ukidnom rješenju Višeg suda gdje se pogrešno navodi kao navodno nesporno da je M. B. zadao R. udarce na platou ispred ulaza u hotel, a zatim i na pomoćnom ulazu, što apsolutno ne proizilazi ni iz jednog dokaza .Sam oštećeni R. je na pretresu od 27. 10. 2009. godine samo pominjao neke svoje predpostavke ,a u ponovnom pretresu se direktno izjasnio da ga M. B. nije udarao. Uostalom i na pregledanom snimku se dobro vidi da je M. kao pripadnik obezbjeđenja uhvatio oštećenog za ruku udaljio ga par koraka od predsjedničkog kandidata i odmah potom se povukao unazad pa je nemoguće da je bilo nekog drugog kontatkta između njih. Inače pregledani snimak kao dokaz negira tvrdnju optužbe da je M. B. prišao R.u jer je očigledno da je R. prišao predsjedničkom kandidatu za čiju bezbjednost je B. bio zadužen. Takođe snimak negira tvrdnju optužbe da se R. obratio mirnim tonom i molbom jer u tom slučaju M. B. ne bi spontano reagovao pitanjem "kome se ti dereš". Ovo je bukvalo sve što se tiče kontakta i komunikacije između njih dvojice i tu niti ima niti može biti krivičnog djela o kojem govorio optužba.Uiz to, pomalo je uvredljivo za ličnost M. B. insinuiranje da je on pripadao nekoj grupi da je vršio nasilje kod notorne činjenice da je njegov posao bio sprečavanje nasilja. Da se tenzije smire i situacija obuzda doprinio je zajedno sa poslanikom S. R. što opet pokazuje snimak sa članovima obezbjeđenja između ostalih i svjedokom J. M. čiju pozitivnu ulogu je istakao prisutni policajac M. S. a i ovog svjedoka je tužilac ranije bio optužio. Ovdje je jedina dilema zašto sve ovo ne želi da vidi zastupnik optužbe i ako ga na to obavezuju odredbe ZKP-a. Ponovo i najiskrenije ističem da za mene logično pitanje nije da li je M. B. kriv već zbog čega je uopšte optužen. Ovo pitanje u odnosu na E. V. i u ukidnom rješenju faktički postavlja Viši sudu. Osim što izgovara riječi da je on E. sa Njeguša on u ovom postuku nigdje drugo ne postoji niti snimak potvrđuje navode u odnosu na njega niti ga iko drugi uopšte pominje osim što pojedini svjedoci ističu korektno ponašanje M. obezbjeđenja kome je E. pripadao. Što se tiče pravne kvalifikacije tužioca njome se uopšte nije  bavio u ranijem postupku i ako je i tada i sada smatra nelogičnom jer ovakva optužnica mijenja smisao norme i razlog njenog postojanja u Krivičnom zakoniku što smatra da i tužilac zna, međutim i pored toga što je ovakva optužnica formalno neodrživa za njega kao branioca bitna je suština, a ona je da M. B. nije uradio ništa nezakonito, da je u skladu sa svojom ulogom na skupu sprečavao nasilje i stoga ne vidi kakvu zakonitu odluku može da donese sud osim da ga oslobodi ,a sve to važi i za E. V.. </span>
</p>
<p class="p6"></p>
<p class="p6">
<span>Radi razjašnjenja predmetne krivično-pravne stvari sud je u dokaznom postupku na glavnom pretresu proveo sledeće dokaze: saslušao ošt.R.D. ,te svjedoke B. M. J. M. M. Z. V. B. a na saglasan predlog stranaka umjesto neposrednog saslušanja svjedoka R. S. J. M. R. R. L. M. J. R. O. I. R. R. V. P. Č. S. K. R. V. A. M. S. i M. A. pročitao njihove iskaze date tokom postupka ,pročitao zapisnik o prepoznavanju lica UP Ispostave Cetinje br.02-sl od 03.04.2008. godine, nalaz i mišljenje sudskog vještaka medicinske struke dr .R. S. posl.br. Ki. 33/08 od 30.05.2008. godine ,sa izvještajem ljekara hitne pomoći JZU „Dom zdravlja“ Cetinje br.2717 od 01.04.2008.godine o vrsti i težini tjelesnih povreda ošt. R. D. te izvršio uvid u video snimak sačinjen dana 01.04.2008.godine od strane RTV CG i pročitao izvode iz kaznene evidencije za optužene B. M. i E. V..</span>
</p>
<p class="p6"></p>
<p class="p6">
<span>Ošt. R. D.</span><span class="s2"> </span><span>u svom iskazu je naveo da je od prije četiri godine od događaja zaposlen u “Cetinjetursu” na mjesto izvršnog direktora. Dana 27.marta 2008. godine na recepciji hotela je došao jedan čovjek kojeg on nije poznavao, za kojeg je tek kasnije saznao da se zove R. R. koji se obratio njemu i njegovom kolegi V. P. radi traženja  sale za održavanje nekog skupa,ali tom prilikom im nije rekao za kakve potrebe traži salu samo je naglasio da traži salu od 40 do 50 mjesta i oni su mu ponudili njihovu TV salu. Tom prilikom uputili su ga na direktora turizma i ugostiteljstva R. J. i obavijestili ga pritom  da sat  vremena korišćenja sale staje 50,00 eura. Tu su se pozdravili ,a ovaj  ni u jednom trenutku nije pomenuo svrhu skupa. Rekli su mu da ostavi brojeve svog telefona na recepciji hotela kako bi ga R. J. pozvao na razgovor i dogovor. Kad su se rastajali on im je onako kroz priču saopštio da je on to mogao odraditi i u Obodu, ali kako je tamo gužva i radnici štrajkuju, onda se odlučio da iznajmi prostoriju u hotelu “Grand”, pa je  na osnovu te njegove opaske, shvatio da se radi o nekom sindikalnom skupu. Na dan 01.april 2008.godine, bio je u svom stanu kada je primio telefonski poziv od strane kolege da se ispred hotela “Grand” nalazi grupa ljudi sa obilježjima – zastavama SNS, a kolega je poziv primio od strane recepcionera P. V.  U 14,55 minuta pozvao je recepciju hotela, javio se recepcioner P. V. i istog  je pitao što se dogadja. Na to njegovo pitanje ovaj mu je odgovorio da su došli predstavnici partije SNS i da su oni zakupili salu. Tada je pozvao svog kolegu R. J. kako bi se informisao da li je prodata sala za održavanje tog skupa,a ovaj mu je odgovorio odrečno. Ponovo je nazvao recepcionera V. i pitao ga  da li je neko ušao u salu, on mu je odgovorio da jedan dio njih jeste, ali da je većina ostala ispred hotela. Rekao je da se aktivira obezbjedjenje i da više ne dozvoli nikome da udje u hotel. Kad je stigao ispred hotela “Grand” zatekao je veliku masu ljudi koja je bila sa obilježjima SNS partije, a on je nesmetano ušao u hotel, tom prilikom ga niko nije vrijedjao niti provocirao. Na ulaznim vratima hotela stojalo je i njihovo obezbjedjenje, tačnije jedan momak.Otišao je pravo u TV salu gdje se nalazilo oko 15-oro ljudi, koje  je zamolio da izadju i napuste salu sa razloga što je nijesu iznajmili u te svrhe. Oni su bez riječi napustili salu i odnijeli kompletan njihov propagandni materijal. Kad se vratio na recepciju hotela zatekao je potpredsjednika  SNS S. R. i još nekog čovjeka za kojeg nezna ko je. S. R. kojeg inače zna od ranije pitao ga je zašto ne mogu da održe  skup, kada je salu zakupio R. R. i tada je po prvi čut čuo da je sala zakupljena za tu svrhu. Odgovorio mu je da se skup održati ne može. Čovjek je odmah negodovao i rekao  “održaćemo ga danas ovjdje”, da bi mu on uzvratio riječima: “ održati ga nećete ovdje, dok sam ja živ”. Poslije kraćeg njihovog negodovanja oni su napustili hotel bez ikakvog konflikta. Sa njim na recepciji hotela u tom trenutku nalazio se i direktor hotela I. O. kojeg je  pitao da li je iko obavijestio policiju da se masa naroda nalazi ispred hotela, našto mu je potvrdno odgovorio. Poslije nekoliko minuta primijetio je da se na stepeništu – samom ulazu u hotel “Grand” nalaze ljudi, medju kojima je prepoznao predsjedničkog kandidata A. M. koji se obraćao skupu.  Izašao je van, prišao A. M. i najljubaznije i najnormalnijim tonom ga zamolio da sa svojim pristalicama oslobodi ulaz u hotel i da sadje na ulicu i tamo održi govor ako hoće. M. mu je odgovorio da hoće, samo da se obrati pristalicama.  Ponovo ga je zamolio da sadje i da  im oslobodi ulaz, našto mu je A. ponovo odgovorio da će da se obrati samo pristalicama. Nakon toga , obzirom da je masa zviždala i upućivala pogrdne riječi “ustaše”, on se glasnije obratio M. i rekao mu: “druže ne možete im se odavde obraćati”. Tada je čuo da mu se  momak koji se nalazio iza njega obraća riječima: “ bitango što vičeš na njega, nije ti on drug”. Okrenuo se prema tom momku koji je bio obučen u žutu jaknu i zelenu majicu, po tome ga je i zapamtio,a prema kojem se potom  okrenuo i rekao mu: “ne može mi niko biti drug, ni ti, ni on, ni niko ko se sada nalazi ispred ovog hotela”. Ovaj momak ga je povukao za jaknu i za ruku, izvukao ga iza M. i udario ga stisnutom pesnicom u predjelu ramena. Pošto je krenuo prema jednom uskom prolazu koji služi za prolaz invalida  sa kolicima stiglo ga je jedno 5 – 6 njihovih pristalica koje su ga tom prilikom udarale u predjelu glave i tijela, rukama, nogama i stisnutim pesnicama. U to je došla policija i ona ih je radvojila, a kada je primijetio dva policajca u civilu pošao je prema njima. Želio je da istakne da je tog radnog dana, radni dan završio u 14 časova i 15 minuta i dok je sjedio na recepciji nelogično mu je da je neko nije bio od njihovih pristalica, obzirom da im je skup počinjao u 15,00 časova, kako bi pripremio salu za taj skup i donosio njihov propagandni materijal kako bi se održao skup. Istakao je da nije poznavao prije događaja niti jednog  optuženog, niti ih je ikada ranije sreo ili vidio u bilo kojoj situaciji, a iz dogadjaja prepoznao je lice B. M. i njegovog brata M. Njih je u tom dogadjaju primijetio. Sa njima je imo naki verbalni duel, kada ga je za jaknu povukao B. M. što se vidi na snimku. Napomenuo je daje govorio ono što je doživio a ne iz saznanja koje bi crpio iz naknadnog pregleda video snimka.B. M. mu se prilikom povlačenja za jaknu obratio riječima: “bitango ne možemo mi tebi biti drugovi” odgovarajući na njegovo obraćanje M. kada mu se obratio sa druže. M. ga je tada i udario sa ledja u predjelu desnog ramena i vrata, odn.pojasnio je da je vidio da ga je B. M. povukao unazad i da je odmah nakon toga primio udarac ,sa kojih razloga je pretpostavio da je to bio on.B. M. je upamtio po naočarima za vid i po tome što je ćelav. Jednostavno, to je fizionomija koja mu se urezala u pamćenje. Nije mogao da vidi da li je kakve agresivne radnje M. preduzimao prema njemu, jer nakon povlačenja za jaknu na njega je jurnulo 10-tak ljudi, pa se povukao u jedan prolaz za invalide i zaklonio glavu rukama.Na ponovno održanom glavnom pretresu  je pojasnio da po njegovom mišljenju ljudi koji su napravili da do ovoga dođe nijesu optuženi.Ne smatra da je oštećen radnjama B. M. i E. V. .Dakle,kao što je i ranije isticao B. je prepoznao zbog žute jakne u kojoj je bio,a u kojoj je došao kada je vršeno prepoznavanje i sa istim se četvrtog dana nakon dogadjaja i pozdravio,a istog je prepoznao kao nekog ko je bio tu ,ali ko ga nije udarao .Za E. nezna ni da li je bio prisutan.Jedan momak u crnoj majici,crnim farmerkama ,mlad ga je izvrijeđao I udario tom prilikom. Nije se pridružio krivičnom gonjenju protiv optuženih i nije postavio odštetni zahtjev.</span>
</p>
<p class="p6"></p>
<p class="p12">
<span>Svjedok M. Z. u svom iskazu je naveo da se naznačenog dana nalazio ispred hotela "Grand" na Cetinju kao član i simpatizer Nove srpske demokratije,a tom prilikom kako je došlo do opšteg haosa primijetio je jer inače poznajeB. M. i E. V. kako sprečavaju da neko ne napadne njemu tada nepoznatog čovjeka jer kada je masa krenula oni su sprečavali da ga ne napadnu.</span>
</p>
<p class="p12"></p>
<p class="p8">
<span>Svjedok V. B. u svom iskazu je naveo da obzirom na protek vremena se ne može sjetiti svih detalja, samo zna da su prisutni optuženi  B. M. i E. V. kao obezbjeđenje članova stranke sprečavali da ne uđe narod unutar hotela, dakle tom prilikom nije primijetio da su isti bilo koga udarili.</span>
</p>
<p class="p6"></p>
<p class="p6">
<span>Svjedok B. M. u svom iskazu je naveo da članovi obezbjedjenja nijesu učestvovali u grupi koja je vršila nasilničko ponašanje prema R. D. već naprotiv isti su sprečavali da ne dođe do težeg incidenta,a i jedan i drugi optuženi su bili članovi obezbjedjenja.</span>
</p>
<p class="p6"></p>
<p class="p6">
<span>Svjedok J. M. u svom iskazu je naveo da je zajedno sa optuženima kao član obezbjedjenja sprečavao da ne dodje do nekog ncidenta nakon što je R. izašao I krenuo u pravcu M. ali bilo kakvog udaranja I fizičkog kontakta ,sem što su rukama sprečavali da isti priđe M. tj. napravili su obruč oko njega.Lično nije vidio da je bilo ko udarao R.a.</span>
</p>
<p class="p6"></p>
<p class="p6">
<span>Svjedok J. M.</span><span class="s2"> </span><span> u svom iskazu je naveo da je rodjeni Cetinjanin, da je vezan za svoj grad  i da su ljudi koji su došli na promotivni skup su mu prijatelji iz Cetinja te da mu je zato dogadjaj teško pao. U Cetinje je došao sa S. M. čovjekom od 65-66 godina, sa njegovim autom, kako bi prisustvovao skupu promocije predsjednika Srpske liste koja je trebala da se održi u hotelu “Grand”.  A. M.je bio u prostorije Radio Cetinja sa njegovim obezbjedjenjem. Kada je htio  da popije vodu u hotelu čovjek na vratima mu nije dao da udje odn. saopštio mu je da ne može u hotel da se udje. U jednom trenutku iz hotela su počeli da izlaze ljudi koji su držali portrete A. M. a prije toga je obaviješten od ljudi koji su izlazili iz hotela da ne mogu da održe skup u hotelu i da ga neće održati preko direktora R. živog. Prišao je momcima iz Podgorice koji su bili mladji i pjevali moleći  ih da ne doprinose nemiru, niti na bilo kakve provokacije uzvraćaju, ujedno predstavljajući se da je Cetinjanin, da je bio predsjednik opštinskog odbora Srpske radikalne stranke ,a  znajući kakve te provokacije mogu  biti i kako bi to moglo nanijeti štetu predsjedničkom kandidatu. Pitali su ga da li su do sada nešto pogriješili, našto im je odgovorio da nijesu i zamolio ih da ne naprave nikakve provokacije, da ne slome nikakvo staklo ili bilo što da naprave. U tom momentu je došao A. M. sa obezbjedjenjem, pozdravio se sa narodom, a on je ponovo pošao do vrata da zamoli da udje da popije vodu, iz hotela su ga pustili da popije vodu ,a u hodniku hotela je vidio R. R. i čuo jedan ružan razgovor koji su osobe iz hotela vodile sa R. riječima “lažeš” i sl., a pošto nije bilo fizičkog kontakta nije obraćao pažnju na to. Kada je izašao napolje vidio je neku gužvu – guranje, bilo je tu vrijedjanja na nacionalnoj osnovi, prijećenja. Gdje se god kretao R. stvarao je gužvu, vrijedjao skup i predsjedničkog kandidata. Vidjevši guranje sprečavao je skup da ne dodje u kontakt sa R. jer je on vrijedjao srpsku majku i na svako takvo vrijedjanje prisutni na skupu su kretali prema njemu tako da nije mogao da spriječi neke koji su sa druge strane došli i udarali ga nekoliko puta, ali je istakao da je opet skočio i rekao R. “ daj molim te pusti to, ostavi to”, dok se R. sa tog mjesta uputio ispred hotela i počeo ponovo da vrijedja. Nijednog optužnog nije vidio da je udario R., a R. je izazvao incident, dok nije vidio i nije  se mogao izjasniti što su i kako kritične prilike optuženi postupili ispred hotela. Oni su njegovi prijatelji i zna ih od ranije. Bili su prisutni ispred hotela jer došli kada i A. M.. Nije vidio nijednog od optuženih da je udario, psovao ili vrijedjao ošt. R.a. Istakao je da je bilo osoba koje su to radile, ali ne optuženi. Tu je bila jedna grupa momaka koja je odnekla došla, ali on ne zna odakle, ti momci nijesu došli sa optuženima, a ta grupa momaka je prva došla ispred hotela. Nije vidio kako je nastala gužva, jer je tog momenta otišao u hotel ,kao što nije vidio da je iko nasrnuo na R. nego je R. nasrnuo na njih.Pojasnio je i ostao pri tvrdnji da je branio R. od nepoznatih momaka, ali ne i od optuženih. Optuženi su bili oko A. M. a mišljenja je da je A. M. bio ispred hotela. Kada je M.došao na stepenice ispred hotela i kada se obratio pristalicama on je izlazio iz hotela i bio iza njegovih ledja, bio je iza njega dva tri metra. Nije siguran ko je bio oko R. vjerovatno njegovi ljudi iz obezbjedjenja, a gospodin R. je stojao pored M. i tjerao ih da idu. Ne zna što se desilo pa  je R. krenuo prema ulici. Na njegovu psovku, na račun majke srpske, grupa momaka je krenula ka njemu, a on ga je branio. Stao je ispred M. da ga zaštiti koliko je mogao. Bio je u tom trenutku na kosoj  stazi lijevo od ulaznih vrata hotela, gledano sa vrata. Nije se mogao sjetiti da mu je još neko bio poznat i da je branio R. On je ostao na stepenicama da spriječi dalji dolazak momaka ,a u to je došla policija.</span>
</p>
<p class="p6"></p>
<p class="p6">
<span>Svjedok R. R. u svom iskazu je naveo da kada je dobio obavještenje iz centrale stranke da će predsjednički kandidat A. M. gostovati na Cetinju, 1.aprila 2008.godine u vremenu od 11,00 do 16,00 časova, pozvao je predstavnike stranke iz Rijeke Crnojevića i zadužio ih da organizuju promotivni skup na Obodu u 11 sati i obavijestio ih da će u Rijeci ostati do 14,00 časova. Odmah nakon tog obavještenja otišao je u hotel “Grand”, oko 15,00 časova sa namjerom da ispita uslove , prevashodno finansijske za zakup sale. Kod recepcije je sreo gospodina R. i još jedno lice iz hotela ,obavijestio ih o njihovim namjerama da organizuju promotivni skup u hotelu. Interesovao se za cijenu i tražio  da vidi salu. Odveli su ga i pokazali mu salu, i to  istu salu u kojoj je on tri puta lično govorio na promotivnim skupovima Srpske narodne stranke. Tom prilikom pitali su ga  da li treba da ostanu stolovi ili da se poredjaju stolice i on im je na to odgovorio kako god hoće, ali da bi više volio da ostanu stolice. Ostavio je broj telefona na recepciji, kako bi ga sjutradan komercijalni direktor nazvao i saopštio mu cijenu. Sjutradan ga je R. J. nazvao i kazao mu da je cijena po satu 50,00 eura. Prihvatio je i dogovoreno je plaćanje na recepciji neposredno prije održavanja skupa. Kasnije ga je još jednom nazvao i pitao ga što im još treba u sali da se doda kako bi organizovali skup. Rekao im je da ozvučenje ne treba, a prihvatio je da stave govornicu. Na dan predmetnog dogadjaja, nakon promocije na Rijeci Crnojevića, otišao je u 13,30 časova sa A. M. predstavnikom marketinške organizacije u radio Cetinje, gdje je bila zakazana besplatna promocija od 14 do 15 sati. Kasnili su 15 minuta, pa je emisija startovala u 14,15 časova, a završena je u 15,00 časova, s najavom voditelja da im počinje promotivni skup u 15,00 časova, zbog čega je emisija morala trajati 15 minuta manje. Pošto su imali pravo na besplatno reklamiranje promotivnog skupa on je sačinio tekst, predao ga direktoru Radio Cetinja i taj je tekst nekoliko puta objavljen ,a u kojem je najavljen promotivni skup na Cetinju i precizirano njegovo mjesto održavanja u hotelu “Grand”. Dakle, nije bila nikakva tajna ni za jednog gradjanina Cetinja da se na Cetinju organizuje promotivni skup A. M. u hotelu Grand. Dok se nalazio na Radio Cetinju, dakle tačno kada je završena emisija pozvao ga je R. R. i rekao mu  da ga traže iz hotela Grand, našto mu je odgovorio da malo kasni, ali da će donijeti pare i uplatiti na recepciju kad dodje tamo, misleći da ga traže zbog uplate. Kada su došli pred hotel “Grand”, a to je možda bilo 15,05 minuta zatekao je masu izmedju 200 do 300 ljudi po njegovoj slobodnoj procjeni. Kada je A. M. izašao iz kola članovi i simpatizeri Srpske liste sa Cetinja su  mu prilazili ,pozdravljali se sa njim i ljubili. Ušao je hotel Grand da izvrši finansijske obaveze, gdje je sreo J. R. koji mu je kazao da ga je prevario govoreći da je prijavio neki sindikalni skup. Odgovorio mu je da to apsolutno nije istina, jer on nikada u životu nije bio predstavnik nijedne sindikalne organizacije i nastojao je da na najmirniji način regulišu spor, ako ga je uopšte bilo. Gospodin I. O. koji je sa njim učio osam godina, rekao mu je u jednom trenutku “sad bih te zalijepio” ,nastojeći da ga isprovocira, našto on nije reagovao i izašao je napolje. Kada je izašao sa lijeve strane vidio je gosp.R. kako se otima, a držalo ga je nekoliko ljudi, apsolutno mu nije bilo jasno zbog čega se sve to dogadja. Čitavo rukovodstvo stranke i sa njima R. R. djelovali su vrlo miroljubivo i nastojali su da sve protekne u najboljem redu. Kao predsjednik opštinskog odbora SNS i član glavnog odbora, bio je spreman da istog trenutka podnese ostavku na sve funkcije i time napravi Srpskoj listi značajnu političku štetu, ako bi iko od stranačkih ljudi napravio bilo kakav izgred koji bi napravio štetu Cetinju. A. M. je pozvao okupljene da ostanu mirni, da ne nasijedaju provokacijama, nakon čega je otišao kod članova i simpatizera Srpske liste, koji su se nalazili na parkingu pored ograde Štamparije. Tom prilikom im je kazao da ostanu maksimalno mirni i da sjutra neće ići organizovano na promotivni skup u Podgorici, svjestan da bi se provokacije mogle nastaviti. U trenutku kada se A. M. sa prilaznih stepenica obratio prisutnima i kazao pozdravljam i ovaj krstaš barjak, svako prisutni je mogao čuti, da mu je iz pravca ulaznih vrata hotela upućena psovka na račun njegovog moralnog integriteta i nacionalne pripadnosti. Nakon toga ,nekoliko momčića potrčalo je ka mjestu gdje je govorio A. M. i našlo se iza njegovih ledja. Stvorila se gužva. Nije mogao primijetiti da je neko od optuženih udario R. jer je bio prilično udaljen od mjesta na kojem se dogadjala gužva. Dodao je da kada je išao ka članovima i simpatizerima stranke, da je vidio dva momka koji su držali crvenu šipku i govorili “evo pogledajte što su bili uzeli da nas biju”. Istakao je da kada je pomenuo ta dva momka da je  mislio  da su to njihovi simpatizeri i njihove pristalice. Kada je pominjao gužvu mislio je da su i njihove pristalice, ali svakako i ljudi koji su bili uz R. jer mu je neshvatljivo da su ga mogli pustiti da se sam  brani i ostaviti ga na cjedilu. Mišljenja je  da njegovi ljudi i pristalice stranke, a ni on lično nijesu ničim doprinijeli nastanku ovog događaja.</span>
</p>
<p class="p6"></p>
<p class="p6">
<span>Svjedok L. M. u svom iskazu je naveo da je dana 01.04.2008.godine, negdje oko 14,30 časova, bio u drugoj smjeni obezbjedjenja hotela, što mu je i  radno mjesto. U hotel su u to vrijeme došli neki ljudi koji su se predstavili kao sindikat “Oboda” , da održe sastanak u sali. Posumnjao je u te njihove riječi, jer je vidio ispred hotela dva autobusa i više kola sa ljudima koji ne pripadaju Cetinju, pa je očigledno da se radilo o plitičkom skupu. Radnici hotela su obavijestili direktora o tom skupu, a on im je prenio da ne dozvole tim ljudima da udju, jer su imali obilježja političke stranke sa uzvicima i pjesmama ,a uzurpirali su hotel i okolinu hotela. U medjuvremenu je došao direktor i nije im dozvolio taj skup, a onda su oni odlučili da ga održe na stepeništu hotela zajedno sa svojim liderom M.em. Medjutim, direktor  nije ni to dozvolio i došlo je do fizičkog napada na direktora, poslije te njegove odluke. Ljudi iz obezbjedjenja A. M. i pristalice su fizički nasrnuli na direktora i udarali ga pesnicama i nogama, gurali ga od vrata prema parku. On je zajedno sa drugovima pokušao da to spriječi. U medjuvremenu je došla policija  i zajedno sa njima spriječila njihov ulazak u hotel, jer su obezbjedjenje i pristalice pokušali ponovo da udju u hotel, ali oni nijesu dozvolili. U prisustvu policije sve se stišalo i više nije bilo nikakvih ni verbalnih ni fizičkih napada na direktora, a ni na ostale članove osoblja. Pokušao je da zaštiti ošt. R. D. od fizičkog napada i misli da je sa njim bio J.. </span>
</p>
<p class="p6"></p>
<p class="p6">
<span>Svjedok J. R.</span><span class="s2"> </span><span> u svom iskazu je naveo  da je u “Cetinjeturistu” zaposlen na mjesto direktora turizma i ugostiteljstva. Dana 27.03.2008. godine, od strane zamjenika izvršnog direktora P. V. obaviješten je da se gospodin R. R.  interesuje za iznajmljivanje TV sale, na dan 01.04.2008.godine i tom prilikom mu dao telefonske brojeve kako bi istog pozvao i saopštio mu cijenu usluga od 50,00 eura po satu. Iz kancelarije je pozvao R. R. i pitao ga za tehnička pomagala što je inače uobičajeno kad neko iznajmljuje salu da paralelno traži tehnička pomagala, tipa ozvučenja, govornice, projektora i sl., kao i koji raspored stolica ,odnosno stolova treba postaviti za rad. Odgovorio mu je da mu ništa ne treba osim stolica i govornice. Tom prilikom nije bilo govora o namjeni za koju se sala iznajmljuje, a on je shvatio da je to nešto što je i uobičajeno kad se neko lično interesuje iz Cetinja, da to obično radi za neku promociju tipa , promocija knjige, kozmetike, održavanje prezentacija, onda skup tipa pčelara ili sličnih udruženja. Nakon završenog razgovora sa R. Radojicom dao je nalog službi prodaje da na uobičajen način obavijesti hotel, odnosno sve radne jednice u hotelu o angažovanju TV sale u pomenutom terminu. Na dan 01.04.2008.godine, radni dan završio je u 14,30 časova, a kada je primio poziv od izvršnog direktora R. nalazio se u svom stanu. R. ga je tada obavijestio da se ispred hotela nalazi masa ljudi pristalica SNS partije sa svim njihovim obilježjima i da isti pokušavaju da udju u hotel kako bi  održali njihov promotivni skup. Tada ga je pitao da li je kao direktor prodaje dao odobrenje za iznajmljivanje sale u te svrhe i odgovorio mu je da nije. Nakon toga je odmah pošao u hotel. Ispred  hotela je zatekao masu ljudi, pristalica SNS.Prilikom njegovog ulaska u hotel nije ga niko ni dirao ni vrijedjao. Na recepciji hotela zatekao je dva nepoznata čovjeka,a recepcionar mu je rekao da su otprilike oni njihovi predstavnici ida bi trebalo porazgovarati sa njima. Prišao im je i rekao da nikakav skup SNS nije zakazala za taj dan u hotelu “Grand”, jedino je salu iznajmio R. R, ali koju je on tražio privatno. Molio ih je da pozovu R. R. kako bi isti došao u hotel i pojasnio cijelu situaciju. Sjetio se papira na kojem mu je bio njegov broj telefona i pozvao je istog, ali se on tada nalazio na Radio Cetinje. Tad su se pojavili R. D. i O. I. a kada se pojavio R. R. prišao mu je i obratio mu se riječima: “nije korektno da ljudima iz SNS-a saopštiš da si iznajmio salu  u hotelu za održavanje promotivnog skupa, jer prilikom razgovora sa njima nije pomenuo ni jednu jedinu riječ u koje svrhe se sala iznajmljuje, a naročito ne da se iznajmljuje u te svrhe”.  U jednom trenutku probao je da izadje iz hotela , medjutim, tada je nastala velika gužva, jer su pristalice probale da uđu u hotel i pod pritiskom mase se vratio unutra. Ništa mu nije poznato što se događalo ispred hotela Grand,  da li je neko nekoga udario, sa razloga što se on svo vrijeme nalazio unutra u blizini recepcije.</span>
</p>
<p class="p6"></p>
<p class="p6">
<span>Svjedok O. I.</span><span class="s2"> </span><span> je u svom iskazu naveo da je kao  direktor hotela “Grand” od strane službe prodaje bio je obaviješten pismenim putem da 01.04.2008.godine u hotelu “Grand” je iznajmljena sala na ime R. R. Medjutim, kako je samo bila zakupljena sala, a nijesu bile potrebne ugostiteljske usluge to je po završetku radnog vrmena u 14,30 časova napustio hotel. Negdje oko 14,00 časova i 50 minuta pozvao ga je šef servisa M. Ž. koji ga je obavijestio da se ispred hotela Grand nalaze pristalice SNS partije sa svim njihovim stranačkim obilježjima i da žele da udju u hotel kako bi održali njihov skup. Odmah nakon toga pozvao je UP Ispostavu Cetinje i obavijestio ih a istovremeno i pitao da li SNS partija ima prijavljen skup, našto mu je dežurni policajac Č. odgovorio da nemaju. Tada je rekao Č. da se ispred hotela Grand nalazi poveća grupa ljudi, njihovi autobusi i da se plaši da ne dodje do nekog incidenta. Nakon toga je došao do hotela,da bi ispred hotela zatekao masu ljudi, njihovih pristalica, ali je nesmetano ušao u hotel i niko ga od njih nije ni konstatovao da  je prošao. Na recepciji hotela zatekao je izvršnog direktora D. R. i direktora turizma i ugostiteljstva R. J. u razgovoru sa dvojicom njemu nepoznatih ljudi. Čuo je izvršnog direktora D. R. kako je ovim ljudima rekao da se skup neće održati u hotelu, ali kako je jedan od njih bio kategoričan da hoće, on se umiješao u njihov razgovor i rekao da se tu skup tog dana sigurno neće održati. Tada su se R. i on uputili prema TV sali i na putu do tamo sreli su R. R. koji mu se obratio riječima: “Idžo molim te nemoj da se dižu tenzije”, našto mu je on odgovorio, tenzije se neće dizati, ali se neće ni skup održati. Kad su došli do TV sale R. se obratio ljudima koji su bili tamo i saopštio im da im se ne dozvoljavaju da se skup održi. Tada su oni uz malo negodovanja napustili salu i ponijeli sav njihov propagandni materijal. Kad su se vratili na recepciju hotela, poslije nekoliko minuta primijetili su da se na stepeništu na samom ulazu u hotel nalazi A. M. kao njihov predsjednički kandidat koji se obraćao pristalicama. Tada je izvršni direktor R. izašao iz hotela, prišao M. i zamolio ga da napusti taj dio i da se svojim pristalicama obraća sa ulice.  Za svo to vrijeme on se nalazio u hotelu blizu recepcije i samo je u jednom trenutku primijetio kako su napali R. Pokušao je da izadje vani kako bi razdvojio , medjutim, bio je spriječen od grupe ljudi koja se nalazila na samom ulazu u hotel. Kasnije kad je već došla policija, pristalice i okupljeni su još jednom probali da udju u hotel ,ali su tom prilikom imali drvene palice. Njihov ponovni ulazak u hotel spriječila je policija. </span>
</p>
<p class="p6"></p>
<p class="p6">
<span>Svjedok R. R. u svom iskazu je naveo  da je neutvrdjenog dana A. M. gostovao na Radio Cetinje i da je on u svom stanu slušao poruke koji je isti upućivao sa radija, koje poruke su bile miroljubive, pozivale su  na mir i slogu, bez obzira na političko opredjeljenje, nacionalnu i vjersku pripadnost. Prethodnog dana Radio Cetinje je emitovalo reklame da će se promotivni skup predsjedničkog kandidata A. M. održati u hotelu “Grand” i za vrijeme ovog intervjua, A. je pozvao gradjane da dodju da lično čuju njegov predsjednički program, pa je on negdje oko 14,50 časova dok je još trajao intervju na Radio Cetinje, krenuo kolima ka hotelu “Grand”. Ispred hotela su se već bile okupile pristalice predsjedničkog kandidata. Ušao je u hotel,pozdravio se sa recepcionerima i ušao u salu gdje je sjedjelo jedno pedesetak gradjana, novinarske ekipe pisanih i elektronskih medija. Pošto je već došlo 15,00 časova, izašao je iz sale računajući da treba vidjeti zašto predsjednički kandidat kasni. Jedan mladić ga je pitao gdje je R. R. našto mu je on odgovorio da je vjerovatno sa gosp. A. M. u radiju pitajući ga što mu treba,da bi nazvao R. i rekao  da ga traže sa recepcije šaleći se: “mora da nijesi platio salu”, našto mu je R. odgovorio, da je dogovoreno da se plati nakon održavanja promocije. Ubrzo je došlo rukovodstvo hotela, govoreći predstavnicima SNS-a koji su se u medjuvremenu pojavili da neće dozvoliti održavanje promotivnog skupa predsjedničkog kandidata u iznajmljenoj sali, jer su  po njihovim riječima oni prevareni obzirom na to da je sala zakupljena za sindikalni sastanak od strane R. R. Rukovodstvo hotela je otišlo u salu i pred kamerama izjavilo da se neće održati skup ,dok je gosp. R. direktor hotela  pozvao prisutne da napuste salu. Prisutni su u miru napustili salu i izašli ispred hotela. U medjuvremenu je došao predsjednički kandidat A. M. koji je upoznat da nije dozvoljeno održavanje promotivnog skupa u sali, pa se on prisutnima u jednom pomiriteljskom tonu obratio sa stepeništa hotela govoreći da je on došao na Cetinje, kao i svuda po  Crnoj Gori, da bi mirio, a ne svadjao, naš ionako podijeljeni narod. Dok je on govorio ove riječi sa ledja je prišao direktor R. D. govoreći da napusti stepenište i da promotivni skup ide da održi u Peć. Na to su i onako izrevoltirani momci koji su se nalazili ispod stepeništa hotela i slušali A. M. a smatrajući vjerovatno da je A. M. ugoržen krenuli prema direktoru hotela kada je  nastala opšta gužva,u kojoj nije mogao zapaziti da li su izmijenjeni udarci izmedju navedenih momaka i gosp. R. zato što je prsima pokušao da zaustavi momke od napada na R. Kada se okrenuo vidio je da R. bježi prema uskom prolazu, koji je sastavni dio hotela “Grand”, a koji služi za prolaz invalidskih kolica, za njim je jedan od mladića trčao, sustigao ga je i uhvatio za vrat, što se vidjelo i na fotografiji na naslovnoj strani “Pobjede”. Potrčao je i ovog mladića odvojio od gosp. R. a zatim krenuo sa njim da ga uvede u hotel. U medjuvremenu je pristigla i policija u uniformama i zauzela dio ispred ulaza u hotel. Za to vrijeme se predsjednički kandidat A. M. obraćao pred kamerama sa parking protora hotela, a vidjevši to R. je ponovo neukusno dobacio predsjedničkom kandidatu, “pičko jedna” da bi neki momci potrčali prema njemu, medjutim, R. je uspio da udje u hotel, a njih nekolicina prisutnih su blokirali vrata da niko ne može ući tamo. Napomenuo je da nikog od tih momaka ne  poznaje, tako da su  mu njihova imena koja su mu pročitali, apsolutno nepoznata, a nije siguran ni da bi ih mogao identifikovati obzirom da su svi bili pod jednim stresom zbog dogadjaja koji je nažalost još jednom pokvario sliku njegovog rodnog grada. Momke koji su bili prisutni na sudjenju nije mogao identifikovati, zna samo da su 10 do 15 momaka krenula uz stepenice prema R. po njegovoj procjeni da ga biju, jer su bili iritirani njegovim kazivanjem da tu neće održati skup, nego da idu u Peć. Pokušao je da zadrži te momke koliko je mogao, dok je R. krenuo jednom stazom prema parku. Kada se okrenuo vidio je da ga jedan momak drži za okovratnik i da ga ja povio prema tlu, zatim je pritrčao, a čini mu se da je i J. M. pritrčao.</span>
</p>
<p class="p6"></p>
<p class="p6">
<span>Svjedok V. P.</span><span class="s2"> </span><span> u svom iskazu je naveo da je dana  01.aprila 2008.godine, radio u popodnevnoj smjeni u hotelu na poslovima recepcionera. Kada je došao vidio je neke ljude koji su čekali da bi u sali održali sastanak sindikata, jer je tako obaviješten. Od njih mu je bio poznat R. R. koji je najavio taj sastanak, našto mu je rekao koja su pravila hotela, a da taj skup tako nije prijavljen. Medjutim, R. je to negirao i kazao je da je to baš tako prijavljeno. Pozvao je direktora R.  da ga obavijesti o kakvom se skupu radi, jer je posumnjao da se radi o političkom skupu. Vidio je da nešto nije logično po pravilima i pozvao je direktora, a i sami gosti su znali da je svaki skup pogotovo politički nužno prijaviti policiji. Direktor ga je nazvao i rekao mu da stopira ulazak u prostorije hotela, sve dok on ne dodje, što je i učinio. Kada je došao R. u medjuvremenu je došao i šef političke partije SNS-a M.sa svojim obezbjedjenjem koje je bilo izuzetno korektno u ponašanju čitavo vrijeme. M. je razgovarao  sa direktorom, ali direktor nije dozvolio održavanje skupa, a M.je pristao da održi tribinu na stepeništu u hotelu. Medjutim, direktor nije ni to dozvolio i onda je došlo do pometnje. Tada je iz mase potrčala pristalica, a poslije njega još nekoliko ljudi u ulazu hotela i nastala je gužva, guranje i nastao je opšti metež. Vidio je kad su direktora R. gurali, fizičkih nasrtaja nije vidio, samo guranja i u tom guranju vukli su ga za ruke od hotela prema parku. Nakon toga došli su inspektori, sve se smirilo tako da više ništa nije vidio. </span>
</p>
<p class="p6"></p>
<p class="p6">
<span>Svjedok M.A.</span><span class="s2"> </span><span> u svom iskazu je naveo da je dana 01.04.2008.godine, imao zakazan predizborni skup na Cetinju, koji je zakazan po istoj metodologiji kao što su zakazivani i u ostalim mjestima u Crnoj Gori. Skupovi se zakazuju na način, odnosno tako što  iz centrale stranke obavijeste predsjednika opštinskog  odbora sa preciznim smjernicama gdje bi željeli da održe skup i nakon dobijanja povratne informacije kreće procedura same organizacije. Tog dana su prije podne imali skup na Rijeci Crnojevića, imali su posjetu bogosloviji i gostovao je u emisiji na Radio Cetinju koja je bila posvećena predsjedničkim izborima. Dakle, dobili su informaciju da je sve u redu, fino je protekao skup na Rijeci Crnojevića. Ljudi u radiju su ih obavijestili da je više puta emitovano obavještenje da će se skup održati u 15,00 časova u hotelu “Grand” u Cetinju. Kako je njegova emisija trajala od 2 do 3 sata, voditeljka je takodje obavijestila slušaoce Radio Cetinja da će emisiju završiti do tri sata, jer im tada počinje  skup u hotelu. Prema svim informacijama koje su imali ljudi koji su postavljali scenu u samom hotelu sat i po prije početka samog skupa, nije bilo  najave da tamo nije zakazan skup ili da se taj skup otkazuje. Kada je došao ispred hotela, to je bilo negdje oko tri, možda 3,05 časova, dobio je obavještenje od saradnika da se skup ne može održati unutra, jer je uprava hotela saopštila da on tu nije ni zakazan kao predsjednički skup i da oni neće dozvoliti njegovo održavanje. Dakle, u hotelu se tog trenutka nije nalazio niko od ljudi koji su došli na sami skup, osim tehničke ekipe koja je bila pred već montiranu scenu i ozvučenje u hotelu. On je rekao okupljenima, a i S. R. i M. Đ. da ne treba da nasijedaju ni na kakve provokacije, da će samo pozdraviti ljude i saopštiti im da odlaze dalje za Budvu, da ih sve pozdravljaju i da su imali još neke skupove, tako da je uložio zajedno sa ljudima koji su bili predvidjeni da govore, napor da ne nasijedaju na provokacije. Rekao je govornicima da će samo on pozdraviti ljude i da oni neće govoriti. To se sve dešavalo na ulazu u hotel, tačnije ispred vrata hotela. Tada je  izašao iz hotela čovjek u kožnoj jakni i naočarima u pratnji više lica ,nije ga  registrovao sa desne strane ,koji ga hvata ga pod desnu ruku i vuče naprijed ,te tada registruje ispruženu desnu ruku uz pogrdne riječi, psovke , nevidjenu količinu mržnje, agresivnosti i potpunu isključivost,a kasnije je saznao da je to direktor hotela R. kojeg inače nije poznavao do tada. Šef stranačkog obezbjedjenja M. B. koji se nalazio u neposrednoj njegovoj blizini sa još nekoliko pripadnika stranačkog obezbjedjenja ga je udaljio iz tog kontakta ,odvojio to lice od njega i odgurnuo ga prema vratima hotela. Nastala je  tu gužva, vika, i registrovao sve ljude iz njihovog obezbjedjenja kako zaustavljaju te ljude koji su se okupili, a koji su željeli neko iz radoznalosti, neko iz same potrebe da nešto saopšti na mjestu gdje se on nalazio. On S. R. Đ. M. i ljudi iz obezbjedjenja su apelovali na to da njima nije potrebna svadja, da je njima potreban mir. Govorio im je , “ljudi ovo je provokacija, nemojte da nasijedate na ovo”, jer u samoj pripremi kampanje predvidjeli su i takve mogućnosti i svi su imali zadatak da sprečavaju eventualne konflikte koji bi se mogli desiti u predsjedničkoj kampanji, što su oni radili i u ovom slučaju. Želio je da istakne da je u predizbornoj kampanji posjetio sve opštine u Crnoj Gori, da je svuda bio dobro primljen, a da mu se  nigdje nije desilo nešto slično, kao što mu se desilo tog dana na Cetinje. Kada se spustio niže prema parkingu i počeo da govori i zahvaljuje se svim ljudima koji su se okupili, čuo je iza sebe sa vrata hotela najodvratnije povike i psovke, na nacionalnoj osnovi uz lično vrijedjanje,pa je pokušao da pojača ton kako bi mogao da se zahvali ljudima i tog trenutka  ponovo ljudi koji su bili ispred, počeli su da odgovaraju na te psovke ,pa je došlo do nove gužve,ali je u svom neposrednom okruženju registrovao i braću B. iz njegovog obezbjedjenja i vozača S. K. J. E. koji su tu i koji su zaustavljali okupljene ljude da idu prema čovjeku koji ga je vrijedjao  sa vrata hotela zajedno sa grupom lica koja je bila sa njim. Vidio je M. J. ispred vrata R. R. koji su govorili da je to nepošteno, da ih je stid što im  se to dešava na Cetinju. Zbog velike gužve i vike prekinuo je govor i pozvao ljude da napuste i parking hotela “Grand” gdje su se tada nalazili. U medjuvremenu je stigla policija, nekoliko automobila sa uniformisanim licima, koji nijesu imali nikakve potrebe za intervencijom i upotrebom bilo kakve sile, jer on nije vidio da je neko nekoga udarao, mnogo je bilo više buke, vike, psovke, vrijedjanja nego što je bilo neke akcije, zato policija nije ni intervenisala, osim razgovora sa pojedincimna koji su bili u stanju povećanog  emocionalnog stanja. Još jednom je istakao da nije vidio da je bilo ko od optuženih, pa ni neko drugi udario R. nego je prilikom njegovog govora bio brutalno prekinut i povučen za ruku od strane R. Niko od njega preko ljudi iz najužeg rukovodstva i obezbjedjenja nije podsticao nasilje, zlostavljanje i ponižavanje ili izazivao tuču. Vidio je ljude iz obezbjedjenja koji rade ono zašto su zaduženi da spriječe konflikt i da zaštite njega i druge učesnike skupa .B. M. nije naoružan i on ne nosi oružje. Po njegovoj ocjeni reakcija njegovih ljudi iz obezbjedjenja bila je potpuno prikladna i jedino očekivana. M. B. je samo udaljio R. i to nakon što ga je čovjek povukao za desnu ruku i to na neko rastojanje od 3 do 4 metra od njega. Nije ga udarao,nije ga povrijedio, jeste povisio ton, ali je mnogo tiše pričao nego R. koji se obraćao njemu.Dakle, nije vidio da neko nasrće na R. jedino je vidio da ga je B. M. odgurnuo, u trenutku kada je njega uhvatio pod desnu mišicu.</span>
</p>
<p class="p6"></p>
<p class="p6">
<span>Svjedok Č. S.</span><span class="s2"> </span><span>u svom iskazu je naveo da je dana 01.04.2008.godine bio na radnom mjestu u dežurnoj službi,kada je primio telefonski poziv od O. I. koji je zaposlen  u “Grand hotel” Cetinje, da se nešto događa ispred hotela, ali nezna što je, a o istom je obavijestio starješinu organa I. R. a u medjuvremenu i njegov kolega K. R. je naišao na taj skup i o tome ih upoznao. On i K. su pošli na lice mjesta, približili se hotelu, došli do stepeništa upalili rotaciona svijetla i izašli ispred ulaznih vrata hotela na podijum, stim što je bio skup na donjem stepenicama, a nekoliko ljudi je bilo na podijumu. Negdje oko 15-oro ljudi je krenulo na vrata od hotela i oni su spriječili taj ulaz . Verbalnih duela je bilo, ali to je bilo beznačajno. Poslije toga je ostao na lice mjesta, a njegove kolege su u dva pravca ispratile učesnike mitinga, tako da je jedna grupa pošla prema Podgorici, a druga prema Budvi, što je saznao od njegovih kolega. </span>
</p>
<p class="p6"></p>
<p class="p6">
<span class="s3">Svjedok K. R.</span><span> u svom iskazu je naveo  da je dana 01.04.2008.godine bio na služi u ulici BCJ, kada ga je putem radio veze pozvao R. I. da mora hitno da se javi u stanicu da bi prihvatio pomoćnika iz dežurne službe i prolaskom ispred hotela “Grand” primijetio je veću grupu gradjana na podijumu ispred ulaza sa zastavama srpskih obilježja i starojugoslovenske. Odmah je putem radio veze pozvao komandira da mu kaže što je vidio kada  je čuo od mase gradjana da viču “ustaše, ustaše. Sa kolegama je prišao grupi i iste su zamolili da se odbiju od vrata hotela i da se razidju.Iako su negodovali, uz pomoć predsjednika M. odmakli su se od platoa hotela do stepenica, gdje je M. održao vrlo kratak govor, obrativši se skupu, pa su poslije toga iste službenim vozilima ispratili prvo do raskrsnice, putem pored “Bojane” od čega je autobus pošao prema Podgorici, sa pratnjom do Careva Laza, dokle je granica Opštine Cetinje, dok ostalu grupu vozila je propratila saobraćajna patrola u pravcu Budve. U periodu od kada su došli na lice mjesta, dok su ih  ispratili fizičkih kontakata nije bilo. Direktora  R. nije primijetio na licu mjesta. Ulaz su sprečavali i civili, a čuo je i M. kada ih je  pozivao da  ne ulaze, I nije mogao identifikovati nikoga od tih lica koja su pokušala nasilno da udju. Obezbjedjenje M. A. nije bilo označeno vdljivim oznakama, u trenutku intervencije nije znao ko je obezbjedjenje, tek u stanicu mu je neko od starješina rekao da je to obezbjedjenje A. M..</span>
</p>
<p class="p6"></p>
<p class="p6">
<span>Svjedok V. A.</span><span class="s2"> </span><span>u svom iskazu je naveo da se dana 01.04.2008.godine nalazio u stanici policije Ispostava Cetinje na svojim redovnim poslovima, rukovodioca bezbjednosti sektora, kada je primio poziv od komandira zajedno sa kolegom M. je  došao ispred hotela u 15,00 časova sa službenim vozilom i dok su prilazili hotelu primijetili su veću grupu gradjana ,oko 150 lica sa stranačkim obilježjima. Takodje su primijetili jednu manju grupu od 10 do 15 lica na pomoćnim stepenicama hotela koje vode u podrumske prostorije i isti su bili okružili jedno lice. Prilikom dolaska u toj grupi prepoznali su direktora D. R. Dolaskom do grupe upozorili su ih riječima “policija odbijte”  kako bi R. izolovali iza njihovih ledja. Ova  lica su pokušala da ponovo pridju R. što im nijsu dozvolili. R. su potom uveli u hotel, a isti im je tom prilikom saopštio da su ga ova lica iz grupe udarala i fizički napala u nastojanju da im opiše jedno lice, govoreći im da je to lice na sebi imalo blijedo žutu kožnu jaknu i da je prvo izazvalo incident. On i kolega M. su potom izašli iz hotela  sa namjerom da u masi fiksiraju lice koje je R. opisao. Medjutim, bili su spriječeni jer je masa jurnula na njih. U to je stiglo i njihovo pojačanje koje  je djelovalo i reagovalo na njihov način. Civile nije primijetio da sprečavaju ulazak, samo je primijetio da to rade uniformisani policajci. Nije čuo da se R. obratio riječima ikome, a i on je bio usredsredjen na tu masu. Nijedan uniformisani policajac nije bio došao prije njega, tek su došli na njegov poziv kada je tražio pomoć i tada su stigli Č. K. J. M. i komandir R. a stiglo je još policajaca kojih se ne može sjetiti. </span>
</p>
<p class="p6"></p>
<p class="p6">
<span>Svjedok M. S. u svom iskazu je naveo da je dana 01.04.2008.godine dolaskom na posao od 15,00 časova, sa kolegom V. A. upućen u hotel “Grand”, a dok su prilazili hotelu primijetili su veću grupu gradjana ,oko  150 lica, sa stranačkim obilježjima. Takodje su primijetili jednu manju grupu od 10 do 15 lica na pomoćnim stepenicama hotela koje vode u podrumske prostorije hotela a koja su bili okružili jedno lice. Prepoznali su direktora R. D.. Dolaskom do grupe upozorili su ih riječima: “ policija odbijte” kako bi R. izolovali iza njihovih ledja. Ova lica su pokušala  da ponovo pridju R. što im oni nijesu dozvolili. R. su potom uveli u hotel, a isti im je tom prilikom saopštio da su ga lica iz grupe udarala i fizički napala. U nastojanju da im opiše jedno lice, rekao im je da je to lice na sebi imalo blijedo žutu kožnu jaknu i da je prvo izazvalo incident. Izašli su iz hotela sa namjerom da u masi fiksiraju lice koje im je R. opisao. Medjutim, bili su spriječeni jer je masa jurnula na njih. U to je stiglo i njihovo pojačanje. Istakao je da je vidio kada je dolazio da je R. okružen masom i da ga udaraju,pa su on i V. pošli da ga zaštite. Stao je iza njih. Čini mu se da je krupni momak pomogao da ga zaštite, nakon čega je saznao da je taj momak direktor obezbjedjenja A. M., a to je J. M.. Nije se mogao izjasniti da li je neko od optuženih udarao R. bila je gužva, a upoznao ih je kroz dolaske na sudjenja, ali ne može ih identifikovati kao lica koja su udarala R. Kad su R. sproveli u hotel, čini mu se da je bilo pokušaja nasilnog ulaska u hotel ,ali su ih oni odvraćali. Ne zna da li je M. bio u grupi koja je udarala R. niti  može demantovati, samo zna da je A. gledao u hotelu i van hotela, a momak crni o kojem je pričao izvodio je A. i u hotel i van hotela i bio uz njega. </span>
</p>
<p class="p6"></p>
<p class="p6">
<span>Svjedok R. S. u svom iskazu je istakao da je tog dana u hotelu Grand bio zakazan politički skup za 15 časova kada je došao zajedno sa A. M. Njihovi ljudi koji su već pripremali skup u jednoj od sala hotela Grand tako što su počeli sa unošenjem scenografskog materijala  su ih obavijestili da direktor hotela ne dozvoljava da se zakazani skup i održi. A. M. nije želio da izaziva incindentnu situaciju pa je rekao " kad se skup ne može održati u hotelu mi ćemo van njega". Medjutim, kada je počeo sa govorom ponovo je izašao R. D. pri tom upućujući razne pogrdne riječi i govoreći "ovdje se neće održavati četnički skup, ovo je privatna imovina" i uhvatio je za ruku A. M. i u tom trenutku B. M. ga je odgurnuo, tj., odvojio od istog. Nakon odredjenog vremena veća grupa ljudi je krenula prema R. kada je isti zadobio povredu, ali se nije mogao izjasniti od koga , na koji način i koje sve tu bio prisutan, tj., da li je bio neko od optuženih,  znam samo da nije bio B. M. koji je bio pored njega  i M. na vrhu stepeništa. Ponovo je R. D. izašao baš na vrata od hotela i dovikivao, provocirao i jedna grupa ljudi je potrčala ka njemu i pokušala da ga izvuče sa rotacionih vrata. Tada je  potrčao ka stepenicma i pokušao da razdvoji, a M. je već bio na vrhu i pokušao da zaustavi sukob raširenim rukama,a da li su bili ostali opt.nije se mogao  izjasniti jer se radilo o velikoj gužvi , a većinu ranije nije poznavao. </span>
</p>
<p class="p6"></p>
<p class="p6">
<span>Iz zapisnika o prepoznavanju lica</span><span class="s1"> </span><span>UP Ispostave Cetinje br. 02-sl od 03.04.2008.godine proizilazi da je oštećeni R. D. prilikom raspoznavanja lica ukazao na lice pod br.2.,a koje lice je B. M. od kojeg je sve počelo i to sa sigurnošću od 100 % .Branilac opt.B. je prigovorio ovoj procesnoj radnji jer mu je rečeno da je na televiziji prikazivan dogadjaj,kao i da je oštećeni opt.vidio u zgradi.</span>
</p>
<p class="p6"></p>
<p class="p6">
<span>Iz nalaza i mišljenja sudskog vještaka med.struke R. dr. S. posl.br. Ki. 33/08 od 30.05.2008.godine sa izvještajem ljekara Hitne pomoći JZU Dom zdravlja Cetinje br. 2717 od 01.04.2008.godine o vrsti i težini tjelesnih povreda ošt. R. D. proizilazi da je ošt.dana 01.04.2008.godine konstatovana povreda u vidu stanja nakon kontuzije glave i desnog ramena,a vještak je mišljenja da se radi o lakim tjelesnim povredama.</span>
</p>
<p class="p6"></p>
<p class="p6">
<span>Video snimak sačinjen 01.04.2008.gidine od strane RTV CG ,prikazuje događaj koji se desio navedenog dana ispred hotela Grand u Cetinju,kao i koje su radnje preduzeli optuženi.</span>
</p>
<p class="p6">
<span> </span>
</p>
<p class="p6">
<span>Iz izvještaja Uprave policije-Područne jedinice Podgorica br.11-245/08-23332/2-4097 od 30.12.2008.godine za opt. B. M.</span><span class="s2"> </span><span>proizilazi da je osuđivan presudom Opštinskog suda Titograd K.br.162/83 od 21.05.1984.godine zbog krivičnog djela pljačka iz čl.185 KZ SRCG na kaznu zatvora u trajanju od 2 mjeseca ,uslovno na jednu godinu, presudom Opštinskog suda Titograd K.br.704/88 od 12.01.1989.godine zbog krivičnog djela krađa iz čl.152/1 KZ SRCG na kaznu zatvora u trajanju od 3 mjeseca,uslovno na dvije godine , presudom Osnovnog suda u Podgorici K.br.349/91 od 14.01.1993.godine zbog krivičnog djela uvreda iz čl.84.st.1.KZ RCG kojom mu je izrečena sudska opomena, presudom Osnovnog suda u Podgorici K.br.99/8199 od 21.12.2004.godine zbog krvičnog djela iz čl. 38. KZ RCG na kaznu zatvora u trajanju od 5 mjeseci, uslovno na jednu godinu, dok iz izvještaja UP Područne jedinice Nikšić za opt.E. V. proizilazi da nije osuđivan.</span>
</p>
<p class="p6"></p>
<p class="p11">
<span>Cijeneći rezultate cjelokupnog postupka, ovaj sud nalazi da u postupku nije dokazano da su optuženi  izvršili  krivično djelo učestvovanje u grupi koja izvrši krivično djelo iz čl.404.st.1. KZ-a.</span>
</p>
<p class="p11"></p>
<p class="p6">
<span>	Naime, optužnicom ODT-a u Cetinju Kt.br.127/08 od 02.07.2008.godine je stavljeno na teret optuženim da su izvršili predmetno krivično djelo na način što su dana 01.aprila 2008.godine, oko 15,00 časova, ispred hotela „Grand“ u Cetinju, učestvovali u grupi ljudi koja je zajedničkim  djelovanjem učinila krivično djelo nasilničko ponašanje iz čl. 399. Krivičnog zakonika, za koje krivično djelo se može izreći kazna od 5 (pet) godina, a na štetu R. D. iz Cetinja, na način što su kada se ošt. R. D. u svojstvu izvršnog direktora  hotela „Grand“ obratio predsjedničkom kandidatu M.A. sa molbom i zahtjevom da sa svojim pristalicama  napusti prostor ispred hotela, jer mu nije dozvoljeno da na tom mjestu održi politički promotivni skup, oštećenom  je tada prišao optuženi B. M. koji ga je uhvatio rukom za revere jakne, istovremeno mu upućujući uvredu sadržine „što se dereš bitango jedna“, nakon čega  se ubrzanim korakom prema oštećenom uputio optuženi E. V. u grupi sa više nepoznatih lica, koji su na parking prostoru ispred  stepeništa navedenog hotela sustigli oštećenog koji je u medjuvremenu pokušao da pobjegne i vršeći nasilje prema istom, zadali mu više udaraca rukama i nogama u predjelu glave i tijela, nanoseći pri tom oštećenom R. D. laku tjelesnu povredu u vidu stanja kontuzije glave i desnog ramena,kojom prilikom je opt.E. V. uputio uvredu sadržine"znaš li ti odakle sam ja djubre,ja sam E. sa Njeguša", da bi neposredno zatim kada je oštećeni ušao u hol hotela, takodje optuženi sa više nepoznatih lica pokušali da nasilno uđu u prostorije hotela u čemu su bili spriječeni intervencijom policijskih službenika Uprave policije Ispostave Cetinje.</span>
</p>
<p class="p6"></p>
<p class="p8">
<span>Medjutim, po nalaženju suda nema dokaza da ukupna krivičnopravna djelatnost koja je optuženim stavljena na teret optužbom i označena u izreci presude može predstavljati krivično djelo učestvovanje u grupi koja izvrši  krivično djelo iz čl.404.st.1.KZ-a.</span>
</p>
<p class="p8"></p>
<p class="p8">
<span>Krivično djelo učestvovanje u grupi koja izvrši krivično djelo iz čl.404.st.1.KZ-a čini ono lice koje učestvuje u grupi ljudi koja zajedničkim djelovanjem liši života neko lice ili mu  nanese tešku tjelesnu povredu ,izvrši paljevinu ,ošteti imovinu u većem obimu ili učini drugo krivično djelo za koje se može izreći pet godina zatvora ili teža kazna ili koje pokuša da izvrši neko od tih djela.</span>
</p>
<p class="p8"></p>
<p class="p8">
<span>Sud niti jednim provedenim dokazom,odnosno dovodjenjem istih u medjusobnu vezu,a u sklopu sa odbranama optuženih koji su decidno negirali izvršenje krivičnog djela stavljenog im na teret nije mogao na pouzdan način utvrditi da je do izvršenja krivičnog djela došlo od strane opt.B. M. i E. V. tj.nema dokaza da su učestvovali u grupi ljudi koja je  zajedničkim djelovanjem učinila krivično djelo nasilničko ponašanje,za koje se može izreći kazna od 5 godina zatvora, a na štetu R. D. tim prije što sam oštećeni jasno navodi u svom iskazu da po njegovom mišljenju ljudi koji su napravili da do ovoga dodje nijesu optuženi,odn.da se ne smatra da je oštećen radnjama optuženih B. M. i E. V. tj.da je B. prepoznao zbog žute jakne u kojoj je bio ,a u kojoj je došao kada je vršeno prepoznavanje ,odn.da se sa njim četvrtog dana nakon dogadjaja  pozdravio, dok za E.a nezna ni da je bio prisutan.Posebno je naglasio da je B. prepoznao kao nekog ko je tu bio,ali ko ga nije udario,odn.da ga je jedan mlad momak u crnoj majici,crnim farmerkama  izvrijedjao i udario tom prilikom .</span>
</p>
<p class="p8">
<span>Kod ovakvog stava oštećenog ,te iskaza svjedoka  B. M. J. M. V. B.M. Z. koji negiraju bilo kakvo učešće optuženih u izvršenju bilo kojeg krivičnog djela ,te da se ni ostali  saslušani svjedoci nijesu na pouzdan način izjasnili  ko su lica koja su vršila nasilje prema oštećenom,kao ni o radnjama samih optuženih, te nakon izvršenog uvida u CD predmetnog dogadjaja iz kojeg sa sigurnošću sud nije mogao izvesti zaključak da su preduzete radnje(hvatanje rukom za revere  od strane optuženog B.) i izgovorene riječi("što hoćeš bitango jedn".od strane opt.B.a i "znaš li ti odakle sam ja djubre,ja sam E. sa Njeguša"od strane opt.E.) rezultat njihovog svjesnog i voljnog učestvovanja u grupi koja je zajedničkim djelovanjem učinila krivično djelo nasilničko ponašanje iz čl.399 KZ-a za koje se krivično djelo može izreći kazna od pet godina zatvora, sud je našao da nema dokaza za tezu optužbe da su optuženi počinili krivično djelo u pitanju , obzirom da nema dokaza da su isti djelovali u grupi ,pa samim tim nema  ni dokaza da su isti preduzeli navedene radnje sa umišljajem koji  obuhvata svijest o tome da učestvuju u grupi ljudi koja   svojm zajedničkim djelovanjem čini krivično djelo nasilničko ponašanje iz čl.399.KZ-a ,za koje se krivično djelo može izreći kazna od pet godina zatvora ,odn. prouzrokuje neku od navedenih posledica.</span>
</p>
<p class="p11"></p>
<p class="p11">
<span>Sud je našao da ostali provedeni dokazi nijesu od uticaja na drugačije presuđenje,te ih nije posebno obrazlagao.</span>
</p>
<p class="p11"></p>
<p class="p11">
<span>Zbog svega navedenog sud je odlučio u korist optuženih jer provedeni dokazi nijesu sa sigurnošću ukazivali da su optuženi počinili krivično djelo učestvovanje u grupi koja izvrši krivično djelo iz čl.404.st.1.KZ-a, a kod činjenice da nema drugih dokaza, tj.svjedoka koji bi na pouzdan način svjedočili u datoj krivičnopravnoj stvari ,što bi rezultiralo donošenjem drugačije odluke,te posebno imajući u vidu odredbu iz čl.3.st.3.Zakonika o krivičnom postupku da sumnja o postojanju činjenica koja čine obilježje krivičnog djela sud rješava na način koji je povoljniji za okrivljenog (in dubio pro reo),  to ih je oslobodio optužbe osnovom čl.373.t.2.KZ-a.</span>
</p>
<p class="p8"></p>
<p class="p11">
<span>Shodno odredbama čl. 230. Zakonika o krivičnom postupku troškovi krivičnog postupka padaju na teret budžetskih sredstava suda.</span>
</p>
<p class="p8"></p>
<p class="p13">
<span>Na temelju izloženog valjalo je odlučiti kao u izreci.</span>
</p>
<p class="p6"></p>
<p class="p4">
<span class="s1">OSNOVNI SUD U CETINJU</span>
</p>
<p class="p4">
<span class="s3">Dana 30.10.2012.godine</span>
</p>
<p class="p6">
<span class="s1">Zapisničar 						                   S u d i j a </span><span class="s2">Martinovic Aleksandra   			                                Marija Ćupić  s.r.</span>
</p>
<p class="p6">
<span class="s2">                                                                                                                                                                                                                   </span>
</p>
<p class="p6"></p>
<p class="p6"></p>
<p class="p6">
<span>Pravna pouka:</span>
</p>
<p class="p6">
<span>Protiv ove presude može se izjaviti žalba </span>
</p>
<p class="p6">
<span>u roku od 15 (petnaest) dana od dana prijema iste </span>
</p>
<p class="p6">
<span>Višem sudu u Podgorici, a preko ovog Suda.</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>                                                                </span>
</p>
<p class="p5">
<span> </span>
</p>
<p class="p14"></p>
<p class="p14"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span class="s1">K. br. 585/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span class="s1">OSNOVNI SUD U NIKŠIĆU</span><span> kao prvostepeni krivični po sudiji Babović Draganu uz sudjelovanje Krištof Stanke kao zapisničara u krivičnom predmetu protiv </span><span class="s1">R. D.E</span><span> zbog krivičnog djela ugrožavanje sigurnosti iz čl. 168 st. 1 KZ-a, postupajući po optužnom prijedlogu ODT-a Nikšić Kt. br. 135/11 od 07. 11. 2011. godine, nakon završenog javnog glavnog pretresa dana 09. 01. 2012. godine, u prisustvu zamjenika ODT-a Nikšić Krivokapić Vesne i okrivljenog istog dana donio je i javno objavio</span>
</p>
<p class="p3"></p>
<p class="p3"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p5">
<span class="s1">Okrivljeni: </span>
</p>
<p class="p5">
<span class="s1">R. D.A, </span><span>JMBG: xxxxx od oca D  i majke D  rođene V , rođen xxxxxgodine u N , s prebivalištem u xxx državljanin Crne Gore, oženjen – otac četvoro djece, pismen – završio osnovnu školu, lošeg imovnog stanja, ranije neosuđivan, </span>
</p>
<p class="p6"></p>
<p class="p2">
<span class="s1">K r i v   j e</span>
</p>
<p class="p6"></p>
<p class="p5">
<span class="s1">Što je:</span><span>    </span>
</p>
<p class="p5">
<span>Dana 12. 02. 2011. godine u Nikšiću u naselju Ozrinići, na lokalnom putu, u blizini porodične kuće oštećenog V. Ž.a prijetnjom da će napasti na njegov život i tijelo ugrozio sigurnost oštećenog V. Ž.a, na način što je oštećenom koji ga je kao advokat zastupao u sudskim postupcima pred Osnovnim sudom u Nikšiću uputio riječi "Dižem te u vazduh, sve sam otkrio, snimaj" te nakon što je oštećeni pokušao da mu objasni u kojoj su fazi postupka njegovi predmeti uputio mu riječi "Dižem te u vazduh" i "Kuću si napravio od mojih para, dićiću u vazduh i tebe i kuću", </span>
</p>
<p class="p5">
<span>- čime je izvršio krivično djelo ugrožavanje sigurnosti iz člana 168 stav 1 Krivičnog zakonika, </span>
</p>
<p class="p5">
<span>Pa sud okrivljenom za navedeno krivično djelo primjenom odredbi čl. 4, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku izriče: </span>
</p>
<p class="p6"></p>
<p class="p2">
<span class="s1">USLOVNU OSUDU</span>
</p>
<p class="p3"></p>
<p class="p5">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se ova kazna neće izvršiti ako u roku od 1 (jedne) godine po pravosnažnosti presude ne učini novo krivično djelo. </span>
</p>
<p class="p5">
<span>Obavezuje se okrivljeni da na ime troškova krivičnog postupka plati iznos od 30,00 € na ime sudskog paušala u roku od 15 dana po pravosnažnosti presude pod prijetnjom prinudnog izvršenja na žiro račun ovog suda br. 832-152-32. </span>
</p>
<p class="p5">
<span>Upućuje se oštećeni V. Ž.o da imovinsko pravni zahtjev može ostvariti u redovnom parničnom postupku. </span>
</p>
<p class="p6"></p>
<p class="p6"></p>
<p class="p2">
<span class="s1">O b r a z l o ž e nj e</span>
</p>
<p class="p6"></p>
<p class="p5">
<span>ODT iz Nikšića optužnim prijedlogom Kt. br. 135/11 stavio je na teret okrivljenom R. D.i izvršenje krivičnog djela činjenično i pravno opisanog izrekom presude, pa je zastupnik optužbe ostala pri podnijetoj optužbi, predlažeći sudu u završnoj riječi da okrivljenog oglasi krivim i osudi po zakonu. </span>
</p>
<p class="p5">
<span>Okrivljeni R. D.a negirao je izvršenje krivičnog djela koje mu se stavlja optužbom na teret, navodeći da se dana 12. 02. 2011. godine uputio prema kući oštećenog koji ga je zastupao pred Osnovnim sudom u Nikšiću u 2-3 predmeta, od kojih za jedan nije imao njegovu saglasnost da ga pokrene, pa je odlučio da pita oštećenog što se dešava sa ta dva njegova  predmeta i dokle se stiglo sa postupkom. Oštećenog je sreo u blizini njegove kuće, s njim se rukovao, pitao ga što je sa njegovim predmetima, a on mu je odgovorio da je jedan od tih predmeta poslao sudu u Strazburu, a da je drugi poslat po žalbi Vrhovnom sudu Crne Gore, pa kad se ti predmeti vrate on će ga o tome obavijestiti, a on ga je pozvao u kuću da bi mu dao presude kao i potvrde da je ove predmete poslao navedenim sudovima. On je odgovorio oštećenom da neće ulaziti u njegovu kuću nego će ga sačekati da mu ih donese i nakon toga mu je rekao "Lupežu jedan, zašto si tužio Željezaru u moje ime a bez mog punomoćja". Dalje je naveo da nije tačno da mu se obratio riječima da će ga dići u vazduh, niti njega niti njegovu kuću. Nakon toga oštećeni V. se uputio prema svojoj kući, a on je ostao da ga sačeka i tu je čekao oko dvadesetak minuta, kad je došla i policija, identifikovala ga i privela u službene prostorije. U završnoj riječi ostao je pri navodima svoje odbrane, a pitanje svoje krivice ostavio sudu na ocjenu.</span>
</p>
<p class="p5">
<span>Sud je u dokaznom postupku saslušao svjedoka oštećenog V. Ž.a i pročitao izvod iz kaznene evidencije za okrivljenog izdat od Uprave policije PJ Nikšić.</span>
</p>
<p class="p5">
<span>Svjedok oštećeni V. Ž.o naveo je u svom iskazu da je okrivljenog zastupao u nekim predmetima pred Osnovnim sudom u Nikšiću i te predmete je završio, ali su neki od njih otišli po žalbi sudu u Strazburu i Višem sudu u Podgorici. Dana 12. 02. 2011. godine u blizini njegove kuće u Ozrinićima u Nikšiću negdje oko 15 časova iza jednog nasipa iskočio je ispred njega okrivljeni R. D.a prijeteći mu i mašući nekim papirom a on je shvatio da ga je tu čekao u zasjedi. Tom prilikom mu je uputio riječi "Dižem te u vazduh, sve smo otkrili, snimaj, dićiću u vazduh i tebe i kuću, kuću si napravio od mojih para". On mu je kazao da sačeka tu i da će mu donijeti papire, a onda je pozvao policiju kojima je to prijavio, nakon čega je policija došla i okrivljenog R.a privela u stanicu. Kritičnom prilikom prijetnje okrivljenog R.a shvatio je veoma ozbiljno, osjetio strah i ugroženost za sebe i svoju porodicu, s obzirom da se to ne dešava prvi već treći ili četvrti put. Ne zna da li je iko drugi čuo ove prijetnje koje mu je okrivljeni uputio. </span>
</p>
<p class="p5">
<span>Imajući u vidu jasan, odredjen i uvjerljiv iskaz oštećenog sud je na nesumnjiv način utvrdio  da okrivljenog  navedenog dana i mjesta ugrozio sigurnost oštećenog V. Ž.a prijetnjom da će napasti na njegov život i tijelo na način što je oštećenom koji ga je kao advokat zastupao u sudskim postupcima pred Osnovnim sudom u Nikšiću, uputio riječi »dižem te u vazduh, sve sam otkrio, snimaj«, te nakon što je oštećeni pokušao da mu objasni u kojoj su fazi postupka njegovi predmeti, uputio mu riječi »dižem te u vazduh, i kuću si napravio od mojih para, dići ću ti u vazduh i tebe i kuću«. </span>
</p>
<p class="p5">
<span>U postupku je nesumnjivo utvrdjeno da je ponašanje okrivljenog opisano u izreci presude od oštećenog shvaćeno kao ozbiljna prijetnja i da je oštećeni osnovano vjerovao u ostvarivanje navedene prijetnje. </span>
</p>
<p class="p5">
<span>Okrivljeni je kritične prilike postupao umišljajno , svjestan da prijeti oštećenom i da se prijetnja odnosi na napad na njegov život i tijelo, pa su se u njegovim radnjama pored objektivnih stekli i subjektivni elementi bića krivičnog djela ugrožavanje sigurnosti iz čl.168.st.1. KZ koje mu je stavljeno na teret.</span>
</p>
<p class="p5">
<span>Sud je cijenio odbranu optuženog, ali istu nije prihvatio sa razloga što je u suprotnosti sa jasnim, odredjenim i uvjerljivim iskazom oštećenog jer smatra da je takva odbrana okrivljenog usmjerena na izbjegavanje njegove krivice. </span>
</p>
<p class="p5">
<span>Prilikom utvrdjivanja krivične sankcije za izvršeno kriv.djelo sud je okrivljenom kao olakšavajuće okolnosti u smislu čl.42. KZ, uzeo činjenicu da se radi o licu koje ranije nije bilo osudjivano što je utvrdjeno izvodom iz kaznene evidencije, njegove materijalne i porodične prilike, otac četvoro djece, nezaposlen, dok otežavajućih okolnosti na strani okrivljenog nije bilo, pa je cijeneći navedene okolnosti na strani okrivljenog , sud našao da optuženom nije bilo svrsi shodno izricati kaznu, već mu je primjenom čl.53. i 54. KZ izrekao uslovnu osudu, vjerujući da će se i upozorenjem uz prijetnju izvršenja utvrdjene kazne zatvora uz postavljeni uslov sa vremenom provjeravanja u trajanju od 1 godine , na okrivljenog dovoljno uticati da ubuduće ne vrši krivična djela i da će se uslovnom osudom u konkretnom slučaju sa uspjehom ostvariti svrha uslovne osude iz čl.52. KZ u okviru opšte svrhe propisivanja i izricanja krivičnih sankcija iz čl.4.st.2. KZ.</span>
</p>
<p class="p5">
<span>Pošto je okrivljeni oglašen krivim, sud ga je obavezao da shodno čl. 226 i čl. 229 ZKP-a plati iznos od 30,00 € na ime sudskog paušala, srazmjerno složenosti i trajanju krivičnog postupka te imovnom stanju okrivljenog. </span>
</p>
<p class="p5">
<span>Na osnovu čl. 239 st. 2 ZKP-a sud je oštećenog V. Ž.a uputio da imovinskopravni zahtjev može ostvariti u redovnom parničnom postupku, budući da činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p class="p5">
<span>Iz iznijetih razloga, na osnovu čl. 374 ZKP-a, odlučeno je kao u izreci.</span>
</p>
<p class="p6"></p>
<p class="p5">
<span class="s1">OSNOVNI SUD U NIKŠIĆU</span><span>, dana 09. 01. 2012. godine. </span>
</p>
<p class="p6"></p>
<table class="t1">
<tbody>
<tr class="r1">
<td class="td1">
<p class="p2">
<span class="s1">Zapisničar,</span>
</p>
<p class="p2">
<span>Krištof Stanka s.r.</span>
</p>
</td><td class="td1">
<p class="p2">
<span class="s1">SUDIJA,</span>
</p>
<p class="p2">
<span>Babović Dragan s.r.</span>
</p>
</td>
</tr>
</tbody>
</table>
<p class="p6"></p>
<p class="p2">
<span>Za tačnost otpravki tvrdi i ovjerava: </span>
</p>
<p class="p2">
<span>Službenik suda.</span>
</p>
<p class="p6"></p>
<p class="p6">
<span class="s1">PRAVNA POUKA:</span><span>  Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici. </span>
</p>
<p class="p6"></p>
<p class="p6"></p>
<p class="p7"></p>


</body>
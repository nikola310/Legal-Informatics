<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 0.875in 0.62430555in 1.25in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:end;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p6{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p7{text-indent:0.5in;text-align:center;hyphenate:auto;font-family:Verdana;font-size:11pt;}
.p8{text-indent:0.5in;margin-left:4.0in;text-align:justify;hyphenate:auto;font-family:Verdana;font-size:11pt;}
.p9{margin-bottom:0.083333336in;text-align:start;hyphenate:auto;font-family:Verdana;font-size:11pt;}
.p10{text-indent:-0.25in;margin-left:0.75in;text-align:justify;hyphenate:auto;font-family:Verdana;font-size:11pt;}
.p11{text-indent:0.5in;margin-left:4.0in;text-align:end;hyphenate:auto;font-family:Verdana;font-size:11pt;}
.p12{text-align:start;hyphenate:auto;font-family:Verdana;font-size:11pt;}
.p13{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.4861111in;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>										K.br.154/11</span>
</p>
<p class="p2"></p>
<p class="p1"></p>
<p class="p1">
<span>		               						</span>
</p>
<p class="p3">
<span>U IME NARODA</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud, u vijeću sastavljenom od sudije Dragana Mrdaka, predsjednika vijeća i sudija porotnika Momira Kneževića i Nijaza Medjedovića, članova vijeća, sa nameštenikom suda Koviljkom Lješnjak, zapisničarem, u krivičnom predmetu protiv okrivljenog M.M.a iz Podgorice, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263 st. 3 u vezi st. 2 Krivičnog zakonika, rješavajući po optužnici, ODT-a u B. Polju, KT. br. 607/2010 od 21.03.2011. godine, nakon održanog usmenog glavnog i javnog pretresa, u prisustvu zamjenika u ODT-a u Bijelom Polju, Zvrko Denisa, okrivljenog M.M.a i prestavnika oštećenog D. P.G.'' O.Z., dana 29.08.2011. godine, donio je i javno objavio:</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1">
<span>	Okrivljeni M.M. JMBG ..., od oca M. i majke S., rođene R., rođen .... godine u Podgorici, sa prebivalištem u mjestu D.G.bb, opština Podgorica, državljanin Crne Gore, po zanimanju privatni preduzetnik, oženjen, otac četvoro punoljetne djece, pismen, sa završenom srednjom školom, lošeg imovnog stanja, neosuđivan</span>
</p>
<p class="p1"></p>
<p class="p3">
<span>K r i v    j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	- Dana 10.04.2009 godine u Podgorici, kao odgovorno lice u D. ''K.'' iz Podgorice, izdao mjenicu serije AA 0521318, na iznos od 3.912,93 (tri hiljade devestodvanaest eura i devedeset tri centa) , za  robu koju je u toku 2009 godine, preuzeo od oštećenog D. P.G.'' iz Bijelog Polja, iako je znao da D. ''K.'' nije imalo pokriće na svom žiro računu i time tom  društvu, a na  štetu oštećenog D. P.G.'', pribavio protivpravnu imovinsku korist u iznosu od 3.912,93 €, </span>
</p>
<p class="p4"></p>
<p class="p4">
<span>- čime je izvršio krivično djelo izdavanje čeka i sredstava bezgotovinskog plaćanja bez pokrića iz čl. 263 st. 3 u vezi st. 2 Krivičnog zakonika,</span>
</p>
<p class="p4"></p>
<p class="p1">
<span>          - pa mu sud primjenom citiranog zakonskog propisa te čl. 2, 4, 5, 13, 15, 32, 36, 52, 53 i 54 Krivičnog zakonika i čl. 199 st. 2, 202, i 364 Zakonika o krivičnom postupku,  i z r i č e</span>
</p>
<p class="p1"></p>
<p class="p5"></p>
<p class="p6">
<span>USLOVNU OSUDU</span>
</p>
<p class="p1"></p>
<p class="p1">
<span>         Kojom mu utvrdjuje kaznu zatvora u trajanju od 1 (jedne) godine i istovremeno odredjuje da se ista neće izvršiti ukoliko okrivljeni u roku od 3 (tri)  godine ne učini novo krivično djelo.</span>
</p>
<p class="p1"></p>
<p class="p1">
<span>	Okrivljeni se obavezuje da sudu na ime paušala plati iznos od 30,00 € i na ime troškova iznos od 104,50 €,koje  iznose će uplatiti na žiro račun br. 832 - 151 - 35 Depozit novčanih kazni, troškova i paušala ovog suda,  u roku od  15 dana, od dana pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	Imovinsko pravnog zahtjeva nije bilo.</span>
</p>
<p class="p1"></p>
<p class="p1">
<span>	</span>
</p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnicom  ODT-a iz B.Polja, KT. br. 607/2010 od 21.03.2011. godine, optužen je M.M. iz Podgorice, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263 st. 3 u vezi st. 2 Krivičnog zakonika.</span>
</p>
<p class="p1">
<span>	</span>
</p>
<p class="p1">
<span>	Glavni pretres je održan i zaključen u prisustvu zamjenika ODT-u u Bijelom Polju Zvrko Denisa, okrivljenog M.M.a i ovlašćene predstavnice oštećenog preduzeća D. P.G.'' iz B. Polja  O.Z.. </span>
</p>
<p class="p1"></p>
<p class="p1">
<span>	U završnoj riječi zamjenik ODT-a je istakao da je izvedenim dokazima na glavnom pretresu utvrdjeno da je okrivljeni izvršio krivično djelo stavljeno mu na teret i predložio da ga sud oglasi krivim i osudi na kaznu po zakonu. </span>
</p>
<p class="p1"></p>
<p class="p1">
<span>	U završnoj riječi predstavnica oštećenog preduzeća D. P.G.'' iz Bijelog Polja O.Z.a u ime oštećenog D. P.G.'', nije se pridružila krivičnom gonjenju protiv okrivljenog, niti je prema istom postavila imovinsko pravni zahtjev.</span>
</p>
<p class="p1"></p>
<p class="p4">
<span>Okrivljeni M.M. je u svojoj odbrani istakao da je on kao vlasnik i odgovorno lice preduzeća D. ''K.'' iz Podgorice, sa  D. P.G.'' iz Bijelog Polja zaključio ugovor o kupovini prehrambene robe i prilikom zaključenja ugovora je potpisao bjanko mjenicu kao sredstvo obezbjeđenja plaćanja za robu koju bude kupio na osnovu zaključenog ugovora. Roba je isporučivana svake nedjelje i prilikom isporuke dostavljana mu je faktura na iznos isporučene robe a on je shodno dogovoru sa D. P.G.'' bio dužan da fakturu plati za  sedam dana od dana prijema robe. Kada je naišla ekonomska kriza posao je znatno opao i on na svom žiro računu nije imao sredstava da plati dugovanja prema D. P.G.'', koja su u to vrijeme iznosila negdje oko 3.900,00 €. U međuvremenu P.G.djelimično isplatio dug i još im duguje oko 600,00 €. U toku 2009 godine, na računu je  uvijek imao otprilike od 1.000,00  do 2.000,00 €, a fakture su se uglavnom krtale od 200 do 700 €, s tim što je isporuka robe bila svake nedjelje. Na glavnom pretresu dodao je  da je u međuvremenu namirio kompletan dug preduzeću D. P.G.u'' iz Bijelog Polja.</span>
</p>
<p class="p4"></p>
<p class="p4">
<span>U završnoj riječi okrivljeni je istakao da je imao duži poslovni odnos sa preduzećem P.G.'', a njegovo preduzeće je u jednoj fazi zapalo u teškoće, tako da nije  uspio da izmiri dospjele obaveze, nije imao namjeru nikog da prevari ili da ostane nekom dužan, što se vidi iz činjenice da je platio kompletan dug P.G.u''. Tražio je da sud prilikom odlučivanja cijeni sve olakšavajuće okolnosti na njegovoj strani.</span>
</p>
<p class="p4">
<span> </span>
</p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je u dokaznom postupku na glavnom pretresu izveo sledeće dokaze: saslušao u svojstvu svjedoka ovlašćenu predstavnicu oštećenog D. P.G.'' O.Z., pročitao nalaz i mišljenje vještaka ekonomske struke D.Ć.a od 03.03.2011. godine, izvršio uvid u kopiju mjenice serije AA0521318 izdatu dana 10.04.2009 godine, sa danom dospjeća dana 01.09.2009 godine, izvršio uvid u kopiju mjeničnog ovlašćenja za mjeničnog dužnika D. ''K.'' Podgorica od  10.04.2009 godine, izvršio uvid u kopiju debitnog naloga od  01.09.2009 godine, izvršio  uvid u finansijsku karticu za D. '' K.'' od  03.03.2011 godine, izvršio uvid u izvod AD CKB banke br.15543 od 18.08.2010 godine o stanju na računu D. ''K.o'' iz Podgorice na dana  10.04.2009 godine, te izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p1">
<span>	</span>
</p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi shodno čl. 360 Zakonika o krivičnom postupku, sud je utvrdio činjenično stanje i na osnovu tako utvrdjenog činjeničnog stanja zaključio da je okrivljeni izvršio krivično djelo stavljeno mu na teret i da je za isto kriv i odgovoran.</span>
</p>
<p class="p1"></p>
<p class="p1">
<span>	Naime, iz iskaza  predstavnice  oštećenog D. P.G.'' iz Bijelog Polja, O.Z. saslušane u svojstvu svjedoka, proizilazi da je preduzeće D. P.G.'' iz Bijelog Polja u 2009 godini, poslovao sa preduzećem D. ''K.'' iz Podgorice, vlasnika M.M.a prodavajući mu robu na veliko, pa je pošto se radilo o odloženom plaćanju kao sredstvo obezbjeđenja plaćanja D. ''K.'' je izdalo mjenicu serije AA 0521318 i iz ovog poslovnog odnosa preduzeće ''K.'' je na dan podnošenja mjenice na naplatu dugovalo 3.912,93 €.   M.M. je u međuvremenu izmirio kompletan dug koji je imao prema preduzeću  D. P.G.'' iz Bijelog Polja. Iskaz ovog svjedoka sud je u potpunosti prihvatio kao jasan logičan i uvjerljiv ničim doveden u sumnju nesračunat na otežavanje ili pak olakšavanje  krivično pravnog položaja okrivljenog.</span>
</p>
<p class="p1"></p>
<p class="p1">
<span>	Iz mjenice serije AA0521318 i mjeničnog ovlašćenja od 10.04.2009. godine utvrdjuje se da je (trasat) iste bilo preduzeće D. ''K.'' iz Podgorice i da je mjenicu i mjenično ovlašćenje u ime trasata potpisao okrivljeni M.M., a da je remitent mjenice preduzeće D. P.G.'' iz Bijelog Polja.</span>
</p>
<p class="p1"></p>
<p class="p1">
<span>	Iz nalaza i mišljenja vještaka ekonomske struke D.Ć.a proizilazi da  žiro račun preduzeća D. ''K.'' na dan izdavanja mjenice nije bio u blokadi i da je na žiro računu istog bilo sredstava u iznosu od 11,10 €, a da je dug preduzeće D. ''K.'' prema preduzeću D. P.G.'' na dan izdavanja mjenice 10.04.2009 godine, iznosio 532,60 €. Dug preduzeća D. ''K.'' prema preduzeću D. P.G.'' iz Bijelog Polja na dan podnošenja mjenice na naplatu 01.09.2009 godine, iznosio je 3.912,93 €. Neizmireni dug D. ''K.'' prema preduzeću D. P.G.'' iz Bijelog Polja na dan vještačenja  03.03.2011 godine, iznosio je 667,93 €.Nalaz i mišljenje vještaka sud je u potpunosti prihvatio kao realan i objektivan dat po osnovu činjenica konstatovanih u knjigovodstvenoj dokumentaciji ošećenog preduzeća D. P.G.'' po pravilima struke i nauke a u potpunosti potvrdjen ostalim dokazima. </span>
</p>
<p class="p1"></p>
<p class="p1">
<span>	Iz izvoda AD CKB br.15543 od 18.08.2010 godine, proizilazi da se na računu preduzeća D. ''K.'' dana 10.04.2009 godine, nalazilo 11,10 € i da navedenog dana isto preduzeće nije bilo u blokadi.</span>
</p>
<p class="p1"></p>
<p class="p1">
<span>	Iz debitnog naloga od 01.09.2009. godine utvrdjuje se da je ovaj nalog podnijet dana 01.09.2009. godine od strane D. P.G.'' kao korisnika na iznos od 3.912,93 €, na nalogodavca D. "K.'' iz Podgorice. Iz finansijske karticeD. P.G.'' za D. ''K.'' od 03.03.2011. godine utvrdjuje se da je dug istog prema D. P.G.'' na dan 03.03.2011. godine iznosio 667,93 €. </span>
</p>
<p class="p1"></p>
<p class="p1">
<span>	Prihvatajući u potpunosti nalaz i mišljenje vještaka ekonomske struke i snjim u vezi izvod AD CKB br.15543 od 18.08.2010 godine, sud nije prihvatio navode iz odbrane okrivljenog da je on u 2009 godini stalno na računu imao novčanih sredstava u iznosu od  1.000,00 do 2.000,00 €, dok je ostale navode iz odbrane okrivljenog sud prihvatio.</span>
</p>
<p class="p1"></p>
<p class="p1">
<span>	Iz izvedenih dokaza sud je na nesumljiv način utvrdio da je okrivljeni M.M. u momentu izdavanja predmetne mjenice bio izvršni direktor i vlasnik D. ''K.'' iz Podgorice, što upućuje na nesumnjiv zaključak da je njemu kao odgovornom licu u preduzeću bilo poznato stanje sredstava na žiro računu preduzeća u momentu izdavanja mjenice dana 10.04.2009. godine.</span>
</p>
<p class="p1"></p>
<p class="p1">
<span>	Iz izvedenih dokaza sud je utvrdio činjenično stanje da je okrivljeni M.M., dana 10.04.2009 godine u Podgorici, kao odgovorno lice u D. ''K.'' iz Podgorice, izdao mjenicu serije AA 0521318, na iznos od 3.912,93 (tri hiljade devestodvanaest eura i devedeset tri centa) , za  robu koju je u toku 2009 godine, preuzeo od oštećenog D. P.G.'' iz Bijelog Polja, iako je znao da D. ''K.'' nije imalo pokriće na svom žiro računu i time tom  društvu, a na  štetu oštećenog D. P.G.'', pribavio protivpravnu imovinsku korist u iznosu od 3.912,93 €, </span>
</p>
<p class="p1"></p>
<p class="p1">
<span>	Okrivljeni M.M. u svojstvu izvršnog direktora D. ''K.'' je prihvatio ponuđenu robu od strane D. P.G.'' iz Bijelog Polja i kao sredstvo obezbjeđenja plaćanja robe izdao mjenicu serije AA 0521318  dana 10.04.2009. godine iako je znao finansijsku siguaciju u svom preduzeću - da je tog dana na žiru računu njegovog preduzeća bilo 11,10 €, odnosno da nema pokriće za cjelokupan iznos iz mjenične obaveze,  te je na ovaj način realizovao unaprijed stvorenu namjeru da svom preduzeću D. ''K.'', pribavi protivpravnu imovinsku korist na štetu oštećenog preduzeća D. P.G.'' iz Bijelog Polja.	</span>
</p>
<p class="p1"></p>
<p class="p1">
<span>	Postupajući na opisani način okrivljeni M.M. je ostvario obilježnja Krivičnog djela izdavanje čeka i sredstava bezgotovinskog plaćanja bez pokrića iz čl. 263  st. 3 u vezi st. 2 Krivičnog zakonika, pri čemu je okrivljeni, iako je bio svjestan da na žiro računu nema novčanih sredstava u mjeri potrebnoj za pokriće mjenične obaveze, izdajući ovu mjenicu  djelo izvršio s umišljajem.</span>
</p>
<p class="p1">
<span>	 </span>
</p>
<p class="p4">
<span>Za krivično  djelo izdavanje čeka i sredstava bezgotovinskog plaćanja bez pokrića iz čl. 263 st. 3 u vezi st. 2 Krivičnog zakonika zaprijećena je kazna  zatvora od  jedne do osam  godina.  </span>
</p>
<p class="p1"></p>
<p class="p4">
<span>Prilikom odlučivanja o vrsti krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je od olakšavajućih okolnosti na strani okrivljenog našao  da se radi o starijem  neosuđivanom licu, ocu četvoro djece,  lošeg imovnog stanja, koji se u toku postupka korektno držao, koji je izrazio po ocjeni suda iskreno kajanje zbog učinjenog krivičnog djela, kome se oštećeni nije pridružio krivičnom gonjenju, koji je izmirenjem duga otklonio štetnu posledicu djela, pa u odsustvu otežavajućih okolnosti sud je stanovišta da su ispunjeni uslovi za izricanje krivične sankcije uslovne osude, kojom je okrivljenom utvrdio kaznu zatvora od jedne godine, i istovremeno cijenio da bi se pristupanjem izvršenju iste suviše represivno djelovalo na okrivljenog, nego i da će samo upozorenje uz prijetnju kaznom u odgovarajućem roku provjeravanja, od tri godine, dovoljno uticati na istog, da u buduće ne vrši ova i slična krivična djela i da će se na ovaj način ostvariti svrha kažnjavanja, predvidjenja u čl. 32 Krivičnog zakonika. Sud je pri tom imao u vidu težinu krivičnog djela i jačinu ugrožavanja zaštićenog dobra.</span>
</p>
<p class="p4"></p>
<p class="p4">
<span>Shodno čl. 199 st. 2 Zakonika o krivičnom postupku, odlučeno je da okrivljeni plati sudu na ime paušala iznos od 30,00 €, imajući u vidu složenost i trajanje krivičnog postupka te imovinske prilike okrivljenog. </span>
</p>
<p class="p4"></p>
<p class="p4">
<span>U smislu čl.202 ZKP-a, sud je okrivljenog obavezao da na ime troškova krivičnog postupka plati iznos od 104,50 €, koji troškovi se odnose na ime troškova vještaka po vještaku ekonomske struke.  </span>
</p>
<p class="p1"></p>
<p class="p4">
<span>Iz iznijetih razloga shodno čl. 364 Zakonika o krivičnom postupku odlučeno je kao u izreci presude.</span>
</p>
<p class="p7"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana  29. 08. 2011. godine</span>
</p>
<p class="p3"></p>
<p class="p3"></p>
<p class="p1"></p>
<p class="p1">
<span>ZAPISNIČAR,					        Predsjednik vijeća - sudija</span>
</p>
<p class="p1">
<span>Koviljka Lješnjak s.r.		     		             Dragan Mrdak s.r.</span>
</p>
<p class="p8"></p>
<p class="p8"></p>
<p class="p8"></p>
<p class="p9"></p>
<p class="p9"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p1"></p>
<p class="p1">
<span>DN-a, Po primjerak presude, s pravnom poukom dostaviti:</span>
</p>
<p class="p10">
<span class="s1">-​&nbsp;</span><span>ODT-u Bijelo Polje </span>
</p>
<p class="p10">
<span class="s1">-​&nbsp;</span><span>Okrivljenom  M.M.u D.G.- Podgorica</span>
</p>
<p class="p10">
<span class="s1">-​&nbsp;</span><span>Oštećenom D. ''Put-gros''    B. Polje</span>
</p>
<p class="p11"></p>
<p class="p11"></p>
<p class="p12">
<span>							 Predsjednik vijeća - sudija</span>
</p>
<p class="p8"></p>
<p class="p1"></p>
<p class="p13"></p>
<p class="p13"></p>


</body>
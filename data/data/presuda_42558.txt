<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.55/12.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnici  Kt.br.247/11. od   19. marta 2012. godine Osnovnog Državnog Tužilaštva iz Rožaja, protiv  optuženog H. H. iz Rožaja, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263.st.3. u vezi st. 1. i 2. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, branioca optuženog advokata Kalač Nuša iz Rožaj i optuženog, dana 03.5.2012. godine, donio je i javno objavio</span>
</p>
<p class="p3"></p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Optuženi H. H., JMBG ., od oca Z. i majke H., rodj. L., rodjen u s. Bukovica, opština Rožaje, drž. CG, razumije Crnogorski jezik, koji mu je i maternji, pismen, završio SSS, privatni preduzetnik, oženjen, otac troje djece, srednjeg imovnog stanja, osudjivan.</span>
</p>
<p class="p3"></p>
<p class="p3">
<span>				K R I V    J E</span>
</p>
<p class="p3"></p>
<p class="p4">
<span>Što je:</span>
</p>
<p class="p3">
<span>	Dana 04.03.2009. godine, u Rožajama, kao izvršni direktor „S.-P.“ DOO M., sa sjedištem u Rožajama, izdao mjenicu serijskog broja AA0501736, kao sredstvo obezbjedjenja plaćanja za kupljenu robu privrednom društvu „Stratus“ DOO Podgorica, iako je znao da za to nema pokriće i time sebi i svom privrednom društvu pribavio  protivpravnu imovinsku korist u iznosu od 13.207,43 eura,</span>
</p>
<p class="p3">
<span>	-čime je izvršio krivično djelo izdavanje čeka i sredstava bezgotovinskog plaćanja bez pokrića iz čl. 263.st.3. u vezi st.1. i 2. Krivičnog Zakonika.</span>
</p>
<p class="p3">
<span>	Pa mu sud na osnovu pomenutog zakonskog propisa, primjenom čl. 4.13.15.32.36.45.46.st.1. tač. 4.  čl.52.53.54. Krivičnog Zakonika,  čl. 226.229. 239. st.2. i 374. Zakonika o Krivičnom Postupku   i z r i č e</span>
</p>
<p class="p3"></p>
<p class="p3"></p>
<p class="p3">
<span>				USLOVNU OSUDU</span>
</p>
<p class="p3"></p>
<p class="p3">
<span>	Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko osudjeni u roku od jedne godine dana ne izvrši novo krivično djelo. </span>
</p>
<p class="p3">
<span>	Da plati ovom sudu na ime troškova krivičnog postupka – paušala iznos od 50 eura u roku od 15 dana po pravnosnažnosti ove presude.</span>
</p>
<p class="p3">
<span>	Oštećeno Privredno društvo „S.“ DOO Podgorica radi ostvarivanja imovinsko pravnog zahtjeva upućuje se na gradjansku parnicu.</span>
</p>
<p class="p3"></p>
<p class="p3">
<span>				O b r a z l o ž e nj e</span>
</p>
<p class="p3"></p>
<p class="p3">
<span>	ODT iz Rožaja podnio je optužnicu Kt.br.247/11. od 19. marta 2012. godine, protiv optuženog H. H. iz Rožaja, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263.st.3. u vezi st.1. i 2. KZ.</span>
</p>
<p class="p3">
<span>	Na glavnom pretresu ODT iz Rožaja istakao je da je izvedenim dokazima utvrdjeno da je optuženi izvršio krivično djelo koje mu se optužbom stavlja na teret. Predložio je da sud istog oglasi krivim  za izvršeno krivično djelo i osudi ga na kaznu zatvora u trajanju od 3 mjeseca.</span>
</p>
<p class="p3">
<span>	Advokat Kalač Nušo, branilac optuženog istakao je: da izvedenim dokazima nije utvrdjeno da je okrivljeni izvršio krivično djelo koje mu se optužbom stavlja na teret. Da je optuženi oštećenom izdao blanko mjenicu  i da je sve podatke u toj mjenici  kao i datum izdavanja kao i datum dospijeća u istoj unio oštećeni. Imajući u vidu da okrivljeni nije postupao sa umišljajem, jer nije znao koji je datum izdavanja upisan u mjenici, to u njegovoj radnji ne stoje elementi predmetnog krivičnog djela. Predložio je da sud okrivljenog oslobodi od optužbe. </span>
</p>
<p class="p3">
<span>	Optuženi H. H. na glavnom pretresu je izjavio:  da ne priznaje izvršenje krivičnog djela ni krivicu za krivično djelo koje mu se optužbom stavlja na teret. </span>
</p>
<p class="p3">
<span>	U svojoj odbrani istakao je:  da je u 2009. godini bio u poslovnoj saradnji sa preduzećem „S.“ iz Podgorice, kod kojeg je za svoju firmu nabavljao etikete za flaširanje vode. DOO „S.“ zahtijevao je da mu kao obezbjedjenje budućih plaćanja preda blanko mjenicu sa mjeničnim ovlašćenjem, te je kao privrednik to prihvatio jer je u to vrijeme njegova firma bila solventna. Ne može da se sjeti kada je blanko mjenicu predao, a smatra da nije bio unijet datum izdavanja iste, kao ni u mjeničnom ovlašćenju. Poznato mu je da je izdavalac mjenice u mjenici  i u mjeničnom ovlašćenju kao datum izdavanja unio 04.3.2009. godine. U toku trećeg mjeseca 2009. godine njegova firma  „S.-P.“  na žiro računu imala je sredstava. U toku 2009. godine sa DOO „S.“ imao je promet u iznosu od 17.398,45 eura, od kojeg iznosa je platio 9.500 eura. Obzirom da se radilo o blanko mjenici smatra da je oštećeni bio dužan da ga obavijesti koji datum je stavio u mjenici kao datum izdavanja, kao i datum dospijeća, a što isti nije učinio. Da je njegova firma imala poteškoće u poslovanju zbog otkazivanja ugovorenih poslovanja sa ino partnerom, zbog čega je u 2010. godni došlo do blokade žiro računa. Oštećenom je vršio uplate sa žiro računa druge firme i dogovorio se da taj dug  izmiri do kraja. Oštećenom duguje iznos koji je naveden u mjenici i spreman je da isti izmiri. Kada je oštećeni podnio mjenicu na realizaciju  na dan realizacije iznosa iz mjenice, nije imao sredstava na žiro računu svoje firme, a to nije mogao da predvidi u momentu izdavanja iste. Kada je mjenicu potpisao i ovjerio pečatom žiro račun njegove firme nije bio blokiran obzirom da je uvijek bilo sredstava na  računu. Kod CKB imao je odobren kredit u iznosu od 2 miliona eura, koji mu nije odjednom uplaćen, već supcesivno. Kredit mu je bio odobren u toku 2009. godine prije izdavanja mjenice. Da mu je banka uplatila iznos od odobrenog kredita u cjelosti nebi došlo do toga da se izdata mjenica ne može realizovati u momentu kada je dostavljena na realizaciju. Da se sa predstavnikom oštećenog dogovorio da mu do 20. maja tekuće godine  uplati dugovani iznos i da nastave poslovnu saradnju. </span>
</p>
<p class="p3">
<span>	Na glavnom pretresu sud je izveo dokaze: izvršio uvid u mjenično ovlašćenje „Swiss – Products“ DOO Montenegro Rožaje br. 03/009. od 04.3.2009.godine, pročitao akt CKB AD Filijala Podgorica, 2 br. 7567 od 29.11.2011. godine, pročitao akt CKB Filijala Rožaje br. 1618 od 21.12.2011.godine, izvršio uvid u izvod broj 25. za promet i stanje na računu 51-1064615 od 03.3.2009.godine i izvod br.26. za promet stanja na istom računu od 11.3.2009.godine, izvršio uvid u mjenicu serijskog broja AA05011736 na iznos od 13.207,43 eura, po saglasnosti stranaka pročitao iskaz predstavnika oštećenog DOO „S.“ D. M., dat na zapisniku Kti.br.5/11. od 13.3.2011.godine ODT-a u Rožajama,  izvršio uvid u analitičku karticu dobavljača br.148. od 31.12.2009.godine   i pročitao izvod iz kaznene evidencije na ime optuženog. </span>
</p>
<p class="p3">
<span>	Predstavnik oštećenog DOO „S.“ iz Podgorice D.M., na zapisniku Kti.br.5/11. od 13.3.2011.godine,  pred ODT-om u Rožajama istakao je:  da je direktor Privrednog društva „S.“ DOO sa sjedištem u Podgorici. U toku 2009. godine njegova firma imala je poslovne odnose sa firmom čiji je vlasnik optuženi. Optuženi je kao vlasnik firme za flaširanje vode naručio etikete za flaširanje vode, tako da su u vezi toga zaključili i ugovor. Optuženi je kao sredstvo obezbjedjenja plaćanja izdao blanko mjenicu i mjenično ovlašćenje  kojim je ovlastio njegovu firmu da radi naplate potraživanja može aktivirati mjenicu po sopstvenoj želji  za dospjele, a neizmirene obaveze. U početku je firma optuženog redovno izvršavala obaveze, ali je nakon toga došlo do zastoja  u izmirenju obaveza koje je trajalo više od dvije godine. Podnio je mjenicu na realizaciju, ali se ista nije mogla realizovati jer nije imala sredstava na žiro računu. Nakon podnošenja krivične prijave zbog izdavanja mjenice bez pokrića optuženi ga je pozvao  i postigli su dogovor u vezi izmirenja obaveza, te se ubijedio da će mu isti sve obaveze izmiriti. Uvjeren je da će optuženi izmiriti obaveze prema njegovoj firmi. Radi realizacije naplate potraživanja njegova firma podnijela je predlog za  izvršenje na osnovu vjerodostojne isprave, te da je privredni sud u Podgorici donio rješenje o izvršenju koje se nije moglo sprovesti zbog nemanja sredstava na računu firme optuženog. Nije provjeravao da li je na dan izdavanja predmetne mjenice na žiro računu firme optuženog imalo sredstava. </span>
</p>
<p class="p3">
<span>	Sud je cijeneći  iskaz optuženog i izvedene dokaze pojedinačno  i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude. </span>
</p>
<p class="p3">
<span>	Utvrdjeno činjenično stanje proizilazi iz svih izvedenih dokaza koje je sud  u svemu prihvatio kao tačne, objektivne i medjusobno saglasni  i kao takvi se u odlučnim činjenicama podudaraju i sa iskazom optuženog.</span>
</p>
<p class="p3">
<span>	Naime, iz mjeničnog ovlašćenja br. 03/009. od 04.3.2009.godine izdatog od strane „S.-P.“ DOO M., kojeg zastupa optuženi proizilazi da je optuženi ovlašćen za potpisivanje za mjeničnog dužnika njegovu firmu, mjeničnom povjeriocu „S.“ DOO Podgorica jedne blanko mjenice za pokriće i osiguranje plaćanja obaveza po osnovu prometa robe. Da datum izdavanja mjenice i njeno dospijeće mjenični povjerilac može odrediti po vlastitoj volji, samo ne prije ugovorenog roka dospijeća tražbine koju mjenicom naplaćuje. Iz mjenice serijskog broja AA0501736 proizilazi da je na istoj datum izdavanja 04.3.2009.godine i da je ista potpisana od strane optuženog  i ovjerena od strane „Swiss – Products“ DOO Montenegro na iznos od 13.207,43 eura, a iz izvoda CKB br. 25. i 26. od 03.3.2009.godine i 11.3.2009. godine se vidi da na žiro računu firme optuženog  nije imalo sredstava u iznosu  iz mjenice koja je dostavljena na realizaciju. Ove dokaze sud je prihvatio  kao vjerodostojne, medjusobno saglasne i kao takvi ničim ne dovedeni u sumnju. </span>
</p>
<p class="p3">
<span>	Iz iskaza predstavnika oštećenog Mrkajić Dušana se vidi da je njegova firma „S.“ DOO P. u 2009 .godini i ranije bila u poslovnim odnosima sa firmom čiji je vlasnik optuženi. Da mu je optuženi prilikom zaključenja ugovora o poslovnoj saradnji njihovih firmi dao mjenično ovlašćenje i blanko mjenicu  kao sredstvo obezbjedjenja naplate potraživanja. Da je nakon dospjelih, a neisplaćenih obaveza od strane firme vlasništvo optuženog izdao mjenicu koju mu je optuženi dao blanko potpisanu i ovjerenu, u kojoj je upisao iznos potraživanja, a koja nije mogla da se realizuje, zbog nemanja sredstava na žiro računu firme optuženog.  Ovaj iskaz sud je u svemu prihvtio kao tačan i kao takav u svemu saglasan sa pisanim dokazima mjeničnim ovlašćenjem, podacima iz mjenice, te i izvodima 25.i 26. CKB od 03.3. i 11.3.2009. godine, a u odlučnim činjicama i sa iskazom optuženog. </span>
</p>
<p class="p3">
<span>	Optuženi ne spori činjenicu da je imao mjenično ovlašćenje od njegove firme da predstavniku firme „S.“ DOO Podgorica sa kojom je njegova firma imala poslovnu saradnju, izda blanko mjenicu  kao sredstvo obezbjedjenja plaćanja.  Da je predstavniku oštećenog izdao blanko mjenicu potpisanu i ovjerenu kao i mjenično ovlašćenje. Da ova mjenica nije mogla biti realizovana u momentu kada je dospjela na realizaciju, jer na žiro računu njegove firme nije bilo sredstava. Da je sa predstavnikom oštećenog postigao dogovor o izmirenju potraživanja  iznosa iz mjenice i da će to ispoštovati. Njegov iskaz u ovom dijelu sud je prihvatio, jer je saglasan sa izvedenim dokazima i isti je u ovom dijelu uzeo kao dokaz. Medjutim, iskaz optuženog u dijelu koji se odnosi da je oštećeni trebao da ga obavijesti o vremenu izdavanja predmetne mjenice, kao i datumu dospijeća te da nije mogao da predvidi  stanje na žiro računu svoje firme u momentu izdavanja i dospijeća predmetne mjenice, sud je ocijenio kao njegovo nastojanje da u ovom dijelu umanji krivičnopravnu odgovornost za krivično djelo koje mu se optužbom stavlja na teret. </span>
</p>
<p class="p3">
<span>	Pravnom ocjenom utvrdjenog činjeničnog stanja sud je našao da su u radnjama optuženog sadržani svi bitni elementi krivičnog djela izdavanje čeka i sredstava bezgotovinskog plaćanja bez pokrića iz čl. 263.st.3. u vezi st. 1. i 2. KZ. Naime, krivično djelo izdavanja čeka bez pokrića izvršeno je onog momenta kada izdati ček ili drugo sredstvo bezgotovinskog plaćanja postane pravno važeći, shodno Zakonu o mjenici i čeku, uz uslov da tog momenta ta sredstva nemaju pokriće. Imajući u vidu da je datum izdavanja bitni elemenat sredstva obezbjedjenja plaćanja (ček, mjenica) to se datum izdavanja ima smatrati  onaj datum koji je upisan na tim sredstvima onog momenta kada povjerilac po ovlašćenju izdavaoca na njemu upiše datum, i  da tog datuma i u tom momentu ima pokriće kod izdavaoca. U konkretnom slučaju nesporno je da je datum izdavanja predmetne mjenice 04.3.2009. godine, a na osnovu izdatog mjeničnog ovlašćenja od strane optuženog, taj datum je mogao na mjenici upisati i oštećeni kao i iznos i kada je mjenica dostavljena radi naplate  poslovnim bankama povjerilac nije mogao naplatiti svoja potraživanja jer optuženi kao dužnik nije imao pokriće na žiro računu njegove firme u ime koje je predmetnu mjenicu i izdao, a što je utvrdjeno izvještajem poslovne banke. </span>
</p>
<p class="p3">
<span>	Cijeneći psihički odnos optuženog prema izvršenom krivičnom djelu sud je našao da je isti postupao sa umišljajem, koji kod ovog krivičnog djela obuhvata svijest izvršioca da izdato sredstvo bezgotovinskog plaćanja kao garancija naplate  u momentu izdavanja  nema pokriće i za postojanje predmetnog krivičnog djela je bez značaja to što se optuženi nadao da će do podnošenja mjenice na realizaciju imati sredstava na žiro računu za njeno pokriće. Dakle, optuženi je bio svjestan da povjerilac na osnovu mjeničnog ovlašćenja  u izdatoj mjenici može upisati bilo koji datum izdavanja  radi naplate potraživanja iz njihove poslovne saradnje, a za dospjela, a neisplaćena potraživanja, te je i pristao na izdavanje pomenute mjenice  i samim tim pristao na posledice koje budu proizašle zbog nemanja sredstava na žiro računu u momentu dospijeća predmetne mjenice radi naplate, koja je u konkretnom slučaju i nastupila za oštećenog , zbog nemogućnosti realizacije izdate mjenice. </span>
</p>
<p class="p3">
<span>	Kako su  u radnjama optuženog sadržani svi bitni elementi predmetnog krivičnog djela, to ga je sud, pošto je našao da nema elemenata koji bi isključivali njegovu krivično pravnu odgovornost oglasio krivim i izrekao mu uslovnu osudu utvrdjujući mu pri tom kaznu zatvora u trajanju od 3 mjeseca i istovremeno odredjujući da se ista neće izvršiti ukoliko isti u roku od jedne godine dana ne izvrši novo krivično djelo. </span>
</p>
<p class="p3">
<span>	Predmet ocjene suda bila je i teza branioca optuženog, pa istu sud nije mogao prihvatiti, jer nije potvrdjena nijednim izvedenim dokazom. </span>
</p>
<p class="p3">
<span>	Prilikom izricanja uslovne osude kao krivične sankcije sud je imao u vidu ličnost izvršioca ovog krivičnog djela, njegove porodične prilike, životnu dob, njegov odnos prema izvršenom krivičnom djelu, okolnosti pod kojima je izvršio krivično djelo, da se predstavnik oštećenog nije pridružio krivičnom gonjenju, pa mu je sud uzimajući u obzir ove okolnosti koje sve ukupno predstavljaju kao posebno olakšavajuće okolnosti primjenom čl. 45. i 46. KZ utvrdio blažu visinu kazne od one koja je u Zakonu propisana za ovo krivično djelo, te je imajući u vidu svrhu uslovne osude u okviru opšte svrhe krivičnih sankcija našao da  će se upozorenjem uz prijetnju kaznom  uslovnom osudom  dovoljno uticati na optuženog da više ne vrši novo krivično djelo. </span>
</p>
<p class="p3">
<span>	U smislu čl. 226. u vezi čl. 229. ZKP sud je obavezao optuženog da plati na ime troškova krivičnog postupka –paušala iznos od 50 eura, a ovo imajući u vidu trajanje i složenost krivičnog postupka, kao i imovno stanje optuženog.</span>
</p>
<p class="p3">
<span>	U smislu čl. 239.st.2. ZKP oštećeni  „S.“ DOO P., radi ostvarivanja imovinsko pravnog zahtjeva upućen je na gradjansku parnicu. Ovo sa razloga što isti do okončanja glavnog pretresa nije postavio odštetni zahtjev, a imajući u vidu da je od strane Privrednog suda, a na osnovu kazivanja predstavnika oštećenog donijeto rješenje o izvršenju za iznos iz mjenice, to sud o imovinsko pravnom zahtjevu nije ni odlučivao.</span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 03.5.2012.godine.</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3"></p>
<p class="p3"></p>
<p class="p3">
<span>PRVNA POUKA: Protiv ove presude može se</span>
</p>
<p class="p3">
<span>izjaviti žalba u roku od 15 dana od dana prijema</span>
</p>
<p class="p3">
<span>iste i to Višem sudu u Bijelom Polju, a preko</span>
</p>
<p class="p3">
<span>ovog suda.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p5"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.4923611in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:14pt;}
.p8{text-indent:0.49166667in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-family:Times New Roman;}
</style>
<meta content="sladjana.bujic" name="author">
</head>
<body class="b1 b2">
<p class="p1">
<span>K.br. 335/12</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p4"></p>
<p class="p5"></p>
<p class="p3">
<span>U IME CRNE GORE</span>
</p>
<p class="p6"></p>
<p class="p6">
<span>OSNOVNI SUD U BARU, kao prvostepeni krivični, sudija Lekić Zoran, kao sudija pojedinac, sa zapisničarom Marković Danijelom, u krivičnom predmetu optuženog S.Z., zbog produženog krivičnog djela –krađa iz čl. 239 st. 1 Krivičnog zakonika, po optužnici Osnovnog državnog tužilaštva u Baru Kt.br. 467/12 od 30.08.2012. godine, nakon zaključenog glavnog i javnog pretresa održanog dana 16.04.2013. godine u prisustvu zastupnika optužbe ODT-a iz Bara Magdelinić Milenka i branioca optuženog po službenoj dužnosti R.M., advokata iz Bara, istog dana je donio i javno objavio,</span>
</p>
<p class="p6"></p>
<p class="p3"></p>
<p class="p3">
<span>P R E S U D U</span>
</p>
<p class="p4"></p>
<p class="p6">
<span>Optuženi,</span>
</p>
<p class="p6"></p>
<p class="p6">
<span>S.Z., od oca Š. i majke S., rođene S., rođen .....1993. godine u Đ., sa stanom u P., V.– K., raseljeno lice sa K., po nacionalnosti Rom, oženjen, otac jednog djeteta, lošeg imovnog stanja, neosuđivan,</span>
</p>
<p class="p3"></p>
<p class="p3">
<span>K r i v   j e</span>
</p>
<p class="p6"></p>
<p class="p6">
<span>Zato što je,</span>
</p>
<p class="p6"></p>
<p class="p6">
<span>1. U noći 02/03.07.2012. godine, sa parking prostora iza robne kuće u ul. J.. u B., svjestan svog djela i htio njegovo izvršenje,oduzeo tuđu pokretnu stvar, putničko motorno vozilo marke „Golf 2“ reg. oznaka BR .. .., koje je bilo otključano i ključ se nalazio u bravi, vlasništvo oštećenog T.I. iz B. nakon čega je ušao u vozilo, isto stavio u pogon a zatim oduzeo i sebi na ovaj način pribavio protivpravnu imovinsku korist u iznosu od 800,00 eura;</span>
</p>
<p class="p6"></p>
<p class="p6">
<span>2. Dana 27.06.2012. godine, sa parking prostora ispred marketa „F.“ u B., svjestan svog djela i htio njegovo izvršenje, oduzeo tuđe tuđu pokretnu stvar putničko motorno vozilo marke „Z. .“, reg. oznaka BR .., koje je bilo otključano a ključ za startovanje vozila je bio u bravi vlasništvo oštećenog M.R. i sebi na ovaj način pribavio protivpravnu imovinsku korist u iznosu od 200,00 eura,</span>
</p>
<p class="p6"></p>
<p class="p6"></p>
<p class="p6">
<span>- čime je izvršio produženo krivično djelo – krađa iz čl. 239 st. 1 u vezi čl. 49 Krivičnog zakonika. </span>
</p>
<p class="p4"></p>
<p class="p6">
<span>Pa ga sud primjenom citiranog zakonskog propisa te čl. 4, 5, 15, 32, 42 i 49 Krivičnog zakonika i čl. 369, 370 i 374 Zakonika o krivičnom postupku (ZKP-a), </span>
</p>
<p class="p6"></p>
<p class="p7"></p>
<p class="p3">
<span class="s1">O S U Đ U J E</span>
</p>
<p class="p6"></p>
<p class="p6">
<span class="s1">Na kaznu zatvora u trajanju od 3 (tri) mjeseca</span><span>.</span>
</p>
<p class="p4"></p>
<p class="p6">
<span class="s1">Optuženi je dužan da na ime troškova krivičnog postupka uplati ovom sudu na ime sudskog paušala iznos od 30,00 eura u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p6">
<span>Optužnicom Osnovnog državnog tužilaštva u Baru Kt.br. 467/12 od 30.08.2012. godine stavljeno je na teret optuženom S.Z. izvršenje krivičnog djela – teška krađa iz čl. 240 st. 1 tač. 1 KZ-a i krivičnog djela krađa iz čl. 239 st. 1 KZ-a. Zastupnik optužbe je u završnoj riječi precizirao činjenični opis dispozitiva optužnice na način što je u tački 1 optužnice u drugom redu nakon riječi u Baru i u tački 2 u prvom redu nakon riječi u Baru dodao riječi „svjestan svog djela i htio njegovo izvršenje“ i predložio da sud optuženog oglasi krivom i osudi ga po zakonu.</span>
</p>
<p class="p6"></p>
<p class="p6">
<span>Shodno članu 324 stav 2 ZKP-a Osnovni sud u Baru donio je dana 22.02.2013. godine rješnje Kv.br. 49/13 kojim je određeno da se optuženom S.Z. sudi u odsustvu, a ovo iz razloga jer je optuženi bio nedostižan državnim organima, a vijeće ovog suda je našlo da postoje naročito važni razlozi da se istom sudi iako je otsutan. </span>
</p>
<p class="p6"></p>
<p class="p6">
<span>Optuženi je u svojoj odbrani datoj u prethodnom postupku na zapisniku od 16.07.2012. godine u cjelosti priznao izvršenje krivičnog djela stavljenog mu na teret i naveo da je tačno da je u noći između 02/03.07.2012. godine na parking prostoru iza robne kuće u ul. J..u B.došao do PMV marke „Golf II“ i vidio da se ključ nalazi u bravi, odnosno da je vozilo bilo otključano. Tada je otvorio vrata, sjeo u vozilo, upalio ga i sa istim se odvezao u P.. Takođe je naveo da je dana 27.06.2012. godine na parking prostoru u ul. J. . ispred marketa „F.“ vidio vozilo marke „Zastava 128“ koje je bilo otključano. Obzirom da je ključ bio u bravi on je samo otvorio vrata, sjeo u vozilo i isto upalio, a zatim krenuo da se provoza po gradu. Međutim, nakon 500 m vozilo je stalo blizu semafora, isto je izgurao na trotoar, zatvorio vrata i ostavio ga na trotoar, a zatim otišao u Ulcinju i više se nije vraćao tako da ne zna šta je dalje bilo sa vozilom. Izjavio je da mu je žao što je ovo uradio i da ubuduće više neće činiti krivična djela.</span>
</p>
<p class="p4"></p>
<p class="p6">
<span>Branilac optuženog po službenoj dužnosi u završnoj riječi je naveo da smatra da njegov branjenik nije izvršio krivično djelo na način predstavljen u tački 1 optužnice  i da se zaključak o izvršenju istog ne može zasnivati na iskazu svjedoka-oštećenog T.I. sa razloga što je nelogično da vozilo bude zaključano, a da se ključevi nalaze u ladici. Logičan je iskaz njegovog branjenika da je vozilo bilo otključano i da se ključ nalazio u bravi, što ga je i navelo na izvršenje djela iz kojeg razloga je predložio da sud, obzirom na njegovo priznanje izvršenja djela, prilikom odlučivanja posebno uzme u obzir olašavajuće okolnosti i to: njegovu mladost jer je u vrijeme izvršenja djela imao 18 godina i 8 mjeseci, njegov socijalni status, priznanje djela i njegovu raniju neosuđivanost, te da u skladu sa zakonom donese pravičnu odluku.</span>
</p>
<p class="p4"></p>
<p class="p6">
<span>U dokaznom postupku sud je proveo sledeće dokaze: saslušao je vještaka ekonomsko-finansijske struke Š.K., na saglasan predlog stranaka pročitao je iskaz svjedoka-oštećenog T.I.dat u prethodnom postupku na zapisniku od 16.07.2012. godine, iskaz svjedoka-oštećenog M.R. dat u prethodnom postupku na zapisniku od 16.07.2012. godine, pročitao je nalaz i mišljenje sudskog vještaka ekonomsko-finansijske struke Š.K. Kt.br. 467/12 od 20.08.2012. godine, službenu zabilješku UP PJ Bar ispostava Ulcinj od 14.07.2012. godine, službenu zabilješku UP PJ Bar KU.br. 385/12 od 06.07.2012. godine, potvrdu o privremeno oduzetim predmetima UP PJ Bar ispostava Ulcinj od 14.07.2012. godine, potvrdu o vraćanju privremeno oduzetih predmeta UP PJ Bar ispostava Ulcinj od 14.07.2012. godine, potvrda br. 385/12 od 09.07.2012. godine o vraćanju vozila i izvod iz kaznene evidencije na ime optuženog izdat od Ministarstva unutrašnjih poslova u Beogradu od 17.10.2012. godine.</span>
</p>
<p class="p6"></p>
<p class="p6">
<span>Iz iskaza sudskog vještaka ekonomsko-finansijske struke Š.K.proizilazi da je nalaz i mišljenje izradio na osnovu uvida u stanje vozila na licu mjesta, a procjenu je izvršio na osnovu kataloga i smatra da je ista realna kada su u pitanju oba vozila. Vozilo iz tačke 2 optužnice više nije upotrijebljivo i njegova vrijednost kao starog gvožđa iznosi 200,00 €.</span>
</p>
<p class="p6"></p>
<p class="p6"></p>
<p class="p6">
<span>Iz iskaza svjedoka-oštećenog T.I. datog u prethodnom postupku na zapisniku od 16.07.2012. godine proizilazi da je u noći 02/03.07.2012. godine radio treću smjenu u špediciji „O. .“ koja se nalazi u zgradi R. u B.., a svoje vozilo je parkirao na parkingu ispred zgrade. Vozilo je bilo zaključano sa original ključem koji je bio kod njega u džepu dok je bio u kancelariji, a rezervni ključ od auta je stajao ispred ladice u autu. Negdje oko 01,00 čas iste noći telefonom su ga nazvali da ode na carinu da preda dokumenta koja je otkucao i kada je krenuo u pravcu auta vidio je da istog nema na parkingu. Inače, predmetno vozilo je služilo za potrebe firme i vodilo se na ime njegovog ujaka Orlandić Čeda, a radi se o vozilu reg. oznaka BR ... crvene boje čija je vrijednost na dan izvršenja krivičnog djela bila oko 1.000,00 €. Osim rezervnih ključeva u vozilu su se nalazila sva njegova dokumenta i ključevi od stana i isto mu je vraćeno od strane policije. Kao oštećeni se nije pridružio krivičnom gonjenju i nije postavio imovinsko pravni zahtjev.</span>
</p>
<p class="p6"></p>
<p class="p6">
<span>Iz iskaza svjedoka-oštećenog M.R. datog u prethodnom postupku na zapisniku od 16.07.2012. godine proizilazi da je dana 27.06.2012. godine dok se nalazio na poslu svoje vozilo parkirao na parkingu ispred marketa „F.“ u ul. J.. u B.. Njegovo vozilo marke „Zastava 128“ reg. oznaka BR .. je tom prilikom bilo otključano i ključ se nalazio u bravi. Negdje oko 09,00 časova  primjetio je da auta nema na parkingu i tada je prijavio policiji njegov nestanak, a radi se o vozilu koje koristi zadnjih godinu dana, čija vrijednost iznosi oko 200,00 € i isto mu je vraćeno od strane policije. Kao oštećeni se nije pridružio krivičnom gonjenju protiv optuženog i nije postavio imovinsko pravni zahtjev.</span>
</p>
<p class="p4"></p>
<p class="p6">
<span>Iz nalaza i mišljenja vještaka ekonomsko-finansijske struke Š.K. Kt.br. 467/12 od 12.08.2012. godine proizilazi da je vrijednost PMV reg. oznaka BR ..., marke Volkswagen , tip Golf 2, godina proizvodnje 1988, u vrijeme izvršenja krivičnog djela u noći 02/03.07.2012. godine iznosila 800,00 €, dok je vrijednost PMV reg. oznaka BR ..., marke Zastava 128 Skala, godina proizvodnje 1989, u vrijeme izvršenja krivičnog djela dana 27.06.2012. godine iznosila 200,00 €.</span>
</p>
<p class="p6"></p>
<p class="p6">
<span>Iz službene zabilješke UP PJ Bar ispostava Ulcinj od 14.07.2012. godine proizilazi da su ovlašćeni policijski službenici dana 14.07.2012. godine oko 13,20 časova, obilaskom terena u U. u naselju D., na parkingu plaže „L. .“ pronašli PMV marke Golf 2, reg. oznaka BR ..., crvene boje, koji se potražuje od strane PJ Bar. Predmetno vozilo su tada uz potvrdu oduzeli od lica D.N., nastanjenog u P., kod kojeg je isto pronađeno, a zatim uz potvrdu vraćeno licu T.I. iz Bara koji je prijavio događaj.</span>
</p>
<p class="p6"></p>
<p class="p6">
<span>Iz službene zabilješke UP PJ Bar KU.br. 385/12 od 06.07.2012. godine proizilazi da je povodom pronalaska PMV marke „Zastava 128“, reg. oznaka BR ...vlasništvo M.R. iz Bara, ovlašćeni policijski službenik dana 06.07.2012. godine oko 11,30 časova po operativnom saznanju pošao u selu Z. gdje je pored puta pronašao predmetno vozilo koje je bilo parkirano pored puta. Vrata vozila su bila otključana i u bravi se nalazio ključ od vozila.</span>
</p>
<p class="p6"></p>
<p class="p6">
<span>Iz potvrde o privremeno oduzetim predmetima UP PJ Bar ispostava U. od 14.07.2012. godine proizilazi da je ovlašćeni policijski službenik od lica N.N. privremeno oduzeo sledeće stvari: PMV marke „Golf II“ reg. oznaka BR .... vlasništvo O.Č., saobraćajnu dozvolu br. 553291662 od ovog vozila i 2 komada ključeva. </span>
</p>
<p class="p6"></p>
<p class="p6"></p>
<p class="p6">
<span>Iz potvrde o vraćanju privremeno oduzetih predmeta UP PJ Bar ispostava Ulcinj od 14.07.2012. godine proizilazi da je ovlašćeni policijski službenik licu T.I. izvršio vraćanje privremeno oduzetih stvari i to: PMV marke „Golf II“ reg. oznaka BR .... vlasništvo O.Č., saobraćajnu dozvolu br. ... od ovog vozila i 2 komada ključeva. </span>
</p>
<p class="p6"></p>
<p class="p6">
<span>Iz potvrde o vraćanju privremeno oduzetih predmeta br. 385/12 od 09.07.2012. godine o vraćanju vozila proizilazi da je ovlašćeni policijski službenik licu M.R. izvršio povraćaj privremeno oduzetih stvari i to: PMV marke „Zastava 128“ sa brojem šasije .., registarske oznake BR .. i ključ od predmetnog vozila.</span>
</p>
<p class="p6"></p>
<p class="p6">
<span>Iz izvoda iz kaznene evidencije na ime optuženog izdatog od Ministarstva unutrašnjih poslova Beograd od 17.10.2012. godine proizilazi da optuženi S.Z.nije registrovan u kaznenoj evidenciji Policijske uprave za Đ..</span>
</p>
<p class="p4"></p>
<p class="p6">
<span>Cijeneći provedene dokaze na glavnom pretresu kako pojedinačno, tako i u međusobnoj povezanosti, sud nalazi da je utvrđeno da je optuženi S.Z. izvršio produženo krivično djelo - krađa iz čl. 239 st. 1 u vezi čl. 49 Krivičnog zakonika na način što je u noći 02/03.07.2012. godine sa parking prostora iza robne kuće u Baru oduzeo putničko motorno vozilo marke „Golf 2“ reg. oznaka BR ..., vlasništvo oštećenog T.I.tako što je vidio da je vozilo bilo otključano pa je otvorio vrata istog, ušao unutra i stavio ga u pogon, a zatim vozilo oduzeo, a takođe je prije ovog događaja, odnosno dana 27.06.2012. godine, sa parking prostora ispred marketa „F.“ u B., oduzeo putničko motorno vozilo marke „Z. 128“, reg. oznaka BR .., vlasništvo oštećenog M.R., koje vozilo je bilo otključano, a ključ za startovanje je bio u bravi, u čemu se ogleda namjera optuženog da na ovakav način sebi pribavi protivpravnu imovinsku korist.</span>
</p>
<p class="p6"></p>
<p class="p6">
<span>Do ovako utvrđenog činjeničnog stanja sud je došao prvenstveno iz odbrane optuženog, koju je u cjelosti prihvatio kao jasnu i istinitu, a iz koje je utvrđeno da je u noći između 02/03.07.2012. godine na parking prostoru iza robne kuće u Baru došao do PMV marke „Golf II“ i kada je vidio da se ključ nalazi u bravi otvorio je vrata, sjeo u vozilo, upalio ga i sa istim se odvezao u Podgoricu. Prije ovog događaja optuženi je dana 27.06.2012. godine na parking prostoru u ispred marketa „F..“ vidio vozilo marke „Zastava 128“ koje je bilo otključano i obzirom da je ključ bio u bravi otvorio je vrata, sjeo u vozilo i isto upalio, a zatim krenuo da se provoza po gradu, ali je nakon nekih 500 m vozilo stalo blizu semafora, pa je isto izgurao na trotoar, zatvorio vrata i tu ga ostavio.</span>
</p>
<p class="p6"></p>
<p class="p6">
<span>Odbrana optuženog potvrđena je iskazom svjedoka-oštećenog M.R.koji je naveo da je dana 27.06.2012. godine dok se nalazio na poslu svoje vozilo marke „Zastava 128“ reg. oznaka BR ... parkirao na parkingu ispred marketa „F.“ u ul. J. . u B., da je vozilo tom prilikom bilo otključano i ključ se nalazio u bravi, te da je negdje oko 09,00 časova  primjetio je da auta nema na parkingu i tada je prijavio policiji njegov nestanak.</span>
</p>
<p class="p6"></p>
<p class="p6">
<span>Nadalje, sud je u cjelosti prihvatio nalaz i mišljenje vještaka finansijske struke Š.K. kao jasan i izrađen u skladu sa pravilima nauke i struke, a iz kojeg je utvrđeno da je vrijednost PMV reg. oznaka BR ...., marke Volkswagen , tip Golf 2, godina proizvodnje 1988, u vrijeme izvršenja krivičnog djela u noći 02/03.07.2012. godine iznosila 800,00 €, dok je vrijednost PMV reg. oznaka BR ..., marke Zastava 128 Skala, godina proizvodnje 1989, u vrijeme izvršenja krivičnog djela dana 27.06.2012. godine iznosila 200,00 €.</span>
</p>
<p class="p6"></p>
<p class="p6">
<span>Takođe, činjenično stanje je potvrđeno i provedenim materijalnim dokazima na glavnom pretresu i to: službenom zabilješkom UP PJ Bar KU.br. 385/12 od 06.07.2012. godine, potvrdom o vraćanju privremeno oduzetih predmeta br. 385/12 od 09.07.2012. godine, službenom zabilješkom UP PJ Bar ispostava Ulcinj od 14.07.2012. godine, potvrdom o privremeno oduzetim predmetima UP PJ Bar ispostava Ulcinj od 14.07.2012. godine </span><span class="s2">i </span><span>potvrdom o vraćanju privremeno oduzetih predmeta UP PJ Bar ispostava Ulcinj od 14.07.2012. godine. Naime, ovlašćeni policijski službenik UP PJ Bar je dana 06.07.2012. godine sačinio službenu zabilješku KU.br. 385/12 povodom pronalaska PMV marke „Zastava 128“, reg. oznaka BR .. vlasništvo M.R. iz Bara, koje vozilo je oko 11,30 časova po operativnom saznanju pronašao u selu Z.parkirano pored puta, a vrata istog su bila otključana i u bravi se nalazio ključ i isto je dana 09.07.2012. godine uz potvrdu br. 385/12 vraćeno vlasniku M.R., kao i ključ od predmetnog vozila. Nadalje, ovlašćeni službenici UP PJ Bar ispostava Ulcinj sačinili su službenu zabilješku dana 14.07.2012. godine povodom pronalaska PMV marke Golf 2, reg. oznaka BR ..., crvene boje u naselju D.., na parkingu plaže „Lj. .“ koje su uz potvrdu oduzeli od lica D.N., kao i saobraćajnu dozvolu br. 553291662 od ovog vozila i 2 komada ključeva i iste uz potvrdu o vraćanju privremeno oduzetih predmeta istog dana licu T.I. izvršili povraćaj navedenih stvari. </span>
</p>
<p class="p4"></p>
<p class="p6">
<span>Polazeći od ovako utvrđenog činjeničnog stanja sud nije prihvatio iskaz svjedoka-oštećenog T.I. koji je naveo da je vozilo marke „Golf 2“ reg. oznaka BR ... koje je služilo za potrebe firme i vodilo se na ime njegovog ujaka O.Č., u noći 02/03.07.2012. godine bilo zaključano sa original ključem koji je bio kod njega u džepu dok je bio u kancelariji, a rezervni ključ od auta je stajao ispred ladice u autu, sa razloga što nijednim dokazom predloženim i provedenim na glavnom pretresu nije potvrđen ovakav navod svjedoka-oštećenog, pa sud zbog te nedokazane sumnje u provaljivanje, saglasno pravilu u sumnji blaže za krivca, ocjenio da ne postoje elementi krivičnog djela teška krađa, već da su ispunjene pretpostavke za krivično djelo krađa u ovom slučaju. </span>
</p>
<p class="p6"></p>
<p class="p6">
<span>Sud je shodno utvrđenom činjeničnom stanju izmjenio pravnu kvalifikaciju djela koje je optuženom stavljeno na teret jer je našao da je optuženi na način predstavljen u tačkama 1 i 2 izreke ove presude izvršio produženo krivično djelo - krađa </span><span class="s1">iz čl. 239 st. 1 u vezi čl. 49 Krivičnog zakonika, odnosno da su se u radnjama optuženog stekli svi elementi bića krivičnog djela krađa, tj. namjera da oduzimanjem tuđih pokretnih stvari sebi pribavi protivpravnu imovinsku korist. Takođe, sud je neznatno izmjenio i činjenični opis djela na način što je iz tačke 1 optužnice u trećem redu umjesto riječi: „na način što je podesnim predmetom obio vrata vozila“ dodao riječi: „</span><span>koje je bilo otključano i ključ se nalazio u brav</span><span class="s1">i“, na koji način nije povrijedio identitet presude i optužbe.</span>
</p>
<p class="p6"></p>
<p class="p6">
<span>Odredbom čl. 49 Krivičnog zakonika u stavu 1 propisano je da produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca, koja predstavljaju cjelinu, zbog postojanja najmanje dvije od sledećih okolnosti: istovjetnosti oštećenog, istovjetnosti predmeta djela, korišćenje situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Shodno navedenoj odredbi sud je našao da je optuženi izvršio produženo krivčno djelo krađa iz čl. 239 st. 1 u vezi čl. 49 Krivičnog zakonika, jer je postupajući na način opisan u izreci presude izvršio dva ista krivična djela u vremenskoj povezanosti od pet dana, obzirom da je u periodu od 27.06.2012. godine do 02/03.07.2012. godine preduzeo obije radnje navedene u izreci presude, koje predstavljaju cjelinu zbog istovjetnosti predmeta djela jer je optuženi u oba navrata protivpravno oduzeo tuđe pokretne stvari, odnosno vozilo marke „Golf 2“ i vozilo marke „Zastava 128“, zatim jedinstva prostora i mjesta izvršenja djela, jer je na teritoriji Opštine Bar preduzimao navedene radnje, kao i jedinstvenog umišljaja optuženog, koji se ogleda u riješenosti i odlučnosti optuženog da izvrši ova krivična djela, kako je sam opisao u svom priznanju. </span>
</p>
<p class="p4"></p>
<p class="p6">
<span>Cijeneći psihički odnos optuženog prema izvršenom krivičnom djelu, sud nalazi da je optuženi krivično djelo koje mu je stavljeno na teret izvršio sa direktnim umišljajem, jer je bio svjestan da ulazeći kroz otključana vrata u vozila oštećenih i stavljanjem istih u pogon, u namjeri da iste protivpravno prisvoji radi sticanja imovinske koristi, čini krivično djelo i samim tim je htjio njegovo izvršenje. </span>
</p>
<p class="p4"></p>
<p class="p6">
<span class="s1">Odlučujući se za krivičnu sankciju sud je na strani optuženog cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio da se radi o mladom licu koje je otac jednog djeteta, lošeg imovnog stanja, raseljeno lice koje u teškim uslovima živi u kampu na V..,  da je neosuđivan, da je priznao izvršenje krivičnih djela,  kao i činjenicu da se oštećeni nisu pridružili krivičnom gonjenju, dok otežavajućih okolnosti na strani optuženog nije bilo. Za krivično djelo - krađa iz čl. 239 st. 1 KZ propisana je novčana kazna ili kazna zatvora do 3 godine. Sud je imajući u vidu kvalitet olakšavajućih okolnosti, a u otsustvu otežavajućih okolnosti optuženom izrekao kaznu zatvora u trajanju od 3 (tri) mjeseca nalazeći da će se ovakvom kaznom postići svrha kažnjavanja iz čl. 32 Krivičnog zakonika u okviru opšte svrhe izricanja krivičnih sankcija iz čl. 4 st. 2 Krivičnog zakonika i da će se njome u dovoljnoj mjeri uticati na okrivljenog da ubuduće ne čini krivična djela. </span>
</p>
<p class="p4"></p>
<p class="p6">
<span>Sud je donio rješenje da se u dokaznom postupku neće saslušati svjedok- oštećeni T.I. koji se nije odazvao uredno primljenom pozivu suda, kao ni svjedok-oštećeni M.R., sa razloga što su isti već saslušani u prethodnom postupku, vozila su im vraćena, a uz to isti nisu postavili imovinsko pravni zahtjev, pa je sud našao da je činjenično stanje u dovoljnoj mjeri razjašnjeno i njihovo saslušanje bi vodilo odugovlačenju postupka.</span>
</p>
<p class="p4"></p>
<p class="p6"></p>
<p class="p6"></p>
<p class="p8">
<span>Odluka o troškovima postupka zasniva se na odredbi čl. 226 i čl. 229 ZKP-a po kojim odredbama je optuženi dužan da plati ovom sudu troškove postupka na ime sudskog paušala u iznosu od 30,00 €, koji su odmjereni shodno složenosti i trajanju krivičnog postupka, a sve u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p6">
<span>Na osnovu izloženog odlučeno je kao u izreci presude. </span>
</p>
<p class="p4"></p>
<p class="p3"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 16.04.2013. godine</span>
</p>
<p class="p4">
<span class="s1"> </span>
</p>
<p class="p4"></p>
<p class="p4">
<span>ZAPISNIČAR		                                                                   S U D I J A,</span>
</p>
<p class="p4">
<span>Marković Danijela                                                                               Lekić Zoran</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izajviti žalba Višem sudu u Podgorici u roku od 15 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p4"></p>
<p class="p4">
<span>Dostavljeno:</span>
</p>
<p class="p4">
<span>- ODT-u iz Bara</span>
</p>
<p class="p4">
<span>- braniocu optuženog adv. R.M.</span>
</p>
<p class="p4">
<span>- u spise </span>
</p>
<p class="p9"></p>


</body>
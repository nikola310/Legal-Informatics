<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-family:Times New Roman;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.625in;margin-left:1.875in;text-align:start;hyphenate:auto;font-family:Times New Roman;font-size:13pt;}
.p8{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;text-align:justify;hyphenate:auto;font-family:Times;font-size:13pt;}
.p12{text-indent:0.4722222in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;text-align:center;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. 355/09</span>
</p>
<p class="p2"></p>
<p class="p2">
<span class="s1">         U IME NARODA</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika D.F. i P. M., kao članova vijeća, sa zapisničarom M. M., u krivičnom predmetu okrivljenih </span><span class="s1">K. D. i K. S.</span><span>, zbog krivičnog djela </span><span class="s2">mučenje i zlostavljanje iz čl. 167.st. 2. Krivičnog zakonika i nasilje u porodici ili u porodičnoj zajednici iz čl. 220. st.1. Krivičnog zakonika</span><span>, po optužnici Osnovnog državnog tužilaštva u Baru Kt.br. 521/08 od 21.08.2009. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca u Baru Z. V., optuženih i njihovog branioca D. H., advokata iz Bara, dana 10.02.2010. godine donio je, a dana 12.02.2010. godine  javno objavio,</span>
</p>
<p class="p4"></p>
<p class="p5">
<span class="s1">                                               P R E S U D U</span>
</p>
<p class="p3"></p>
<p class="p2"></p>
<p class="p3">
<span class="s3">1. Okrivljeni K. D.</span><span class="s2">, od oca N. i majke D., rođene M., rođen ... godine u B., sa prebivalištem u B., . ul. G. broj .., državljanin Srbije, diplomirani građevinski inženjer, razveden, otac jednog maloljetnog djeteta, srednjeg imovnog stanje, neosuđivan, </span>
</p>
<p class="p3">
<span class="s2">  </span><span class="s3"> </span>
</p>
<p class="p3">
<span class="s3">2. Okrivljeni K. S.</span><span class="s2">, od oca N.i majke D., rođene M., rođen ... godine u B., sa prebivalištem u B., . ul. G. broj ., državljanin Srbije, student Građevinskog fakulteta, neoženjen, izdržavan od roditelja, neosuđivan, </span>
</p>
<p class="p4"></p>
<p class="p2">
<span class="s3">K r i v i    s u :</span>
</p>
<p class="p4"></p>
<p class="p3">
<span class="s2">Što su :</span>
</p>
<p class="p4"></p>
<p class="p4">
<span class="s2"> 	Dana 3.10.2008. godine oko 12 časova, na parking prostoru pored Hotela Princes u Baru, okrivljeni K. S. zlostavljao oštećenu K. N. a okrivljeni K. D. primjenom nasilja ugrozio tjelesni integritet oštećene koja je njegova bivša supruga, na način što je najprije okrivljeni K. D. fizički nasrnuo na nju i nogama je udario u predjelu bočne strane tijela, i rukama stegnuo u predjelu lijeve šake, nakon čega joj je prišao okrivljeni K. S. vukući je rukama za kosu, kojom prilikom joj je K. D. nanio laku tjelesnu povredu – distorziju - nategnuće zgloba između doručja i prvog članka petog prsta lijeve šake sa krvnim podlivom i otokom.</span>
</p>
<p class="p4"></p>
<p class="p3">
<span class="s2">- čime je okrivljeni K. S. učinio krivično djelo mučenje i zlostavljanje iz čl.167.st.2. Krivičnog zakonika, a okrivljeni K. D. nasilje u porodici ili u porodičnoj zajednici iz čl.220.st.1. Krivičnog zakonika</span>
</p>
<p class="p4"></p>
<p class="p4">
<span>         pa im sud primjenom čl. 4, 32, 36, 42, 52, 53 i 54 </span><span class="s2">Krivičnog zakonika</span><span> i čl. 359, 360 i 364  ZKP-a,  i z r i č e</span>
</p>
<p class="p4"></p>
<p class="p6"></p>
<p class="p7">
<span class="s1">USLOVNU OSUDU</span>
</p>
<p class="p7"></p>
<p class="p3">
<span>Kojom im utvrđuje kazne zatvora u trajanju od po 2 (dva) mjeseca i istovremeno određuje da se kazne neće izvršiti ukoliko okrivljeni u roku od  2 (dvije) godine ne učine novo krivično djelo.</span>
</p>
<p class="p3"></p>
<p class="p8">
<span>	Oštećena K. Nena se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p8">
<span>	</span>
</p>
<p class="p9">
<span>Okrivljeni su dužni da plate troškove krivičnog postupka u iznosu od po 120 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p3"></p>
<p class="p3">
<span class="s1">                                            O b r a z l o ž e n j e</span>
</p>
<p class="p4"></p>
<p class="p3">
<span>Optužnicom predlogom Osnovnog državnog tužilaštva u Baru Kt.br. 521/08 od 21.08.2009. godine stavljeno je na teret optuženom izvršenje krivičnog djela bliže opisanog u izreci presude. Optužnica je precizirana u pogledu činjeničnog opisa i pravne kvalifikacije u odnosu na okrivljenog K. S.. </span>
</p>
<p class="p3"></p>
<p class="p3">
<span>Okrivljeni </span><span class="s1">K. D. </span><span>je u svojoj odbrani izjavio da je kritičnog dana sa bivšom suprugom N. pokušao da se dogovori oko uzimanja djeteta. Nakon razvoda braka način uređenja odnosa viđanja djeteta nije još pravosnažno okončan pred ovim sudom. Njegovoj porodici se bližila slava Mitrovdan, a on je trebao da ode u Rusiju gdje radi. Njegova bivša supruga nije pokazivala interes da da dijete i tog dana su ušli u raspravu. Tog dana dijete je bilo kod njega u njegovim rukama, šetali su pored kafića kod dvorca Kralja Nikole i nakon toga u postupku rasprave i svađe supruga se tada protivila, odnosno tražila je da vrati dijete, on se protivio tome i tvrdio da je dijete njegovo koliko i njeno. Kada su došli do kola na parkingu kod hotela „Princess“. Njegov brat je bio kod kola. U pitanju je auto „Fiat bravo“ i tada je nastala scena. Bivša supruga N. vidjevši kola i njegovog brata počela je da viče i da traži pomoć. U neposrednoj blizini su bili ljudi kod Benzinske stanice, koji su čuli njihovu raspravu, a on je htio da uđu u kola i da ne prave scenu pred svima i da se dalje u kolima dogovore. Tu je došlo do daljeg produbljivanja sukoba, odnosno do otimanja djeteta. Znači, dijete je bilo kod njega u njegovim rukama, on sa djetetom je ušao u kola, na mjesto vozača, a N. je prišla vratima vozača i otvorila vrata i počela da otima dijete, odnosno da otimaju dijete jedno drugome. Tom prilikom on je bio ogreban, a njeno vikanje je prešlo u histeriju i zvanje u pomoć. Momci koji su stajali po strani su došli i stali u njenu zaštitu da je navodno ostavi na miru. Kćerka T. je sve to gledala. Ona ima 3 godine, nije plakala ali je sve to gledala i svakako da je to loše uticalo na nju prišla su dva momka i on je bio udaren od jednog od tih momaka koje on ne poznaje, koji ga je udario pesnicom u glavu, od udarca su mu pale naočare i jednostavno nakon svega toga dijete je prešlo kod N., odnosno odustao je od svoje namjere, od dalje rasprave i prepustio dijete majci. Ona je ostala sa djetetom. N. tog dana u Centru za socijalni rad ispričala da su je napali sa fantomkama na glavi. I prije predmetnog dogadjaja sreo je N. u Podgorici sasvim slučajno na ulici, htio je tada sa njom da razgovara, uhvatio je za ruku da bi sa njom razgovarao, međutim ona to nije željela i rekla mu je da je pusti da će zvati policiju, da bi sjutradan opet prijavila u Centru za socijalni rad prijavila slučaj i okarakterisala ga kao napad i prijetnju. U predmetnom događaju njegov brat je bio tu prisutan, jer je došao sa njim u Bar iz Beograda i on uopšte nije učesnik ovog događaja. Brat i on su došli dan ranije tj. 02.10.2008. godine. Telefonom je putem poruke javio N., rekao da je u Baru, a ona je porukom odgovorila u koje mjesto i u koliko sati će se naći. Sve vrijeme tog dana 03.10.2008. godine je bio zajedno sa N. i Tarom, jer N. ne ostavlja nijednog jedinog trenutka da bude sa Tarom sam. U predmetnom događaju N. nikakav udar nije mogla da ima, ali oko otimanja djeteta N. je mogla da bude ogrebana ili povrijeđena. Od 03.10.2008. godine on nije vidio svoje dijete i ne zna kada će ga vidjeti. N. uprkos apelima i konstruktivnom pristupu Centra za socijalni rad ne želi da dozvoli da dijete uopšte vidi. Takođe, 19.12.2008. godine, kada je rođendan Tare, N. nije željela da primi poklone, novac, niti da omogući njegovim roditeljima koji su došli iz Beograda da vide svoju unuku. U februaru prošle godine T. je bila kod njega u Beogradu, njegova želja i kontakti sa Centrima za socijalni rad, su bili usmjereni u cilju pronalaženja najboljeg rješenja za dijete, i kontakte koje je imao sa majkom djeteta stvorili su obrt. Imao je intezivne kontakte sa N. koja je bila tada u Beogradu i apelovao na saradnju. N. je došla sa svojim rođakom u njihov stan u kojem su živjeli, iskoristila je trenutak njegove nepažnje i dok je usluživao goste odvela neobučeno i boso dijete iz stana i otišla za Bar. Okrivljeni je na glavnom pretresu dodao da je kritičnog dana atmosfera bila potpuno normalna do momenta kada je on ušao u vozilo i stavio dijete na krilo. Tada počinje vika od strane bivše supruge, histerija, a nakon toga ona pokušava da dijete izvuče iz vozila, dok on pokušava da skloni njene ruke koje su u jednom trenutku na volanu, a u drugom trenutku prema djetetu. On je pokušavao da skloni njene ruke i jedine povrede koje je ona mogla da zadobije nastale su u tom trenutku. Dakle, nema istine da je on njoj zadavao bilo kakve udarce pesnicama, nogama i tome slično, nakon ovih dešavanja u vozilu on je izašao iz vozila sa djetetom u naručju i nakon toga nastavilo se otimanje, narod je počeo da se okuplja i on je fizički imao mogućnost da dijete zadrži u svom naručju, ali je presudio taj psihološki momenat da se sa bivšom suprugom otima oko zajedničkog djeteta i u jednom trenutku on je ispustio dijete, i ona je dijete preuzela u naručje. Za sve to vrijeme njegov brat S. je po strani, u trenucima kada je bivše supruga počela da viče i histeriše, on je njega čak odvraćao i govorio mu je „ostavi, pusti je“ i između nje i njegovog brata nije postojao bilo kakav fizički kontakt tako da je njegov brat bio samo svjedok događaja. Njegov brat S. je kritičnog dana bio sa njim jer su se nadali da će bivša supruga pristati da dozvoli dijete za predstojeću slavu bude sa njima. To je bio jedini razlog za njegov dolazak u Bar. U vrijeme kada je trajalo otimanje oko djeteta on se nalazio na mjestu suvozača, a njegov brat S. na mjestu vozača. Bivša supruga je kroz vrata vozača pokušala da izvuče dijete iz vozila, i u toku tog događaja njegov brat je pokušao da izađe iz vozila i oni su se praktično na mjestu vozača otimali oko djeteta. Na pitanje suda da se izjasni o razlozima mijenjanja odbrane s obzirom da je u prethodnom postupku naveo da je on sjeo na mjesto vozača i da je njegova bivša supruga prišla tim vratima, otvorila vrata i da je tada počelo otimanje oko djeteta, okrivljeni je naveo da se ne može sjetiti šta je izjavio u prethodnom postupku, ali nesporno je da je on bio na mjestu suvozača, a da se sukob odigravao na mjestu vozača koje je bilo upražnjeno nakon izlaska njegovog brata iz vozila. Između njih nije postojao dogovor da taj problem razriješe nakon ulaska u vozilo i za sve vrijeme bivša supruga nije ulazila u vozilo. Vezano za događaj u Beogradu izjavio je da su jednom prilikom bivša supruga i njen rođak V., misli da je njegovo prezime O.došli kod njega u goste da bi vidjeli dijete i u toku njegovog razgovora sa V. N. je odjednom nestala sa djetetom. Nakon donošenja privremene mjere postojala obaveza da mu bivša supruga u četiri vikenda dozvoli da se vidi sa kćerkom, ali ona to nije dozvoljavala. </span>
</p>
<p class="p4"></p>
<p class="p4">
<span>	Okrivljeni </span><span class="s1">K. S. </span><span>je u svojoj odbrani izjavio da su se njegov  brat D. i on nadali da će D. uspjeti da se dogovori sa N. oko uzimanja T. za slavu, a i D. je uskoro trebalo da ide na službeni put u Rusiju. Htjeli su da T. tih par dana da odvedu u Beograd. Stvari nisu ispale kako treba, došlo je do svađe. Navedenog dana D., N. i T. su bili kod dvorca Kralja Nikole na šetalištu. D. je s vremena na vrijeme dolazio u Bar i tako je ostvarivao kontakt sa T. Ovom prilikom on nije bio sa njima, nego je bio kod kola koja su bila parkirana iza dvorca Kralja Nikole, kod Benzinske pumpe. U jednom trenutku, D., T. i N. su došli do kola gdje je on bio. D. je u rukama nosio T., a N. je išla pored njih. Kada je htio da se dogovori sa njom oko viđanja, N. je počela da viče i da se dere i to histerično „vrati mi dijete, upomoć, pozovite policiju“. D. je rekao da to ne radi pred djetetom i da se ne dere, potom je ušao u auto na mjesto vozača sa T. u rukama i predložio N. da uđe u kola i da se ne dere napolju. N. je paničila i dalje, nastavila je da se dere, histerično vikala „vratite mi dijete, upomoć, zovite policiju“. Za to vrijeme on je stajao pored kola, sa strane gdje je bila i N. i sve to posmatrao. D. je bio u autu sa T. na mjestu vozača, a N. je pored vrata od vozača i počelo je čupanje oko T. Pošto je vidio da je sve preraslo u incident govorio je D. da vrati T. N. i da idu. Tu je još malo bilo čupanja i otimanja. N. se sve vrijeme drala i otimala i skupio se narod. Prišla su dva momka, D. je izašao iz kola, vratio je T. N. i onda je nasrnuo jedan od dvojice momaka koji su izašli iz grupe ljudi, prišao D. i udario ga pesnicom u glavu i u tom trenutku su D. spale naočare. D. se sagnuo da uzme naočare taj momak je i dalje krenuo na njega i on je uletio da ga razdvoji i da tog momka spriječi da dalje udara D.. Potom su sjeli u kola i otišli. Nije tačno da su on i D. udarali N. pesnicama i nogama u predjelu tijela. On nikakvog fizičkog kontakta nije imao sa N., a D. se samo čupao oko T.. Okrivljeni je na glavnom pretresu dodao da je kada su došli do parkinga brat, snaha i bratanična, </span><span class="s2">D. sa T. ušao u vozilo na mjesto vozača, a on je se nalazio pored vrata suvozača. Tada je bivša snaha njemu onemogućila da uđe u vozilo, gornjim dijelom tijela je kroz vrata suvozača počela da se otima sa D.m oko djeteta i on je sve to posmatrao sa strane i ni na koji način nije imao fizički kontakt sa njom pa nema istine u tome da je on povlačio za ruku, kosu i slično tome. Brat i on su tog dana došli u Bar. Vozom su došli od Beograda do Podgorice, a u Podgorici je njegov brat od jednog prijatelja pozajmio vozilo. Kada putuju oni se smenjuju na mjestu vozača, a ko je vozio od Podgorice do Bara ne može sjetiti. U vrijeme kada je njegov brat ušao u vozilo T. je stavio u krilo i za vrijeme otimanja oko djeteta T. se nalazila na D.vom krilu. Ni u jednom trenutku za vrijeme predmetnog događaja on se nije nalazio u vozilu, njegova bivša snaha se kroz vrata suvozača otimala oko djeteta, a da li je u nekom trenutku i sjela na sjedište suvozača nije se mogao izjasniti, kao ni da li je bivša snaha u jednom trenutku došla do mjesta vozača i pokušala ili uspjela da uzme ključ iz brave vozila.</span><span> </span>
</p>
<p class="p3"></p>
<p class="p3">
<span>U dokaznom postupku saslušani su oštećena K. N., svjedoci Z.I. i Đ. Z., pročitani su : </span><span class="s2">izvještaj Doma zdravlja u Baru Službe hitne pomoći br. protokola 3478 od 3.10.2008. godine, na ime K. N., izvještaj ljekara specijaliste Opšte bolnice Blažo Orlandić u Baru br. protokola 5774 od 3.10.2008. godine, nalaz i mišljenje vještaka medicinske struke D.Č. od 11.04.2009. godine, izvod iz kaznene evidencije na ime K. D. SUP B. br. 03/12-235 -5072/09 od 14.04.2009. godine, izvod iz kaznene evidencije na ime K. S.  SUP B. br. 03/12-235 -5073/09 od 14.04.2009. godine, pravosnažna presuda Osnovnog suda u Baru P br. 739/07 od 26.06.2008. godine o razvodu braka K. N. i K. D., izvještaj MUP PJ Bijelo Polje br. 32-05-233/10 -35/2 od 4.02.2010. godine. </span>
</p>
<p class="p10"></p>
<p class="p3">
<span>Svjedok oštećena </span><span class="s1">K. N. </span><span>je izjavila da joj je dana 02.10.2008. godine, D. poslao poruku da je u Baru i da bi htio da vidi T.. D. i ona su se u julu mjesecu 2008. godine razveli. Postupak radi utvrđivanja načina i viđenja T., koja ima 3 godine i 4 mjeseca je još uvijek u toku i to još nije okončan. U februaru mjesecu D. joj je bukvalno oteo T., jer je bez njenog znanja i bilo kakve najave odveo T. za Beograd, a da ona to nije ni znala. Nakon toga je ona uspjela da vrati T. za Bar i u razgovoru sa socijalnim radnikom i svojim advokatom, koji su joj rekli da je grijeh prema ocu da ne gleda svoje dijete, dozvolila je viđenje T.od strane oca, s tim što je on uvijek bila prisutna, kao i brat, i prijatelji i uglavnom više ljudi kako se opet ne bi desilo da je on na silu odvede. Na taj način D. je gledao T. 4-5 puta, po 5, 6 dana, dnevno po 5-6 sati. Jednom se čak desilo kada su bili u Beranama, da je htio da otme T. tako što je stavio u kanu i htio sa njom da pređe preko L.. Tog jutra odnosno 02,10. D. je vidio T., tu je bila prisutna i ona njene sestre M. i brat M.. Svaki put zakazuje viđenje T.sa D.m preko puta kafića »Ćao« na barskom šetalištu jer joj je tu najbolji pregled, može da prati šta se dešava. Tog prvog dana odnosno 02.10.2008. godine, sve je bilo regularno. Sledećeg jutra, tj. 03.10.2008. godine, dogovorili su se da se nađu u 10,15 časova. Njena sestra M. je imala obaveza oko svoje djece. Brat M. zbog posla nije mogao da dođe. Njeni kumovi su bili u Podgorici, tako da je morala sama sa T. da ode i da se vide sa D.m, a sve očekujući da će se neko u međuvremenu javiti i doći da bude sa njima. Prvih pola sata D. se igrao kao sa T., hranili su mačiće, čak je bio i pripremio kesu u kojoj je bila hrana, hleb i salama kako bi hranili mačiće, a to sve u stvari sa namjerom da pripremi teren kako bi mogao da preskoči zidić od dvorca i odvede T. Za sve to vrijeme se sa nekim dopisivao porukama preko telefona, a kasnije je shvatila da je to sve radio sa svojim bratom, koji je bio sakriven i zamaskiran iza dvorca. Korzo je bilo potpuno prazno jer je bilo kišovito, u kafiću bukvalno je bila jedna djevojka. D. je samo čekao da njoj popusti pažnja i koncentracija, T. je stalno silazila stepenicama dolje, a on je vukao stalno gore i stalno privlačio mačićima. T. je na sebi imala jednu zelenu jaknicu i ona je sve vrijeme pogledom pratila gdje se ona nalazi, jer je tu bilo i suncobrana i neke gajbe koje su povremeno zaklanjale vidik. U jednom trenutku ukapirala je da se nešto dešava, neko komešanje, nije vidjela T. jaknicu, pritrčala je zidu, D. je stajao u tom trenutku na jednoj lesonitnoj ploči WC »Gvardija«, a T. u tom trenutku ona uopšte nije vidjela. Tada je vidjela na sredini staze u parku nekog muškarca koji je bio u duksu sa kapuljačom na glavi, njoj leđima okrenut, kako trči prema izlazu iz dvorca, a u pravcu stare Benzinske pumpe. T. i dalje nije vidjela i u tom trenutku shvatila je da D. neko pomaže da odvedu T.. Počela da trči stazom između „Knjaževe bašte“ i „Doma kulture“, ka parkingu kod hotela „Topolica“ i Benzinske pumpe. Dok je dolazila na parking gdje se nalaze taksisti vidjela je D. i tog čovjeka za kojeg je shvatila da je S., D.v brat, koji je inače imao i naočare na glavi, kako S. T. predaje D.. Tu su bila parkirana neka kola bjelopoljske registracije, misli da je u pitanju „Bravo“. D. je ušao sa T. na mjesto suvozača u auto, a S. na mjesto vozača. S. je već bio sjeo na mjesto vozača i krenuo da zatvara vrata, međutim ona u tom trenutku ni sama ne zna kako je uspjela, ali je uspjela je da otvori vrata, da izbaci S. iz auta. Onda je uletjela i sjela nogama se uhvatila i zaglavila na mjesto vozača da je ne bi mogli izbaciti iz auta. D. je tada počeo da viče na nju i da prijeti riječima „izađi napolje, ubiću te“ i slično, bilo je svakakvih riječi. Kada je ukapirao da ona neće da izađe, počeo je da je udara i to tako što je lijevom rukom držao u krilu T., desnom počeo da je gura da izađe napolje, a kada to nije uspio onda je s obje noge počeo da je udara u predjelu tijela i to bočno jer je tako bila okrenuta i pokušava i nogama da je izgura iz auta, a S. za to vrijeme stoji pored auta, pored vrata od vozača i kaže D. da je očigledno da neće da izađe, međutim D. mu je rekao je izvuče napolje i to „izvuci je napolje, da je izbacimo napolje“. Tada je S. počeo da je vuče i za kosu i za ruke, s namjerom da je izvuče iz auta, to je bio ogroman šok za nju i prosto nije mogla ni da pretpostavi ni da vjeruje da će je udarati i tući pred T. i čak je mu rekla „zar ćeš pred T.da me tučeš“. Tada je vidjela da na parkingu, na zelenoj površini između dva reda parkinga, sjede 4-5 radnika i doručkuju, a dva momka lijevo, su iz jednog auta misli da je bio stari „Mercedes“ vadili neke kutije koje su je podsjećale na kutije od pice. Ta dva momka su gledala i ona je u tom momentu počela da viče, i dalje sjedeći u autu uputivši im riječi : „ne morate da mi pomognete, samo mi zovite policiju, pokušavaju da mu ukradu dijete, već su mi jednom to uradili“. Ta dva momka nisu reagovali, niti radnici koji su i dalje mirno jeli sendvič. Ona je nakon toga bukvalno počela da se bije sa D.m i S.om. D. je sa jedne strane udarao i nogama i rukama, psovao, a sa druge strane je S. vukao i pokušavao da je izvuče iz auta. D. je u jednom trenutku kako je ona počela da se brani, krenuo da joj zavrće i lomi ruku i od toga ima povrede malog prsta, jer je uspio da je uhvati za mali prst i povrijedio je. S. je u jednom trenutku ukapirao da ne mogu da je izbace iz auta, i rekao D. „vidiš ne možemo joj ništa“, na šta mu je D. rekao „nema veze ubaci je na zadnje sjedište, pa ćemo je usput izbaciti iz kola“. Tada je S. otvorio zadnja vrata i onda ušao na zadnje sjedište i pokušavao da je vuče i prebaci na zadnje sjedište, a za to sve vrijeme je D. gurao i udarao. Za sve to vrijeme T. je u potpunom šoku i bukvalno nije puštala ni glasa. Ona je opet počela da viče dvojici momaka „zovite policiju, ne morate da mi pomognete, samo zovite policiju, ja sam majka ovog djeteta“. Ona je nakon toga nekako uspjela da iz tašne izvadi mobilni telefon, a D. je izašao iz vozila sa Tarom, istrgao joj telefon iz ruke i bukvalno ga slomio. Nakon toga je izvukao iz auta i ona je pala na asfalt i kada je krenula da ustane, kako bi uzela Taru D. je počeo da je šutira nogama, a ona za to vrijeme je u ležećem položaju na zemlji i samo je rukama pokušala da Taru uhvati za noge kako je ne bi odveo. S. je za to vrijeme vikao da idu i kada je D. krenuo da ide prema mjestu vozača, ustala je i uspjela nekako da uhvati Taru, u isto vrijeme i D. i ona su držali Taru u rukama i vukli se. S. je u tom trenutku krenuo da je hvata sa leđa da bi je odvukao i tada u tom trenutku dva momka pritrčavaju. Prvo je pritrčao jedan momak za koga je poslije saznala da je Z. i koji je rekao D.nešto u stilu „kakvi ste vi muškarci kad udarate ženu sa djetetom“. Taj Z. je krenuo na D., i pošto je taj momak bio krupan D. se prepao, pustio T. i ona je tada uhvatila i pala je sa njom dolje. S. je krenuo da pomogne D., vikao je „nemojte njega to je tata“. Kako je ona u tom trenutku pala iza kola, nije vidjela šta se dešavalo između tog momka i D. ali je čula kako D. viče „nemojte mene ja sam tata“, a taj momak mu na to odgovara „crni si mi ti tata, kad biješ ženu pred djetetom“. S. je zaustavio taj drugi momak, on je pokušao da pobjegne na mjesto vozača, međutim, kad je vidio da ne može da uđe u auto počinje da bježi sa druge strane auta. Tada je vidjela jednog momka koji je nailazio od strane Doma kulture i koji je počeo da viče „prestanite, evo ide policija, bježite“, vjerovatno sa namjerom da ih razdvoji jer su ovi počeli da se tuku. Pritrčao je njoj i rekao „idemo odmah u MUP“, pokupio je djelove mobilnog i odveo je u MUP. U međuvremenu su D. i S. ušli u auto i pobjegli. Inače ključevi od auta su bili sve vrijeme u bravi i spremni da se auto upali. Na glavnom pretresu je dodala da kada je </span><span class="s2">bivši suprug izvukao iz vozila gurnuo je dolje i kada je on pala na asfalt tada je počeo da je šutira nogama, u predjelu leđa. Povrede u predjelu ruke ona je zadobila od K. D., a za sve vrijeme K. S. je pokušavao da je izvuče iz vozila povlačeći je za kosu, garderobu. Kada je u jednom trenutku S. prešao na zadnje sjedište, i pokušao da je povuče na zadnje sjedište takođe je povlačio, ali se on ne može izjasniti za koji dio tijela. Nakon što je uspjela da T. vrati iz Beograda poslije toga K. D. i T. su se vidjeli jednom ispred Centra za socijalni rad u Baru u toku 2008. godine, jednom u maju mjesecu te godine u postupku razvoda braka i u avgustu  2008. godine u Beranama  kao i kritičnom prilikom. Inače, ta viđenja bi trajala po nekoliko dana. Nju su policajci odmah nakon ovog događaja odveli do Hitne pomoći, tako da je ona u tom trenutku imala vidljivu povredu u predjelu ruke, a sledećeg dana je imala više modrica na tijelu, međutim, više se nije obraćala ljekaru radi ukazivanja medicinske pomoći. Ona sa K. S.om nije imala nikada bilo kakav fizički kontakt osim ovog događaja, ali nije ni sa K. D.m osim što je dva puta krenuo da je napadne i to prvi put kada je T. imala 3 mjeseca, a sledeći put u Beogradu 2008. godine. Pridružila se krivičnom gonjenju i postavila imovinsko pravni zahtjev koji će ostvariti u parničnom postupku. </span>
</p>
<p class="p4"></p>
<p class="p3">
<span>Svjedok </span><span class="s1">Đ. Z. </span><span>je izjavio da</span><span class="s1"> </span><span>se nalazio</span><span class="s1"> </span><span>na parkingu hotela „Princes" u Baru, sa jednim svojim poslovnim partnerom, U jednom trenutku na samom parkingu, kod ulaza u dvorac, bilo je parkirano vozilo „Fiat bravo“ ili „brava“ i vidio je gužvu oko tog auta. Bilo je tu više muških lica. Jedan od njih je bio oniži rastom i imao je naočare i vidio je kako napada jednu ženu i prijeti joj. Ta žena je u stvari već bila na asfaltu i u naručju držala malo dijete, misli da je u pitanju djevojčica. Tu je vidio jedan mobilni telefon, koji je čitav bio prosut na asfalt. Kako je prilazio vidio je da je jedan od muških lica koja su bila tu, opalio šamar ili pesnicu momku sa naočarima i to je bio razlog što je prišao jer je vidio da je neka gužva, vidio je ženu kako leži na asfaltu i kako drži dijete u naručju i odlučio je da priđem. Kada je on prišao tu ženu više niko nije dirao, rekao je da prestanu sa svađom. Ta žena mu je rekla da je u pitanju pokušaj otmice i iz tog razloga je poveo do MUP-a da bi joj oni pružili zaštitu koja treba. Na glavnom pretresu je dodao da je momak koji je bio iznad ženske osobe sa </span><span class="s2">naočarima upućivao ženskoj osobi neke teške riječi ali koje konkretno nije se mogao sjetiti. On je prekinuo dalji tok događaja rekavši momcima da idu jer će doći policija, a pomogao je ženskoj osobi sa djetetom da ustane i poveo je do policije. on nije vidio da je učesnik u događaju koji nije imao naočare na bilo koji drugi način učestvovao u događaju. Siguran je da je vozilo „Bravo“ imalo dvoje vrata i to vozača i suvozača i radilo se o vozilu bjelopoljske registracije.</span>
</p>
<p class="p4"></p>
<p class="p4">
<span>	Svjedok </span><span class="s1">Z. I. </span><span>je izjavio da se nalazio na parking prostoru hotela „Princes“ kada je vidio da iz obližnjeg parka trči jedan nepoznat čovjek, koji je u naručju nosio dijete starosti možda 3-4 godina, a sa njim u društvu je bio jedan mlađi muškarac. Takođe od pravca Doma kulture su primijetili da prema nama trči jedna nepoznata ženska osoba koja viče „vratite mu dijete“ i zove upomoć. On u tom trenutku nije reagovao, niti su reagovali neki radnici koji su takođe bili na parkingu. U jednom trenutku ta dva muška lica su ušla u vozilo marke „Fiat bravo“ i to dijete stavili u vozilo, a ženska osoba je pokušala da ih spriječi da se udalje vozilom i djetetom, i to na način što se kroz otvorena vrata uhvatila rukama za volan. Tada je taj jedan muškarac koji je bio na mjesto suvozača imao je naočare za vid fizički napao tu žensku osobu, i to tako što ju je udaralo rukama po glavi i tijelu i čupao je za kosu. Taj drugi muškarac je takodje sjedio u autu i to na mjestu vozača i on je nogama gurao tu žensku osobu. To lice koje je sjedjelo na mjestu suvozača je držalo dijete u rukama. Za sve to vrijeme ova ženska osoba je van auta i rukama se drži za volan i sve vrijeme doziva upomoć, vičući „oteše mu dijete“. On je tada prišao, jer je vidio da oba momka udaraju tu ženu i rekao da joj vrate dijete, na šta mu je taj sa naočarima odgovorio da je to njegovo dijete i da ima prava na to. Tada je ženska osoba uspjela da iz naručja uzme tu djevojčicu. U jednom trenutku momak sa naočarima uzeo mobilni telefon iz ruke žene, bacio ga na pod i polomio. Koliko se sjeća toj ženskoj osobi je neko od njih dvojice ili uganuo prst ili slomio ne sjeća se tačno. Uglavnom kada je ona uzela dijete ta dvojica su se odvezli kolima i otišli odatle. Nije se mogao </span><span class="s2">sjetiti da li je u jednom trenutku neko od lica koja su se nalazila na prednjim sjedištima prešao na zadnja sjedišta. To vozilo je bilo marke „Fiat bravo“ bjelopoljskih reg. oznaka i misli da je imalo dvoje vrata. On ni  prema jednom od tih lica djelovao upotrebnom fizičke sile, a nije vidio ni da je neko drugi to uradio. Na glavnom pretresu je dodao da je vidio da lice koje se nalazi na mjestu vozača nogama udara žensku osobu, mislim u predjelu butine ali nije siguran, takođe je vidio udaranje pesnicama i povlačenje za kosu ali sa čije strane, tačnije ko je zadavao udarce, odnosno ko je povlačio za kosu on se nije mogao izjasniti. Sve učesnike u događaju on je prvi put vidio u životu.</span>
</p>
<p class="p3"></p>
<p class="p3">
<span class="s2">Iz izvještaja Doma zdravlja u Baru Službe hitne pomoći br. protokola 3478 od 3.10.2008. godine, na ime K. N. i izvještaja ljekara specijaliste Opšte bolnice Blažo Orlandić u Baru br. protokola 5774 od 3.10.2008. godine i nalaza i mišljenja vještaka medicinske struke D. Č. od 11.04.2009. godine utvrđene su povrede koje je zadobila oštećena. Povreda – </span><span>distorzija, nategnuće zgloba između doručja i  prvog članka petog prsta lijeve šake, sa krvnim podlivom i otokom nastala je djelovanjem  tupine mehaničkog oruđa, moguće udarcem, a moguće i „uvrtanjem“ šake.</span>
</p>
<p class="p4"></p>
<p class="p3">
<span class="s2">Iz izvoda iz kaznene evidencije na ime K. D. SUP Beograd br. 03/12-235 -5072/09 od 14.04.2009. godine i izvoda iz kaznene evidencije na ime K. S.  SUP Beograd br. 03/12-235 -5073/09 od 14.04.2009. godine utvrđeno je da okrivljeni nisu osuđivani. </span>
</p>
<p class="p3"></p>
<p class="p3">
<span class="s2">Iz pravosnažne presuda Osnovnog suda u Baru P br. 739/07 od 26.06.2008. godine o razvodu braka K. N. i K. D., utvrđeno jer da je brak razveden navedenog dana, a da je K. T. povjerena na čuvanje, vaspitavanje i izdržavanje.</span>
</p>
<p class="p3"></p>
<p class="p3">
<span class="s2">Iz izvještaja MUP PJ Bijelo Polje br. 32-05-233/10 -35/2 od 4.02.2010. godine utvrđeno je da je vlasnik vozila marke „Fiat bravo“ reg. oznake .. . B. M. i da vozila ima troje vrata.  </span>
</p>
<p class="p3"></p>
<p class="p11">
<span>Ocjenom izvedenih dokaza utvrđeno je da su okrivljeni učinili krivično djelo koje im je stavljeno na teret na način predstavljen u dispozitivu. Optuženi u svojoj odbrani ne priznaju da su učinili krivično djelo saglasno opisujući da okrivljeni K. S. nije učestvovao u predmetnom događaju, a da je između okrivljenog K. D. i oštećene K. N. došlo do svađe oko djeteta, nakon toga i otimanja oko djeteta. Sud je odbrane okrivljenih cijenio kao neosnovane i kao pokušaj izbjegavanja krivice. Sud je u postupku saslušao u svojstvu svjedoka oštećenu K. N. i svjedoke Đ. Z. i Z. I. Oštećena K. N. je u svom iskazu početak i tok predmetnog događaja opisala drugačije u odnosu na okrivljene, a njen iskaz je potvrđeni iskazom svjedoka Z. I. i Đ. Z. u dijelu koji je svjedok posmatrao. Iz iskaza oštećene i svjedoka utvrđeno je da je u predmetnom događaju okrivljeni K. D. oštećenoj zadao više udaraca nogama u predjelu bočne strane tijela i </span><span class="s4">rukama stegnuo u predjelu lijeve šake, a da je okrivljeni K. S. za to vrijeme oštećeni vukao rukama za kosu. U predmetnom događaju oštećena je zadobila laku tjelesnu povredu – distorziju - nategnuće zgloba između doručja i prvog članka petog prsta lijeve šake sa krvnim podlivom i otokom. Vrsta i težina tjelesne povrede utvrđena je iz jasnog i stručnog nalaza i mišljenja vještaka medicinske struke D. Č. koji je sud prihvatio. Kao što je već navedeno svjedok Z. I. je opisao predmetni događaj jasno. Njegov iskaz je u bitnim djelovima saglasan sa iskazom oštećene, osim u dijelu koji se donosi na stepen nasilja koji je prema oštećenoj primijenio okrivljeni K. S.. Naime, svjedok je naveo da je vidio obojicu okrivljenih kako udaraju oštećenu. Nesporno je utvrđeno iz iskaza oštećene da joj je okrivljeni K. D. zadavao udarce, ali nije dokazano da joj je udarce zadavao okrivljeni K. S.. Svjedok Đ. Z. je posmatrao predmetni događaj od trenutka kada je oštećena već bila na asfaltu pored vozila, a u tom dijelu iskazi oštećene i svjedoka su saglasni. U postupku nije dokazano da je okrivljeni K. S. u jednom trenutku otvorio vrata i otišao na zadnje sjedište odakle je pokušao da oštećenu povlačenjem za kosu povuče sa prednjeg na zadnje sjedište. Naime, iz izvještaja MUP PJ Bijelo Polje utvrđeno je da vozilo marke „Fiat bravo“ reg. oznake ... u kome se odigravao događaj ima troje vrata, što znači da okrivljeni nije u zadnji dio vozila mogao ući kroz zadnja vrata, jer vozilo nema ta vrata. U navedenom dijelu sud je iskaz oštećene cijenio kao neosnovan, međutim, po ocjeni suda to ne utiče na osnovanost iskaza oštećene u ostalom dijelu, imajući u vidu iskaze svjedoka Z. i Đ. i nalaz i mišljenje vještaka medicinske struke.     </span>
</p>
<p class="p3"></p>
<p class="p3">
<span>Okrivljeni K. D. je primjenom nasilja, ugrozio tjelesni integritet oštećene K. N., koja je njegova bivša supruga postupajući sa direktnim umišljajem. </span>
</p>
<p class="p3"></p>
<p class="p3">
<span>Okrivljeni K. S. je postupajući na način predstavljen u dispozitivu zlostavljao oštećenu K. N.. Zlostavljanje u smislu krivičnog djela mučenje i zlostavljanje iz čl. 167 st.2 Krivičnog zakonika predstavlja nečovječno postupanje koje se ispoljava u nanošenju fizičkih i psihičkih patnji manjeg intenziteta, u koje bi spadalo i vučenje za kosu, koje je okrivljeni K. S. primijenio prema oštećenoj. Okrivljeni je krivično djelo učinio postupajući sa direktnim umišljajem. </span>
</p>
<p class="p3"></p>
<p class="p3">
<span>Sud je u dispozitivu precizirao optužni akt izostavljanjem dijela u kome je navedeno da je okrivljeni K. S. oštećenoj zadavao udarce, jer taj dio optužnog akta nije dokazan. Sud je u dispozitivu naveo i da je okrivljeni K. D. </span><span class="s2">rukama stegnuo u predjelu lijeve šake, što nije navedeno u optužnom aktu i da joj je on nanio predmetnu tjelesnu povredu, a ne obojica okrivljenih kako je navedeno u optužnom aktu. Navođenjem da je okrivljeni K. D. oštećenu stegnuo rukama u predjelu lijeve šake ne narušava se identitet optužnog akta i presude, jer je na taj način predmetna povreda dovedena u uzročnu vezu sa radnjom koja je dovela do povrede. U postupku je utvrđeno da je okrivljeni K. D. pored radnji koje su predstavljene u dispozitivu prema oštećenoj preduzimao i druge radnje nasilja, ali je ocijenjeno da bi njihovo navođenje u dispozitivu predstavljalo prekoračenje optužnog akta na štetu okrivljenog. Ocijenjeno je da se navedenim preciziranjem ne narušava identitet optužnog akta i presude.    </span>
</p>
<p class="p4"></p>
<p class="p3">
<span>Odlučujući se za krivičnu sankciju prema okrivljenim sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani okrivljenog K. D. sud je cijenio porodične prilike, jer je otac jednog maloljetnog djeteta, a na strani okrivljenog K. S. lične prilike jer je mlad čovjek i student. Na strani obojice okrivljenih sud je cijenio da su okrivljeni kao strani državljani, redovno dolazili na glavne pretrese i da su neosuđivani. Otežavajućih okolnosti nije bilo. Imajući u vidu kvalitet olakšavajućih okolnosti, nepostojanje otežavajućih okolnosti, ocijenjeno je da prema okrivljenim nije potrebno izricanje efektivne kazne zatvora, da će se izricanjem uslovnih osuda u potpunosti postići svrha izricanja uslovnih osuda i na taj način dovoljno uticati na okrivljene da u buduće ne vrši krivična djela. </span>
</p>
<p class="p11"></p>
<p class="p12">
<span class="s2">Oštećena K. N. je radi ostvarivanja imovinsko pravnog zahtjeva upućena na parnicu na osnovu čl. 212 st.2 ZKP jer je postavila imovinsko pravni zahtjev koji je navela da će ostvariti u parničnom postupku. </span>
</p>
<p class="p11"></p>
<p class="p11">
<span>Odluka o troškovima zasniva se na odredbi čl. 202 st.1 ZKP-a, a ista se odnosi na troškove nalaza i mišljenja vještaka medicinske struke u iznosu od 143 €, i troškove za rad suda koji su određeni prema trajanju, složenosti krivičnog postupka i imovinskim prilikama okrivljenih. </span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude</span>
</p>
<p class="p13"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 12.02.2010. godine</span>
</p>
<p class="p2"></p>
<p class="p4"></p>
<p class="p4">
<span class="s1"> ZAPISNIČAR,				       PREDSJEDNIK VIJEĆA - SUDIJA</span>
</p>
<p class="p3"></p>
<p class="p4">
<span class="s1">M. M.				                        G. Š.</span>
</p>
<p class="p10"></p>
<p class="p4">
<span> </span>
</p>
<p class="p4"></p>
<p class="p4">
<span class="s1">PRAVNA POUKA</span><span>:Protiv ove presude može se </span>
</p>
<p class="p4">
<span>izjaviti žalba Višem sudu u Podgorici u roku od</span>
</p>
<p class="p4">
<span>15 (petnaest) dana od dana prijema pismenog otpravka.</span>
</p>
<p class="p4">
<span>Žalba se predaje ovom sudu u dva primjerka.</span>
</p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10">
<span class="s1">DNA:- 1 x ODT</span>
</p>
<p class="p10">
<span class="s1">          - 1 x optuženim</span>
</p>
<p class="p10">
<span class="s1">          - 1 x braniocu </span>
</p>
<p class="p10">
<span class="s1">          - 1 x punomoćniku oštećene nakon pravosnažnosti</span>
</p>
<p class="p10">
<span class="s1">          - u spise</span>
</p>
<p class="p14"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br. 101/11</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Azre Dacić, rješavajući po optužnici Osnovnog državnog tužilaštva iz Rožaja Kt.br. 247/10 od 15.11.2010.g. podnijeta protiv okrivljenog Murić Elvedina iz Stupe, Opština Rožaje, zbog krivičnog djela krijumčarenje iz čl. 265. st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, okrivljenog i njegovog branioca advokata Hadžić Umera iz Rožaja, dana 31.10.2011.g. donio je i javno objavio</span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni MURIĆ ELVEDIN JMBG 0705986272015, od oca Hajrana i majke Ramize, rodj. Fekić, rodjen 07.05.1986.g. u Rožajama, živi u selu Stupa, Opština Rožaje, drž. CG, pismen, završio osnovnu školu, privatni preduzetnik, ostvaruje mjesečnu zaradu u iznosu od 250,00 eura, neoženjen, nije odslužio vojni rok, siromašnog imovnog stanja, neosudjivan,</span>
</p>
<p class="p2"></p>
<p class="p2"></p>
<p class="p2">
<span>					K R I V    J E</span>
</p>
<p class="p2"></p>
<p class="p2">
<span>	Što je,</span>
</p>
<p class="p2">
<span>	dana 15.10.2010.g. oko 20,15 h, u mjestu zv. "Dračenovac", Opština Rožaje, bavio se prenošenjem robe preko carinske linije izbjegavajući mjere carinskog nadzora i to 27 vreća sirove kafe od po 60 kg, na način što je svojim vozilom marke "Nisan" tip "Patrol" bez registarskih oznaka, zaobilaznim putem preko sela Stupa, Opština Rožaje prešao carincku liniju Crne Gore u pravcu Republike Srbije i tako izbjegao nadzor na carinskom punktu "Dračenovac",</span>
</p>
<p class="p2">
<span>	-čime je izvršio krivično djelo krijumčarenje iz čl. 265. st. 1. Krivičnog zakonika,</span>
</p>
<p class="p2">
<span>	pa ga sud primjenom pomenutog zakonskog propisa i čl. 4, 13, 15, 34, 36, 42, 45, 46. st. 1. tač. 5. Krivičnog zakonika i čl. 374. Zakonika o krivičnom postupku</span>
</p>
<p class="p2"></p>
<p class="p2"></p>
<p class="p2">
<span>					O S U DJ U J E</span>
</p>
<p class="p2"></p>
<p class="p2">
<span>	NA KAZNU ZATVORA u trajanju od 45 (četrdesetpet) dana i</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 200,00 (dvije stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p2">
<span>	Da plati ovome sudu na ime troškova krivičnog postupka iznos od 335,50 eura.</span>
</p>
<p class="p2">
<span>	Da plati ovome sudu na ime paušala iznos od 30,00 eura, sve u roku od 15 dana po pravosnažnosti ove presude.</span>
</p>
<p class="p2">
<span>	Od okrivljenog se oduzima 27 vreća sirove kafe od po 60 kg, kao roba koja je predmet izvršenje djela. </span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 247/10 od 15.11.2010.g. protiv okrivljenog Murić Elvedina iz Stupe, Opština Rožaje, zbog krivičnog djela krijumčarenje iz čl. 265. st. 1. Krivičnog zakonika (KZ).</span>
</p>
<p class="p2">
<span>	Na glavnom pretresu Zamjenik ODT-a Selmanović Armin je ostao pri podnijetoj optužnici, te je predložio da sud okrivljenog oglasi krivim zbog krivičnog djela koje mu je optužbom stavljeno na teret  i da ga  osudi na kaznu po zakonu, te da se od istog oduzme roba koja je upotrijebljena kao predmet izvršenja krivičnog djela.</span>
</p>
<p class="p2">
<span>	Branilac okrivljenog, advokat Hadžić Umer u završnoj riječi je istakao da nije dokazano da je njegov branjenik izvršio krivično djelo za koje je optužen, jer nije prenosio robu preko carinske linije izbjegavajući mjere carinskog nadzora, a to što isti poseduje kuću i firmu  u međuzoni i što Država Crna Gora nije carinski punkt postavila tamo gdje je granica već unutar svoje teritorije ne može biti krivica okrivljenog, predložio da ga sud oslobodi od optužbe.         </span>
</p>
<p class="p2">
<span>	Okrivljeni je u svojoj odbrani istakao: da u medjuzoni izmedju graničnog punkta "Dračenovac", Opština Rožaje i graničnog punkta "Špiljani", Opština Tutin, posjeduje dvije kuće koje se nalaze na teritoriji Crne Gore.Jedna nova kuća se nalazi pored magistralnog puta Rožaje-Ribariće, a  druga kuća u selu Stupa i ista  je udaljena od nove kuće  oko 300 m, a od graničnog prelaza-punkta "Dračenovac" oko 3 km u dubini prema Republici Srbiji. Da posjeduje preduzeće "Stupa Company", koje je registrovano za trgovinu-kupovinu i prodaju kafe  i u okviru ovog Preduzeća dva magacina i to: magacin 1 "Stupa" koji se nalazi u kući koja se nalazi u selu Stupa, i drugi magacin 2 "Dračenovac" koji se nalazi u novoj  kući koja se nalazi do magistralnog puta gdje ima registrovanu i ćevabdžinicu.Da je dana 14.10.2010.g. je u Podgorici kupio 24.600 kg  sirove kafe kod firme "DND" koju je dotjerao teretnim motornim vozilom ove firme do sela Stupa , Opština Rožaje i istovario je u magacinu. Robu nije prevezao preko graničnog prelaza "Dračenovac" jer se prema Stupi skreće sa magistralnog puta u selu Bać prije ovog prelaza putem kojim mogu da se kreću teretna vozila, dok je put nakon prolaska graničnog prelaza loš i istim se ne mogu kretati teretna vozila prema selu Stupa. Nakon toga dana 15.10.2010.g. je 27 vreća od po 60 kg. ove kafe  utovario u svoje teretno vozilo marke "Nisan", tip "Patrol" bez reg.tablica u namjeri da je preveze do nove kuće i do  drugog magacina, da je prepakuje u pakovanju od po 1 kg. i ponovo vrati u prvi  magacin   u selu Stupa i proda kupcu iz Srbije sa kojim je prethodno ugovorio prodaju iste.Sa sobom je ponio fiskalni račun iz prvog magacina za ovu robu, koju je evidentirao u knjigovodstvenoj dokumentaciji. Kada je robu dotjerao u ovaj magacin pored magistralnog puta došla je patrola policije i istu  mu oduzela. U toku dokaznog postupka nakon čitanja nalazi i mišljenja vještaka ekonomsko finansijske struke okrivljeni je djelimično izmjenio iskaz tako što je istakao da se magacin br. 2. ne nalazi u novoj kući koja se nalazi pored magistralnog puta u među zoni, već se ovaj magacin nalazi u mjestu  Dračenovac u kući Murić Mersada prije nailaska na granični prelaz Dračenovac, dok  u novoj kući posjeduje ćevabdžinicu ali nezna tačno da li je ista sastavni dio preduzeća, te da je to istina a ne ono što je kazao u svojoj odbrani prije dokaznog postupka. Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2">
<span>	Po ovoj krivičnopravnoj stvari, sud je izveo dokaze:  po saglasnosti stranaka pročitao iskaze svedoka Đurišić Milisava i Avdić Mersudina  datih na zapisniku iz istrage  Ki.br. 87/10 od 12.11.2010.g. i na  ranijem pretresu, pročitao nalaz i mišljenje vještaka ekonomsko-finansijske struke Šabović Hamida i dopunski nalaz i mišljenje ovog vještaka od 26.10.2011.g., pročitao dopis Uprave carina Podgorica 02/04 br. 12448/2 od 21.09.2011.g.  službenu zabilješku Ekspoziture granične policije Rožaje br. 04/5 od 15.10.2010.g., zapisnik o primopredaji robe i prevoznog sredstva EGP Rožaje br. 04/5 od 15.10.2010.g., izvršio uvid u u rješenje br. 12. od 13.05.2010.g., prijavu trgovine DOO od 16.02.2009.g.,potvrdu o registraciji DOO "Stupa kompani" od 28.05.2008.g., rješenje o registraciji od 29.05.2008.g. , obavještenje o razvrstavanju-izvodu iz registra od 28.05.2008.g., karton deponovanih potpisa, koji se prema izjavi okrivljenog odnosi  na magacin br. 1. Stupa,  prijavu trgovine od 16.02.2009.g. , prijavu trgovine od 01.04.2009.g., potvrda Uprave Carina od 24.09.2010.g., ugovor o zakupu Ov.br. 1654/09 od 01.04.2009,g. koji se prema izjavi okrivljenog  odnose na magacin br. 2 - Stupa,  otpremnicu br. 179/10 od 14.10.2010.g., fiskalni račun DOO "Stupa kompani"  magacin 1 Stupa od 15.10.2010.g. i izvršio uvid u izvod iz kaznene evidencije,dok nije neposredno saslušao svedoke Djurišić Milisava i Avdić Mersudina  obzirom da je njihove  iskaze iz istrage i sa ranijeg  pretresa pročitao na ovom pretresu, te bi se odlaganjem pretresa radi njihovog  neposrednog saslušanja samo nepotrebno odugovlačio postupak, a činjenično stanje bi ostalo neizmijenjeno. Takođe sud je odbio predlog branioca okrivljenog za izvođenjem dokaza uviđajem na lice mjesta, obzirom da je našao da je izvođenje ovog dokaza suvišno, imajući u vidu već utvđeno činjenično stanje. </span>
</p>
<p class="p2">
<span>	Svedok Avdić Mersudin je posvedočio da radi u Graničnoj policiji kao granični policajac. Da je dana 15.10.2010.g. po nalogu svog starešine oko 20,00 časova  pošao sa svojim kolegom Djurišić Milisavom u medjuzoni izmedju graničnog prelaza "Dračenovac", Opština Rožaje i graničnog prelaza "Špiljani", Opština Tutin, da sačeka nepoznato lice koje je vozilom prevozilo robu iz Crne Gore prema Republici Srbiji zaobilaznim putem zaobilazeći granični prelaz "Dračenovac", pa su ovo lice sačekali na magistralnom putu na mjestu gdje se zaobilazni put uključuje na magistralni put pored kuće okrivljenog. Tom prilikom su primijetili da se ovim zaobilaznim-sporednim putem kreće vozilo marke "Nisan" bez reg.tablica i bez upaljenih svetala prema magistralnom putu i kada je došlo do kuće okrivljenog skrenulo je u garažu, pa su oni prišli do vozila i kod istog zatekli okrivljenog, a u vozilu su našli 27 vreća sirove kafe koju su oduzeli, jer okrivljeni sa robom nije prešao na graničnom prelazu "Dračenovac", već je carinsku liniju prošao zaobilaznim putem kojom prilikom im je kazao da je kafu uzeo u selu Bać u nekom magacinu.</span>
</p>
<p class="p2">
<span>	Svedok Djurišić Milisav je posvedočio da radi u Graničnoj policiji kao granični policajac. Da je dana 15.10.2010.g. oko 20,00 časova sa svojim kolegom Avdić Mersudinom po nalogu svog starešine  u medjuzoni izmedju graničnog prelaza "Dračenovac", Opština Rožaje i graničnog prelaza "Špiljani", Opština Tutin, sačekao vozilo koje je prevozilo neku robu zaobilaznim putem zaobilazeći granični prelaz "Dračenovac" i nakon nekoliko minuta iz pravca Stupe šumskim putem je naišlo ovo vozilo u pravcu magistralnog puta. Na vozilu nijesu bila upaljena svetala i kada je došlo do kuće okrivljenog ušlo je u garažu. Da su odmah pošli do ovog vozila kojim je upravljao okrivljeni i zatekli u istom 27 vreća sirove kafe. Okrivljeni im je kazao da je kafu kupio u selu Bać, Opština Rožaje. Pošto vozilo nije prošlo na carinskom prelazu "Dračenovac" već zaobilaznim putem, robu su mu oduzeli.</span>
</p>
<p class="p2">
<span>	Iz zapisnika o primopredaji privremeno oduzete robe i prevoznog sredstva od 15.10.2010.g. vidi se da je od okrivljenog oduzeto 27 vreća sirove kafe u zrnu od po 60 kg kao i terensko vozilo marke "Nisan" bez reg.tablica kojim je predmetna roba transportovana zaobilaznim putem iz Crne Gore prema Republici Srbiji i roba je predata na carinskom terminalu.</span>
</p>
<p class="p2">
<span>	Iz dopisa Uprave Crina Podgorica od 21.09.2011.g. proizilazi da je od okrivljenog kritičnog dana oduzeto 27 džakova  sirove kafe "Rio-minas" čija je zemlja porijekla Brazil i da je ista uskladištena u magacinu Zetatransa AD Podgorica, dok se  iz fisklanog računa - bloka DOO "Stupa-Comaniy" magacin 1 vidi se da je dana 15.10.2010.g. u 20:19 časova u ovom magacinu kupljena kafa 40x73,06 u iznosu od 2.922,40 eura na koje je plaćen porez. </span>
</p>
<p class="p2">
<span>	Iz nalaza i mišljenja i dopunskog nalaza i mišljenja fještaka ekonomsko finansijske struke Šabović Hamida proizilazi da je DOO "Stupa company" Eksport-Import Rožaje u Centralnom registru Privrednog suda u Podgorici bilo legalno registrovano  u 2010.godini. Da je dana 30.10.2010.g. u računovodstvu ovog Preduzeća knjižena faktura br. 170/10 od 14.10.2010.g. o nabavljenoj sirovoj kafi "Rio minas" od Preduzeća DOO "DND Company" iz Podgorice za količinu od 24.600 kg.  Da u računovodstvenoj dokumentaciji i evidenciji nema  dokaza da je predmetna kafa poticala iz zemlje porijekla Brazila, jer je uz navedeni račun priključen dokaz o nabavci kafe od firme "Atlanta  Worlwide Company" iz države Panama. Vještak je istakao da fisklani račun od 15.10.2010.g. nije uplaćen i knjižen kao dnevni pazar od 15.10.2010.g.  već  pod rednim brojem  trgovačke knjige   220  od 20.10.2010.g. u okviru iskazanog prometa, te da ovaj račun sa registar kase nemože predstavljati dokumenat za zaduženje prodajnog objekta a posebno ne magacina, već isti predstavlja dokument razduženja gdje se automatski vrši obračun i iskazivanje PDV-a. Za potrebe kretanja i transporta robe između organizacionih djelova unutar preduzeća, poslovnih jedinica, magacina, skladišta i dr. koriste se propratnice, dostavnice, interne otpremnice i sl. gdje se ne obračunava i ne plaća PDV, a ne fiskalni račun registar kase. Da u ovom Preduzeću, prema računovodstvenoj evidenciji postoji uređena evidencija i uspostavljena dokumentacija za magacin br. 1. Stupa koji je legalno registrovan, dok drugi magacin, tj. magacin br. 2  u Dračenovcu ne postoji kao legalno registrovan. </span>
</p>
<p class="p2">
<span>	Cijeneći odbranu okrivljenog i sve izvedene dokaze kako pojedinačno, tako i u medjusobnoj vezi na osnovu čl. 370. st. 3. Zakonika o krivičnom postupku (ZKP), a postupajući po primjedbama iz ukidnog rješenja Višeg suda u Bijelom Polju Kž.br.306/11 od 26.05.2011.g., sud je utvrdio sledeće činjenično stanje: </span>
</p>
<p class="p2">
<span>	Da se okrivljeni dana 15.10.2010.g. oko 20,15 časova bavio prenošenjem robe-27 vreća sirove kafe od po 60 kg preko carinske linije "Dračenovac", Opština Rožaje izbjegavajući mjere carinskog nadzora, tako što je ovu robu prevozio svojim vozilom marke "Nisan" tip "Patrol" bez reg.tablica, zaobilaznim putem u pravcu Republike Srbije, preko sela Stupa kojom prilikom je prešao carinsku liniju Crne Gore i izbjegao carinski nadzor na carinskom punktu "Dračenovac" nakon čega je zatečen u medjuzoni od strane službenika Granične policije i roba mu je oduzeta.</span>
</p>
<p class="p2">
<span>	Ove činjenice utvrdjuju se iz iskaza svedoka Avdić Mersudina i Djurišić Milisava, koje je sud prihvatio kao jasne, objektivne, uvjerljive i medjusobno saglasne u bitnom, a dovodeći iste u vezu sa nalazom i mišljenjem vještaka Šabović Hamida,  navodima iz pismeno izvedenih dokaza i iskazom okrivljenog u dijelu u kojem ne spori odlučne činjenice, zaista nema sumnje u drugačije činjenično stanje.</span>
</p>
<p class="p2">
<span>	Naime, iz iskaza svedoka Avdić Mersudina i Djurišić Milisava,  zapisnika o primopredaji  oduzete robe  utvrdjeno je da su kritičnog dana zatekli okrivljenog u medjuzoni do magistralnog puta izmedju graničnog prelaza "Dračenovac", Opština Rožaje i graničnog prelaza "Špiljani", Opština Tutin koji je iz pravca Rožaja preko sela Stupe zaobilaznim putem prevozio 27 vreća sirove kafe od po 60 kg svojim terenskim vozilom marke "Nisan" tip "Patrol" bez reg.tablica na kojem nijesu bila upaljena svetla, te mu je roba oduzeta, jer je isti prešao carinsku liniju Crne Gore zaobilaznim putem, zaobilazeći carinski punkt "Dračenovac". Imajući to u vidu kao i činjenicu da je okrivljeni kritičnog dana prevozio kafu iz zemlje porijekla Brazil, što se jasno utvrđuje iz dopisa Uprave Carine od 21.09.2011.g. a da iz  knjigovodstvene evidencije proizilazi da je kafa koju je okrivljeni kupio u Podgorici poticala iz zemlje porijekla Panama, što se nesumljivo utvrđuje iz nalaza i mišljenja vještaka ekonomsko finansijske struke Šabović Hamida, zaista se nedvosmisleno zaključuje da je okrivljeni navedenu kafu tj. 27. vreća sirove kafe kritičnog dana prevozio zaobilaznim putem izbegavajući mjere carinskog nadzora, te da se ista ne odnosi na kafu koju je uvezao od navedenog Preduzeća iz Podgorice, već na sasvim drugu kafu koju nije evidentirao u svom knjigovodstvu.</span>
</p>
<p class="p2">
<span>	Okrivljeni ne spori da je kritičnog dana zatečen od strane granične policije u medjuzoni kod svoje kuće koja se nalazi pored magistralnog puta izmedju graničnih prelaza "Dračenovac", Opština Rožaje i "Špiljani", Opština Tutin kada je prevozio predmetnu robu svojim vozilom marke "Nisan" tip "Patrol" bez reg.tablica i da mu je policija oduzela istu. Ne spori da sa robom nije prošao na granični prelaz "Dračenovac" već je istu prevozio zaobilaznim putem preko sela Bać i Stupa, i da je namjeravao da je proda nekom licu iz Republike Srbije, sa kojim je prethodno ugovorio prodaju, pa je sud njegov iskaz, u ovom dijelu prihvatio, obzirom da isti nalazi oslonca  u dokazima izvedenim u postupku, tako da nema sumnje u drugačije činjenično stanje. </span>
</p>
<p class="p2">
<span>	Medjutim, okrivljeni se brani da je prethodnog dana navedenu robu prevezao do svog magacina u selu Stupa, koji se takodje nalazi u medjuzoni teretnim vozilom preduzeća "DND" iz Podgorice, a kritičnog dana je dio te robe iz Stupe prevezao do svoje nove kuće tj. drugog magacina, gdje je zatečen od strane policije, da bi je prepakovao u pakovanju od 1 kg i ponovo vratio u prvi magacin u Stupu. Takodje se brani da teretnim vozilom nije prošao preko graničnog prelaza "Dračenovac" jer se prema selu Stupa skreće prije nailaska na na ovaj granični prelaz i da se tim putem mogu kretati teretna vozila, dok je put nakon prolaska graničnog prelaza loš i istim se ne mogu kretati teretna vozila, pa je zbog toga vozilom skrenuo prije nailaska na granični prelaz "Dračenovac" i kroz selo Bać došao do prvog  magacina u selo Stupa gdje je istovario robu iz teretnog vozila, nakon čega ju je svojim teretnim-terenskim vozilom marke "Nisan" prevezao do drugog  magacina pored magistralnog puta da bi je  prepakovao i sa sobom ponio fisklani račun. U toku dokaznog postupka je </span><span class="s1">djelimično</span><span> izmjenio iskaz nakon čitanja iskaza vještaka ekonomsko finansijske struke ističući da u novoj kući pored magistralnog puta u među zoni  ne poseduje drugi  magacin već ćevabđinsku radnju, a da se drugi magacin koji je uzeo u zakup nalazi prije nailaska na carinski prelaz.</span>
</p>
<p class="p2">
<span>	Iskaz okrivljenog, u ovom dijelu, sud nije prihvatio, obzirom da je isti neubjedljiv, neobjektivan i ne nalazi oslonca u dokazima izvedenim u postupku, iz kojih se utvrdjuje da je okrivljeni kritičnog dana prevezao predmetnu robu iz sela Bać zaobilaznim putem preko sela Stupa, da bi je prodao na teritoriji Republike Srbije, a ne da bi je prepakovao u drugom magacinu pored magistralnog puta tj. u novoj  kući  i ponovo vratio u selu Stupa, u prvom magacinu, tim prije što  je i sam ovu činjenicu opovrgao ističući da u novoj kući nema magacin već ćevabđinsku radnju. Očigledno je da je okrivljenom  bilo mnogo jednostavnije i pristupačnije da do magacina odnosno ćevabdžiske radnje  tj. do nove kuće  dodje magistralnim putem preko registrovanog graničnog prelaza i robu  prijavi na carinskom prelazu, nego da je prevozi zaobilaznim putem do sela Stupe i da je tamo istovara iz teretnog vozila, a zatim ponovo utovara u teretno-terensko vozilo marke "Nisan" i prevozi do nove kuće da bi je tu prepakovao i ponovo vratio u Stupu. Imajući to u vidu kao i utvrdjenu činjenicu da  kretanje robe između organizacionih djelova unutar preduzeća-magacina i dr. ne prati fiskalni račun, na koji se poziva okrivljeni, već propratnice, dostavnice i dr., koje okrivljeni nije imao kritičnog dana kada je zatečen sa ovom robom, te da preduzeće DOO "Stupa Company" ne poseduje magacin br. 2. u novoj kući, već samo magacin br. 1. u s. Stupa, jasno ukazuje da je okrivljeni namjeravao da navedenu robu, nakon prelaska carisnke linije, preveze u Republiku Srbiju i da je tamo proda a ne da je prepakuje u novoj kući ili koristi za ćevabdžisku radnju, pa je očigledno da okrivljeni sa ovakvom odbranom smišljeno i sračunato nastoji da olakša sebi položaj u postupku ili izbjegne krivičnopravnu odgovornost.</span>
</p>
<p class="p2">
<span>	Sud je cijenio i ostale izvedene dokaze, pa je našao da isti nemaju uticaja na drugačije utvđenje činjeničnog stanja. </span>
</p>
<p class="p2">
<span>	Dakle, u postupku je utvrdjeno da je okrivljeni dana 15.10.2010.g. oko 20,15 h, u mjestu zv. "Dračenovac", Opština Rožaje, bavio se prenošenjem robe preko carinske linije izbjegavajući mjere carinskog nadzora i to 27 vreća sirove kafe od po 60 kg, na način što je svojim vozilom marke "Nisan" tip "Patrol" bez registarskih oznaka, zaobilaznim putem preko sela Stupa, Opština Rožaje prešao carincku liniju Crne Gore u pravcu Republike Srbije i tako izbjegao nadzor na carinskom punktu "Dračenovac". </span>
</p>
<p class="p2">
<span>	Cijeneći psihički odnos okrivljenog prema učinjenom djelu, sud je našao da je isti bio svestan svog djela tj. svestan da se na opisani način bavi prenošenjem navedene robe preko carinske linije izbjegavajući mjere carinskog nadzora i to je htio, pa je krivično djelo izvršio sa direktnim umišljajem.</span>
</p>
<p class="p2">
<span>	Sa navedenih razloga, sud nije prihvatio tezu odbrane branioca okrivljenog da u postupku nije utvđeno da je  njegov branjenik izvršio krivično djelo koje mu je optužbom stavljeno na teret,jer ne može biti njegova krivica što poseduje kuće u među zoni i što je carinski punkt postavljen u dubini teritorije Crne Gore, obzirom da je u postupku utvrdjeno da je okrivljeni navedenu robu prevozio zaobilaznim putem preko sela Stupa da bi izbjegao mjere carinskog nadzora na carinskom prelazu Dračenovac, a bio je dužan da robu prijavi na carinarnici radi carinskog nadzora, što nije učinio,  već je robu prevozio zaobilaznim putem preko sela Stupe, na koji način je prešao carinsku liniju i  izbjegao mjere carinskog nadzora na carinskom  prelazu "Dračenovac" u namjeri da robu preveze u  Republiku Srbiju i da je tamo proda, u čemu je spriječen od  strane policije. </span>
</p>
<p class="p2">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama okrivljenog sadržani svi bitni elementi krivičnog djela krijumčarenje iz čl. 265. st. 1. KZ, za koje djelo je sud istog oglasio krivim i osudio ga na kaznu zatvora u trajanju od 45 (četrdesetpet) dana, kao ublaženu kaznu primjenom čl. 45. i 46. st. 1. tač. 5. KZ i novčanu kaznu u iznosu od 200,00 (dvije stotine) eura, obzirom da je za ovo djelo pored kazne zatvora kumulativno propisana i novčana kazna.</span>
</p>
<p class="p2">
<span>	Prilikom odlučivanja o izboru vrste i visine kazni, sud je imao u vidu sve okolnosti koje utiču da kazna bude veća ili manja iz čl. 42. KZ, pa je okrivljenom od olakšavajućih okolnosti uzeo u obzir njegovu raniju neosudjivanost i siromašno imovno stanje, koje okolnosti su u svojoj ukupnosti cijenjene kao naročito olakšavajuće okolnosti, dok otežavajućih okolnosti na strani okrivljenog nije bilo.</span>
</p>
<p class="p2">
<span>	Cijeneći navedene okolnosti kao i težinu učinjenog djela, stepen nastupele posledice, okolnosti pod kojima je djelo izvršeno i držanje okrivljenog nakon izvršenog djela, sud je našao da je imalo mjesta izricanju ovakvih vrsta i visina kazni, ubijedjen da su izrečena kazna zatvora u naznačenom trajanju, kao ublaženu kaznu i izrečena novčana kazna u naznačenom iznosu, srazmjerne težini učinjenog krivičnog djela i stepenu krivice okrivljenog i da će se sa istim u dovoljnoj mjeri uticati na okrivljenog da ubuduće ne vrši bilo kakva krivična djela i vaspitno djelovati na druge da ne čine ista ili slična djela.</span>
</p>
<p class="p2">
<span>	Na osnovu čl. 229 u vezi čl. 226 st. 2. tač. 1. ZKP sud je obavezao okrivljenog da plati ovome sudu na ime troškova krivičnog postupka 335,50 eura  koji troškovi se odnose na ime troškova za vještačenje.</span>
</p>
<p class="p2">
<span>	Na osnovu čl.229 u vezi čl. 226. st.2. tač.9. i st. 3. ZKP, sud je obavezao okrivljenog da plati ovome sudu na ime paušala iznos od  30,00 eura.</span>
</p>
<p class="p2">
<span>	Na osnovu čl. 265. st. 4. KZ  od okrivljenog se oduzima 27 vreća sirove kafe od po 60 kg, kao roba koja je predmet izvršenje djela. </span>
</p>
<p class="p2">
<span>	Sa izloženog odlučeno je kao u dispozitivu ove presude.</span>
</p>
<p class="p2">
<span> </span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana  31.10.2011.g.</span>
</p>
<p class="p2"></p>
<p class="p2"></p>
<p class="p2">
<span>Zapisničar,						S U D I J A,</span>
</p>
<p class="p2">
<span>Dacić Azra s.r.					Milosav   Zekić  s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p4"></p>
<p class="p5"></p>


</body>
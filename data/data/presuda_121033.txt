<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Calibri'}
.span3{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                                                                       K.br. 207/14</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">           OSNOVNI SUD U BARU, sudija Leković Aleksandra, sa zapisničarem Anom Stanišić, u krivi</span><span class="span1">čnom predmetu okrivljene Z.V., zbog krivičnog djela - građenje objekta bez građevinske dozvole iz čl.326a Krivičnog zakonika Crne Gore, po optužnom predlogu ODT-a u Baru Kt.br.257/14 od 09.06.2014. godine, nakon održanog javnog glavnog pretresa, u prisustvu zastupnika optužbe – savjetnika kod ODT-a Predraga Đikanovića i okrivljene lično, dana 03.10.2014. godine donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljena Z.V., jmb ..., od oca Z. i majke S., rođene J., rođena .... godine u V., R. H., sa prebivalištem u B. državljanka C. G., domaćica, udata, majka dvoje djece, pismena, sa završenom srednjom školom, srednjeg imovnog stanja. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V A   J E</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1"></span>
</p>
<p>
<span class="span1">U martu 2014.godine, u naselju Čanj, Opština Bar, kao investitor, svjesna svog djela čije izvršenje je htjela iako je znala da je njeno djelo zabranjeno, postupajući protivno odredbi čl. 69 ("Sl list Crne Gore" br. 51/08) Zakona o uređenju prostora i izgradnji objekata, započela radove na dogradnji postojećeg objekta na kat. parceli br. 1213 KO Mišići, Čanj, u smislu nadogradnje sprata, na način što je izvršila izlivanje međuspratne AB ploče nad drugim spratom, iako za to nije imala građevinsku dozvolu, </span>
</p>
<p>&nbsp;</p>
<p>
<span class="span1">- čime je  izvršila krivično djelo - građenje objekta bez građevinske dozvole iz čl.326a Krivičnog zakonika Crne Gore,</span>
</p>
<p>&nbsp;</p>
<p>
<span class="span1">         Pa joj sud, primjenom članova 4, 32, 36, 42, 52, 53 i 54 Krivičnog zakonika i čl.369, 370 i 374 Zakonika o krivičnom postupku, i z r i č e</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U S L O V N U   O S U D U</span>
</p>
<p>&nbsp;</p>
<p>
<span class="span1">       Kojom joj utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljena u roku od 1 (jedne) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">       Okrivljena je dužna da plati troškove krivičnog postupka u iznosu od 30,00 eura, u roku od 15 dana od dana pravosnažnosti presude pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">         Optužnim predlogom ODT-a u Baru Kt.br.257/14 od 09.06.2014.godine, koji je preciziran na glavnom pretresu dana 03.10.2014.godine, okrivljenoj je stavljeno na teret izvršenje krivičnog djela građenje objekta bez građevinske dozvole iz čl.326a Krivičnog zakonika.</span>
</p>
<p>
<span class="span1">          Okrivljena je priznala izvršenje krivičnog djela, u bitnom navodeći da je njen suprug M vlasnik kat. parcele br... i da je u martu 2014.godine izvršila izlivanje međuspratne AB ploče nad drugim spratom porodične kuće, koja se vodi na ime njenog supruga M. Investirala je ove radove i ugovarala cjelokupni posao sa radnicima. Njen suprug je bolestan, tj. nije zdravstveno sposoban iz kog razloga je ove poslove ona preuzela. Za izvršene radove nije pribavljala građevinsku dozvolu, a napomenula je da je u toku vršenja ovih radova ili nakon što ih je izvršila, ne može se tačno sjetiti, podnijela zahtjev za izdavanje građevinske dozvole. Od Uprave za inspekcijske poslove je dobila poziv da se javi dana 19.05.2014.godine inspektorki P. V. Tom prilikom je objasnila da su prizemlje i sprat objekta izgrađeni 2005.godine, dok su zidove drugog sprata izgradili nakon sezone 2007.godine. Vođen je ostavinski postupak i kuća je pripala njenom surpugu. Imajući u vidu da se njen suprug u međuvremenu razbolio, poslove oko nadogradnje i finansiranje sprata obavljala je ona. Dalje je navela da je znala da joj za nadogradnju ovog objekta bila potrebna građevinska dozvola, ali obzirom da se u Č. podižu vile, te da niko od njenih komšija nema građevinsku dozvolu, to je i ona a taj način započela nadogradnju ovog objekta, iz razloga što je željela da zaštiti donji sprat koji je prokišnjavao i propadao usled vlage. </span>
</p>
<p>
<span class="span1">           U dokaznom postupku sid je proveo sledeće dokaze: pročitan je zapisnik o inspekcijskom pregledu Uprave za inspekcijske poslove – odsjek za inspekciju zaštite prostora br.0401/7-25 od 17.03.2014. godine, br. 0401/7-25-1 od 19.03.2014.godine i br. 0401/7-25-3 od 19.05.2014.godine i pročitano je rješenje o rušenju Uprave za inspekcijske poslove - Sektor zaštite životne sredine i prostora br. 0401/7-180/14 od 27.05.2014.godine. </span>
</p>
<p>
<span class="span3">          </span><span class="span1">Iz zapisnika o inspekcijskom pregledu Uprave za inspekcijske poslove – odsjek za inspekciju zaštite prostora br. 0401/7 - 25 od 17.03.2014.godine, utvrđeno je da je</span><span class="span3"> </span><span class="span1">dana 17.03.2014.godine, inspektor zaštite prostora, V. P., postupajući po službenoj dužnosti, kontrolom terena u B., Č., izvršila inspekcijski pregled i tom prilikom konstatovala objekat u izgradnji spratnosti P + 1, dimenzija cca 160 m2, na kome se vrši građenje - dogradnja druge etaže, na način što su ozidani zidovi sprata i izvedene spoljašnje stepenice na drugom spratu, a u momentu kontrole se vrši šalovanje za izlivanje AB ploče na drugim spratom. Na gradilištu je zatečen građevinski  materijal i alat: željezo, blokovi, kolica. Obzirom da odgovorno lice nije zatečeno na licu mjesta istome je uručen </span><span class="span1">poziv na objektu sa obavezom odazivanja i dostavljanja građevinske dozvole za izvedene radove. </span>
</p>
<p>
<span class="span1">          Iz rješenja Uprave za inspekcijske poslove - Sektor zaštite životne sredine i prostora br. 040177-180714 od 27.05.2014.godine,  utvrđeno je da je, od strane Uprave za inspekcijske poslove, okrivljenoj Z. V. naređeno da poruši izlivenu međuspratnu AB ploču nad durgim spratom na pstojećem objektu spratnosti P+1, dimenzija u osnovi cca 160 m2, na kat. parceli br. ... KO M., Čanj b.b, Opština B., kao i da je rok za postupanje po ovom naređenju 5 ( pet ) dana.</span>
</p>
<p>
<span class="span1">          Ocjenom provedenih dokaza na glavnom pretresu na nedvosmislen način je utvrđeno da je okrivljena izvršila krivično djelo na način i mjesto bliže opisano u izreci presude. Naime, svim dokazima u toku postupka sud je utvrdio da je okrivljena u naselju Č., na kat.parceli broj 1213 KO Mišići, Čanj, kao investitor, započela dogradnju na postojećem objektu, tačnije – vršila je nadogradnju sprata, izlivanjem međuspratne AB ploče nad drugim spratom, a da za to nije prethodno pribavila građevinsku dozvolu. Utvrđeno činjenično stanje proizilazi prije svega iz odbrane okrivljene, koja je u cjelosti priznala izvršenje krivičnog djela i na detaljan način opisala zbog čega je izvršila krivično djelo, odnosno da je htjela da objekat zaštiti od prokišnjavanja i vlage, pa je, iako je znala da na taj način vrši krivično djelo, započela navedene radove. Priznanje okrivljene je, po ocjeni suda, jasno i nedvosmisleno pa ga je sud, kao takvo, u cjelosti prihvatio. Pored toga, priznanje okrivljene je u skladu i sa ostalim provedenim dokazima, kako sa zapisnikom o inspekcijskom pregledu Uprave za inspekcijske poslove br. 0401/77-25 od 17.03.2014.godine, tako i sa rješenjem Uprave za inspekcijske poslove- Sektor zaštite životne sredine i prostora br. 0401/7-180/14 od 27.05.2014.godine, iz kojih dokaza, takođe, proizlazi da je okrivljena u konkretnom slučaju postupala na način kako to stoji u optužnom predogu, pa je, postupajući na taj način, povrijedila odredbu čl.69 Zakona o uređenju prostora  i izgradnji objekata („Sl.list Crne Gore“ br.51/08), </span><span class="span1">kojom je propisano da se objekat može graditi na osnovu građevinske dozvole i tehničke dokumentacije. Takođe čl. 9 istog Zakona je navedeno da je građenje objekta izvođenje radova radi građenja novog objekta, rekonstrukcije ili radi promjene stanja u prostoru, dok se pod rekonstrukcijom podrazumjeva izvođenje građevinskih i drugih radova na postojećem objektu, kojim se vrši nadogradnja, dogradnja i slično.</span>
</p>
<p>
<span class="span1">          </span><span class="span1">Prema tome, u</span><span class="span1"> radnjama okrivljene stekli su se svi elementi bića krivičnog djela iz čl.326a Krivičnog zakonika. Okrivljena je krivično djelo učinila sa umišljajem, jer je bila svjesna da je započela dogradnju postojećeg objekta bez prethodno pribavljene građevinske dozvole, odnosno bila je svjesna svog djela i htjela njegovo izvršenje. </span>
</p>
<p>
<span class="span1">Sud je odlučio da se neće saslušavati svjedok P. V., obzirom da je činjenično stanje dovoljno utvrđeno pa bi provođenje ovog dokaza vodilo nepotrebnom odugovlačenju postupka, kao i da se neće pribavljati izvod iz KE za okrivljenu obzirom da je rođena u V.-H., te da bi pribavljanje navedenog izvoda vodilo odugovlačenju postupka. </span>
</p>
<p>
<span class="span1">          Odlučujući o krivičnoj sankciji, sud je cijenio sve olakšavajuće i otežavajuće okolnosti na strani okrivljene iz čl.42 Krivičnog zakonika. Od olakšavajućih okolnosti sud je cijenio porodične prilike okrivljene, obzirom da je ista udata i majka dvoje djece, te da je priznala izvršenje krivičnog djela. Otežavajućih okolnosti na strani okrivljene nije bilo. Imajući u vidu sve olakšavajuće okolnosti, a u nedostatku otežavajućih, sud je okrivljenoj izrekao uslovnu osudu, kojom je utvrdio kaznu zatvora u trajanu od 6 (šest) mjeseci i istovremeno odredio da se ista neće izvršiti ukoliko okrivljena u roku od 1 (jedne) godine </span><span class="span1">ne učini novo krivično djelo. Sud okrivljenoj nije izrekao efektivnu kaznu zatvora jer je mišljenja da će se izricanjem uslovne osude postići svrha njenog izricanja i na taj način dovoljno uticati na okrivljenu da ubuduće ne vrši krivična djela.</span>
</p>
<p>
<span class="span1">       Odluka o troškovima krivičnog postupka zasnovana je na odredbi čl.229 st.1 ZKP-a. Okrivljena je dužna da plati troškove krivičnog postupka u iznosu od 30,00 eura, a koji se odnose za troškove i rad suda i određeni su prema složenosti i trajanju postupka i imovinskim prilikama okrivljene.</span>
</p>
<p>&nbsp;</p>
<p>
<span class="span1">       Na osnovu svega izloženog, odlučeno je kao u zreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana, 03.10.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                               S u d i j a</span>
</p>
<p>
<span class="span1">Ana Stanišić                                                                                    Aleksandra Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda, u roku od 8 dana od dana prijema pismenog otpravka presude.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DNA: 1x spisi  </span>
</p>
<p>
<span class="span1">          1x ODT u Baru</span>
</p>
<p>
<span class="span1">          1x okrivljenoj</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
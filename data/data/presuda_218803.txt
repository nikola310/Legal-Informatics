<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.125in;}
.s1{font-weight:bold;}
.s2{font-weight:bold;text-decoration:underline;}
.p1{margin-right:-0.25in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.25in;margin-left:0.25in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	</span><span class="s2">K. br. 876/09</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span>	Osnovni sud u Bijelom Polju, kao krivični prvostepeni sud,  sudija Ivan Adamović, kao sudija pojedinac, uz učešće zapisničara Draginje Bošković, rješavajući po optužnom predlogu  Osnovnog državnog tužilaštva u Bijelom Polju, Kt. br. 645/09 od 08. 12. 2009. godine, podnijetom protiv okrivljene Š.N., iz P.P., opština Bijelo Polje, zbog  krivičnog djela   ugrožavanje javnog saobraćaja iz čl. 339 st. 3 u vezi st. 1 Krivičnog zakonika, nakon održanog glavnog i javnog pretresa, u prisustvu savjetnika u ODT u Bijelom Polju - Slavenka Smolovića  i okrivljenog, a u odsustvu oštećenih J.S.a i K.N.a,  dana  25. 03. 2010. godine,  donio je i javno objavio, </span>
</p>
<p class="p2"></p>
<p class="p4">
<span class="s1">P R E S U D U</span>
</p>
<p class="p2"></p>
<p class="p2">
<span>	Okrivljena </span><span class="s1">Š.N.A,</span><span> od oca L., majke H., rođene Š., rođena . godine u Bijelom Polju, sa prebivalištem u mjestu rođenja - P.P., drž. CG, nezaposlena, udata, majka troje djece, završila SSS, srednjeg imovnog stanja, neosuđivana,</span>
</p>
<p class="p2"></p>
<p class="p4">
<span class="s1">K r i v a     j e</span>
</p>
<p class="p2"></p>
<p class="p2">
<span>	-što je:</span>
</p>
<p class="p2">
<span>	-dana 19. 09. 2009. godine,  oko 15,45 h, na magistralnom putu Ribarevine - Berane, u mjestu P.P., opština Bijelo Polje, ne pridržavajući se saobraćajnih propisa, ugrozila saobraćaj i time dovela u opasnost život i tijelo ljudi, na način što je putničkim motornim vozilom marke "Opel-Vectra", reg. ozn. BP-AN 590, vlasništvo K.N.a, protivno odredbi čl. 24 ZOBS-a, na putevima, vršila uključivanje sa dvorišnog prilaza sa desne strane, desnim skretanjem na desnu kolovoznu traku magistralnog puta, posmatrano iz pravca Ribarevina u pravcu Berana, i da se prethodno nije uvjerila da time neće ometati ostale učesnike u saobraćaju, usled čega je presjekla putanju kretanja putničkom motornom vozilu marke "VW Pasat", reg. ozn. BP-AF 016, kojim je upravljao oštećeni J.S.o, koji se u tom momentu kretao magistralnim putem iz pravca Ribarevina u pravcu Berana, svojom kolovoznom trakom, zbog čega je došlo do udara čeone desne strane putničkog vozila "VW Pasat" u zadnju lijevu stranu putničkog vozila "Opel-Vectra" na kolovoznoj traci namijenjenoj za smjer kretanja vozila "VW Pasat", kojom prilikom je oštećeni J.S.o zadobio lake tjelesne povrede u vidu otoka i crvenila kože u predjelu čela i nosa, nagnječenja mekih tkiva na glavi praćenih potresom mozga i istegnućem vrata, a na putničkom vozilu "VW Pasat" prouzrokovana je imovinska šteta,</span>
</p>
<p class="p2"></p>
<p class="p2">
<span>	-čime je izvršila krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika,</span>
</p>
<p class="p2"></p>
<p class="p5">
<span> -pa je sud,  primjenom navedenog zakonskog propisa te čl. 2, 4, 5, 13, 16, 32, 39 i 42 Krivičnog zakonika, te čl. 199, 202,  212. st. 2. i 364. ZKP-a, </span>
</p>
<p class="p5">
<span>   </span>
</p>
<p class="p6">
<span class="s1">O S U Đ U J E</span>
</p>
<p class="p7"></p>
<p class="p8">
<span>Na novčanu kaznu  u iznosu od  700,00 € (sedamstoeura) koju je dužna platiti u roku od tri mjeseca,  od dana pravosnažnosti presude, na račun br. 530-4149-79 – Depozita novčanih kazni, troškova postupka i paušala CG.</span>
</p>
<p class="p5"></p>
<p class="p5">
<span>Ako osuđena ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđena plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđena isplati ostatak novčane kazne, izvršenje kazne zatvora će se obustaviti.  </span>
</p>
<p class="p2"></p>
<p class="p5">
<span>Okrivljena se obavezuje da  plati ovom sudu,  na ime paušla iznos od  30,00 € a na ime troškova krivičnog postupka iznos od  176,00 €, koje iznose  će uplatiti na račun br. 530-4149-79, Depozita novčanih kazni, troškova postupka i paušala CG,  u roku od 15 dana, po pravnosnažnosti presude.</span>
</p>
<p class="p5"></p>
<p class="p5">
<span>Oštećeni J.S.o se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p2"></p>
<p class="p4">
<span class="s1">O b r a z l o ž e nj e</span>
</p>
<p class="p7"></p>
<p class="p2">
<span>	Optužnim predlogom  Osnovnog državnog tužilaštva u Bijelom Polju, Kt. br. 645/09 od 08.12.2009 godine, optužena je  Š.N.a, iz P.P.-B.Polje, da je  izvršila   krivično djelo ugrožavanje javnog saobraćaja  iz čl. 339 st. 3 u vezi st. 1  Krivičnog zakonika.</span>
</p>
<p class="p2"></p>
<p class="p2">
<span>	Glavni pretres je održan i zaključen  u prisustvu okrivljene, a u odsustvu, uredno pozvanog,   ODT-a u B.Polju i oštećenih shodno čl. 453 Zakonika o krivičnom postupku. </span>
</p>
<p class="p2"></p>
<p class="p2">
<span>	 Oštećeni J.S.o,  tokom postupka pridružio se krivičnom gonjenju pritiv okrivljene i postavio imovinsko pravni zathjev. </span>
</p>
<p class="p2"></p>
<p class="p2">
<span>	Okrivljena  Š.N.a, u svojoj odbrani u bitnom je istakla da je kritičnog dana  i vremena imala namjeru da se porodičnim automobilom  kojim je upravljala, sa dvorišnog prilaza ispred svoje kuće uključi na magistralni put B.Polje-Berane. Prije nego se uključila, zaustavila se, pogledala je lijevo i desno, pa kako nije primijetila vozila na magistrli, odlučila je da se uključi na magistralu, u pravcu Berana. Nakon što je se uključila i prešla nekih 15 do 20 m, začula je škripu guma, a nedugo zatim i osjetila udar. Kao posledica udara, volizilo okrivljene, je sletjelo sa puta, au trenutku udara iz suprotnog pravca nije nailazio nikakav automobil.</span>
</p>
<p class="p2">
<span>	U završnoj riječi, istala je da se ne osjeća krivom, jer smatra da nije izazvala saobraćajnu nezgodu, te je tražila da je sud oslobodi od optužbe.</span>
</p>
<p class="p2">
<span> </span>
</p>
<p class="p5">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze:  saslušao u svojstvu svjedoka oštećenog J.S.a, pročitao zapisnik o uvidjaju saobraćajne nezgode UP PJ B.Polje, br. 231/09-11108 od 22.09.2009 godine, pročitao zapisnike o tehničkom prgledu vozila AD«C.«, za PMV marke »Pasat« reg.oz. BP AF 016, na ime J.S.o, od 21.09.2009 god. i za PMV marke »Opel Vektra« reg.oz. BP AN 590 izdatog na ime K.N.a od 21.09.2009 g.; pročitao izvještaje KC Crne Gore-Podgorica o analizi prisustva alkohola u krvi za okrivljenu Š.N.u, A.br- 1793/28.09.2009 godine i za oštećenog J.S.a A.br 1792/28.09.2009 godine; pročitao medicinsku dokumentaciju na ime oštećenog J.S.a; pročitao nalaz i mišljene vještaka medicinske struke dr. S.M.a sa zapisnika Kri br. 364/09 od 13.11.2009 g.; pročitao nalaz i mišljene vještaka saobraćajne struke Č.M.a od 25.11.2009 godine; izvršio uvid u skicu lica mjesta saobraćajne nezgode UP PJ B.Polje br. 231/09-11108 od 22.09.2009 godine i   u izvod iz  KE na ime okrivljene.</span>
</p>
<p class="p2">
<span>  </span>
</p>
<p class="p5">
<span>Cijeneći odbranu okrivljene, i dokaze pojedinačno i u medjusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljena izvršila  krivično djelo ugrožavanje javnog saobraćaja iz čl. 339 st. 3 u vezi st. 1 KZ,   za koje je kriva   i krivično-pravno odgovorna.</span>
</p>
<p class="p5"></p>
<p class="p2">
<span>	Tokom postupka iz izvedenih dokaza utvrđeno je kao nesporno da je, dana 19.09.2009 godine, oko 15:45 h, u mjestu “P.P.” kod Bijelog Polja, , došlo do saobraćajne nezgode tako što je nakon uklučivanja okrivljene PMV kojim je upravljala sa dvorišnog prilaza,  desnim skretanjem na desnu kolovoznu traku,  magistralnog putana  B.Polje-Berane,   na vozilo kojim je upravljala, naletjelo vozilo kojim je upravljao oštećeni, na način što je prednjom desnom stranom udarilo u lijevu zadnju stranu vozila kojim je upravljala okrivljena.</span>
</p>
<p class="p2"></p>
<p class="p5">
<span>Sporno je da li je okrivljena svojim postupanjem i ne pridržavanjem saobraćajnim propisima  izazvala predmetnu saobraćajnu nezgodu. </span>
</p>
<p class="p5"></p>
<p class="p2">
<span>	Sud je cijenio iskaz oštečenog saslušanog u svojstvu svjedoka, isti u popunosti prihvatio, kao logičan i objektivan.Naime ovaj svjedok je u svom iskazu naveo da se kretao magistralnim putem iz pravca Ribarevina u pravcu Berana, brzimon od oko 70 km/h. Dolaskom u mjesto P.P., primijetio je, sa desne strane vozilo mreke Opel Vektra, koje je nakon što je prišao tom vozilu, naglo i veoma brzo  izašlo na magistrlni put, usled čega je preduzeo intezivno kočenje, a nezgodu nije mogao da izbjegne izmicanjem ulijelo, iz razloga što je iz suprotnog smjera nailazio automobil, pa je došlo do nalijetanja vozila  ovog svjedoka na vozilo okrivljene.</span>
</p>
<p class="p2"></p>
<p class="p2">
<span>	Ovakav slijed dogadjaja u potpunosti je potvrđen nalazom i mišljenjem vještaka saobraćajne struke Č.M.a.</span>
</p>
<p class="p2">
<span>	Naime iz nalaza i mišljenja   vještaka saob. struke,  a koji je dat po osnovu zapisnika o uvidjaju lica mjesta, čiji je prateći element skica lica mjesta saob. nezgode, koji predstavlja objektivni pokazatelj činjenica konstatovanih na licu mjesta,   sud je utvrdio da je do saob. nezgode došlo, dana 19.09.2009 godine, oko 15:45 h, na magistralnom putu Ribarevine-Berane u mjestu P.P.. Saobraćajn nezgoda se dogodila danju, pri dobroj vidljivosti i suvom asfaltnom kolovozu, na magistralnom putu na potezu gdje je put prav i pregledan, na mjestu gdje se sa desne strane koloviza priključuje dvorišni prilaz, a ispred ovog prilaza i priključni put, u uslovima ograničenja brzine kretanja vozila na magistrlnom putu na 80 km/h i po kolovozu obilježene uzdižne središne isprekidane linije, u saobraćajnoj situaciji kada se magistralnimputem kretalo putničko vozilo pasat, vozač putničkog vozila Opel preduzeo je uključivanje vozila sa dvorišnog prilaza desnim skretanjem na magistralni put, tako da je putničko vozilo Opel presijecalo putanju kojom je magistralnim putem prolazilo putničko vozilo Pasat, stvarajući pokretnu prepreku na toj putanji, zbog čega je došlo do naleta čeone desne strane putničkog vozila Pasat na zadnju lijevu stranu putničkog vozila Opel, na kolovoznoj traci namijenjenoj za smjer kretanja vozila Pasat. </span>
</p>
<p class="p2">
<span>	Propust vozača putničkog vozila Opel smatra se razlogom za nastanak ove nezgode, s tim što na strani vozača vozila »Pasat« nije bilo doprinosa nastanku konkretne saobraćajne nezgode.</span>
</p>
<p class="p5">
<span>Sud je u potpunosti prihvatio nalaz vještaka saob. struke, kao realan i objektivan, jer je isti dat na osnovu činjenica konstatovanih zapisnikom o uvidjaju i skicom lica mjesta, kao i na osnovu stručnog znanja i pravila nauke, a ovo tim prije što je isti u saglasnosti sa ostalim izvedenim dokazima. </span>
</p>
<p class="p5"></p>
<p class="p5">
<span>Sud je u pogledu uzroka nastanka saobraćajne nezgode posebno cijenio navode iz odbrane okrivljene, ali iste nije prihvatio, jer je mišljenja da su nelogični, neubjedljivi i isključivo usmjereni na izbjegavanje sopstvene krivice.</span>
</p>
<p class="p5"></p>
<p class="p2">
<span>	Naime, nelogični su i za ovaj sud neprihvatljivi  navodi iz odbrane okrivljene da se sa dvorišnog prilaza, uključila na magistralni put, nakon što se uvjerila da je uključenje bezbjedno, te da u tom trenutku nije primijetila automobile na magistrali,  a ovo iz razloga što u takvom slučaju ne bi došlo do saobraćajne nezgode, pa sama činjenica da je neposredno nakon njenog uključivanja na magistralu,  na njeno vozilo  naletjelo vozilo oštećenog Jokića ukazuje da je okrivljena ove navode iz svoje odbrane sračunala sa ciljem izbjegavanja svoje krivično-pravne odgovornosti, a imajući u vidu činjenicu da je magistralni put na  mjestu  na kojem je vršila uključivanje prav i pregledan. </span>
</p>
<p class="p2"></p>
<p class="p5">
<span> Sud je u potpunosti prihvatio nalaz i mišljenje vještaka med. struke dr S.M.a, koji je dat po osnovu medicinske dokumentacije, na ime oštećenog J.S.a, da je isti kritičnom prilikom zadobio lake tjelesne povrede u  vidu otoka i crvenila kože u predjelu čela i nosa, nagnječenja mekih tkiva na glavi praćenih potresom mozga i istegnućem vrata.	</span>
</p>
<p class="p5"></p>
<p class="p5">
<span>Iz izvještaja KC Crne Gore Podgorica, Odjeljenja za patologiju i sudsku medicinu  o analizi koncentracije alkohola u krvi  br. 1793/28.09.2009.g. izdatog na ime Š.N. utvrđuje se da je ista kritične prilike upravljala vozilom u trijeznom stanju,  dok iz zapisnika br. 1792/28.09.2009.g. izdatog na ime J.S.a utvrđuje se da je isti kritične prilike upravljao vozilom u pripitom stanju. </span>
</p>
<p class="p5"></p>
<p class="p5">
<span>Iz zapisnika o tehničkom pregledu vozila izdatih od AD "C." - B.Polje    utvrđuje se da su vozila marke "Pasat" reg. ozn. BP-AF 016 i marke "Opel-Vectra" reg. ozn. BP-AN 590 ,  u trenutku saobraćajne nezgode bila u ispravnom stanju. </span>
</p>
<p class="p5"></p>
<p class="p5">
<span>Nakon analize svih izvedenih dokaza, cijeneći ih pojedinačno i u sveukupnosti, sud je utvrdio činjenično stanje: -da je do predmetne saobraćajne nezgode došlo na način što je okrivljena, protivno čl. 24 ZOBS-a na putevima, vršila uključivanje sa dvorišnog prilaza sa desne strane, desnim skretanjem na desnu kolovoznu traku magistralnog puta posmatrano iz pravca Ribarevine u pravcu Berana, a da se prethodno nije uvjerila da time neće ometati ostale učesnike u saobraćaju, usled čega je presjekla putanju kretanja putničkom motornom vozilu marke "VW Pasat" reg. ozn. BA-AF 016, kojim je upravljao oštećeni J.S.o a koji se u tom momentu kretao magistralnim putem iz pravca Ribarevina u pravcu Berana, svojom kolovoznom trakom, dozvoljenom brzinom, zbog čega je došlo do udara čeone desne strane putničkog vozila "VW Pasat" u zadnju lijevu stranu putničkog vozila "Opel-Vectra" na kolovoznoj traci namijenjenoj za smjer kretanja vozila "VW Pasat", kojom prilikom je oštećeni J.S.o zadobio lake tjelesne povrede u vidu otoka i crvenila kože u predjelu čela i nosa, nagnječenja mekih tkiva na glavi praćenih potresom mozga i istegnuća vrata, a na putničkom vozilu "VW Pasat" prouzrokovana je imovinska šteta.</span>
</p>
<p class="p2">
<a name="_Hlk118356052"></a><a name="_Hlk118356053"><span>  </span></a>
</p>
<p class="p2">
<span> 	</span><span class="s1"> </span><span>Okrivljena je bila svjesna da postupajući suprotno saobraćajnim propisima može dovesti u opasnost živote, tijela i imovinu drugih lica, ali je olako držala da ta posledica neće nastupiti, pa je osnovno krivično djelo izvršila s nehatom, a sa nehatom je postupala i u odnosu na posledicu nastale saobraćajne nezgode – nastalu laku tjelesnu povredu kod oštećenog J.S.a </span>
</p>
<p class="p2"></p>
<p class="p2">
<span class="s1">	</span><span>Postupajući suprotno saobraćajnim propisima u radnjama okrivljene su se stekla obilježja krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, za koje je predviđena novčana kazna ili zatvor do jedne godine. </span>
</p>
<p class="p2">
<span>	 </span>
</p>
<p class="p2">
<span>	Prilikom odlučivanja o vrsti i visini kazne, sud je cijenio sve okolnosti iz čl. 42 Krivičnog zakonika  koje utiču da kazna bude veća ili manja, pa je od olakšavajućih okolnosti na strani okrivljene našao da se radi o porodičnoj osobi, majci troje djece, licu koje do sada nije osuđivano, što ukazuje da nije sklona vršenju krivičnih djela, a u odsustvu otežavajućih okolnosti, sud je okrivljenu osudio na novčanu kaznu, smatrajući da će se izrečenom novčanom kaznom ostvariti svrha izricanja krivičnih sankcija, shodno čl. 4 st. 2 i čl. 32 Krivičnog zakonika.                           </span>
</p>
<p class="p2"></p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je da okrivljena   plati  sudu na ime  paušala, iznos od  30,00 eura,  imajući u vidu složenost i trajanje krivičnog postupka, te imovinske prilike okrivljene, a shodno čl. 202 istog Zakonika, odlučeno je da okrivljena plati sudu na ime troškova krivičnog postupka iznos od 176,00  eura,  koji  troškovi se odnose na vještačenje  vještaka - medicinske struke dr S.M.a  i saob. struke M.a Č., isplaćenih iz predračunskih sredstava suda.	</span>
</p>
<p class="p2"></p>
<p class="p2">
<span>	Shodno čl. 212 Zakonika o krivičnom postupku sud je oštećenog, radi ostvarivanja imovinsko-pravnog zahtjeva, uputio na parnični postupak. </span>
</p>
<p class="p2"></p>
<p class="p2">
<span>	Iz iznijetih razloga, shodno čl. 364 Zakonika o krivičnom postupku CG, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">dana  25. 03. 2010. godine,</span>
</p>
<p class="p2"></p>
<p class="p2"></p>
<p class="p2">
<span class="s1">ZAPISNIČAR,								S U D I J A,</span>
</p>
<p class="p2">
<span class="s1">Draginja Bošković s.r.							Ivan Adamović s.r.</span>
</p>
<p class="p2"></p>
<p class="p2"></p>
<p class="p7"></p>
<p class="p9"></p>


</body>
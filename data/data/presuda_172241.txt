<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.375in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-indent:0.375in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p11{text-indent:0.25in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content="zorka.jankovic" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 538/2010</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p4">
<span>Osnovni sud u Bijelom Polju kao prvostepeni krivični, i to sudija Rahmo Banda kao sudija pojedinac,  uz učešće zapisničara Popović Ljiljane, u krivičnom predmetu protiv okrivljenih S.R.a i A.M.a, oba iz Pavinog Polja, Opština Bijelo Polje i okrivljenog S.S.a iz Podgorice, zbog krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika CG u saizvršilaštvu, po Optužnom predlogu ODT iz B.Polja  Kt.br.531/08 od 20.05.2009.godine, nakon održanog, usmenog, glavnog i javnog pretresa u prisustvu okrivljenih S.R.a i A.M.a i njihovog branioca N.M.a adv.iz Bijelog Polja i oštećenog V.B.a, a u odsustvu uredno obaviještenih ODT iz Bijelog Polja i okrivljenog S.S.a, donio je i javno objavio dana 02.06.2011. godine:</span>
</p>
<p class="p4"></p>
<p class="p5"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p6"></p>
<p class="p6">
<span class="s1">Okrivljeni S.R. zv. B., </span><span>od oca G. i majke S. rodj. Dž., rodjen ....godine u Pavinom Polju, Opština Bijelo Polje, živi u mjestu rodjenja, Srbin, državljanin Crne Gore, pismen, završio SSS, privatnik, oženjen, otac četvoro djece, vojsku služio 1981.godine u Čačku, srednjeg imovnog stanja, osudjivan.</span>
</p>
<p class="p4"></p>
<p class="p4">
<span class="s1">Okrivljeni A.M.O, </span><span>od oca V. i majke M. rodjene V., rodjen ....godine u Bijelom Polju, živi u Pavinom Polju, Opština Bijelo Polje, Crnogorac, državljanin Crne Gore, pismen, završio SSS, nezaposlen, neoženjen, vojsku nije služio, srednjeg imovnog stanja, osudjivan.</span>
</p>
<p class="p4"></p>
<p class="p4">
<span class="s1">Okrivljeni S.S., </span><span> od oca G. i majke S. rodjene Dž., rodjen ....godine u Bijelo Polje, živi u Podgorici Ul. O.R.br. 112, Crnogorac, državljanin Crne Gore, pismen, vozač, oženjen, otac troje djece, vojsku služio, srednjeg imovnog stanja, ne osudjivan.</span>
</p>
<p class="p4"></p>
<p class="p6"></p>
<p class="p7">
<span class="s1">K r i v i   s u </span>
</p>
<p class="p6"></p>
<p class="p6">
<span class="s1">Što su :</span>
</p>
<p class="p6"></p>
<p class="p6">
<span>- dana 28.06.2008.godine oko 21,00 h, u mjestu Pavino Polje, Opština Bijelo Polje, ispred ugostiteljskog objekta '' M.a'', lako tjelesno povrijedili oštećenog V.B.a, na način što su ga pesnicama, izudarali u predjelu glave i tijela od kojih udaraca je oštećeni pao na asfaltnu podlogu, kojom prilikom su mu nanijeli povrede u vidu otoka iznad desnog uha, trakastih krvnih podliva desnog ramena, krvarenja u spojnici desnog oka, oguljotine lijevog lakta i djelimičnu oštećenost pojedinih zuba, </span>
</p>
<p class="p6"></p>
<p class="p6">
<span>- čime su kao saizvršioci izvršili  krivično djelo laka tjelesna povreda iz čl. 152. st. 1. Krivičnog Zakonika. </span>
</p>
<p class="p6"></p>
<p class="p6">
<span>-pa ih sud primjenom citiranog zakonskog propisa i čl.2, 4, 5, 13, 15, 23, 32, 39, 42, Krivičnog zakonika kao i čl.199,202, 212 i 364. ZKP-a,  </span>
</p>
<p class="p5"></p>
<p class="p8">
<span class="s1">O S U DJ U J E</span>
</p>
<p class="p5"></p>
<p class="p5">
<span>	Na novčanu kaznu u iznosu od po 600,00 € ( šeststotina ) eura, koju kaznu su dužni platiti ovom sudu u roku od 3 / tri / mjeseca po pravosnažnosti presude, ako osudjeni ne plate novčanu kaznu u odredjenom roku, sud će je zamijeniti  tako što će se za svakih započetih 25,00 € ( dvadeset pet ) eura, odrediti jedan dan zatvora, a ako osudjeni isplate samo dio novčane kazne ostatak će se srazmjerno pretvoriti u zatvor, a ukoliko osudjeni isplate i ostatak novčane kazne izvršenje zatvora će se obustaviti. </span>
</p>
<p class="p6"></p>
<p class="p6">
<span>Obavezuju se okrivljeni da ovom sudu na ime paušala uplate iznose od  po 60,00 € ( šezdeset ) eura, kao i na ime troškova krivičnog postupka solidarno iznos od  360,00 eura ( tristotinešezdeset eura ), sve u roku od 15 dana po pravosnažnosti presude.</span>
</p>
<p class="p6"></p>
<p class="p6">
<span>Oštećeni V.B.e, radi ostvarivanja imovinsko pravnog zahtjeva upućuje se na parnicu.</span>
</p>
<p class="p6"></p>
<p class="p8">
<span class="s1">O b r a z l o ž e nj e</span>
</p>
<p class="p8"></p>
<p class="p5">
<span>	Optužnim predlogom Osnovnog državnog tužioca iz B.Polja Kt.br.531/08 od 20.05.2009. godine, okrivljenim S.R.u i A.M.u iz Pavinog Polja – Opština Bijelo Polje i okrivljenom S.S.u iz Podgorice, je stavljeno na teret da su kao saizvršioci izvršili krivično djelo laka tjelesna povreda iz čl. 152. st. 2. u vezi st. 1. Krivičnog Zakonika.</span>
</p>
<p class="p5"></p>
<p class="p5">
<span>	Presudom ovog suda K.br. 554/09 od 16.02.2010.godine, okrivljeni S.R., A.M.o i S.S., oglašeni su krivim da su kao saizvršioci izvršili krivično djelo laka tjelesna povreda iz čl. 152. st. 2. u vezi st. 1. KZ, i osudjeni na novčanu kaznu u iznosu od po 1.200,00 eura. Na navedenu presudu žalbu su izjavili ODT u Bijelom Polju i branilac okrivljenih, pa je Viši sud u Bijelom Polju svojim rješenjem Kž.br. 726/10 od 07.10.2010.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p5"></p>
<p class="p6">
<span>Glavni pretres je održan i zaključen dana 02.06.2011.godine u odsustvu uredno obaviještenih ODT iz Bijelog Polja i  okrivljenog S.S.a, shodno čl. 453. ZKP-a. </span>
</p>
<p class="p5"></p>
<p class="p4">
<span>Oštećeni V.B.e  u završnoj riječi je izjavio, da se pridružuje krivičnom gonjenju protiv okrivljenih i postavlja imovinsko pravni zahtjev, koji će ostvariti u parnici. </span>
</p>
<p class="p5"></p>
<p class="p6">
<span>Okrivljeni S.R. ne priznaje izvršenje krivičnog djela, pa je u svojoj odbrani tokom istražnog postupka istakao, da je vlasnik Ugostiteljskog objekta M.a u Pavinom Polju i dana 28.06.2008.godine u njegovoj kafani bilo je dosta ljudi jer je toga dana bio Vašar, a bio je i V.B.e. Istakao je da V.a poznaje od ranije kao finog dečka, medjutim, tog dana se čudno ponašao i vidio je da je B. sjedio na terasi od kafane a u par navrata konobar je dolazio i govorio da ga B. vrijedja, i da neće da plati račun, govoreći neka ti plati gazda. Nakon nekog vremena u kafanu je ušao V.B.e i krenuo da prodje pored njegovog stola, kada ga je on pogledao a B. se okrenuo prema njemu opsovao mu majku i pitao zašto ga tako gleda. On je ustao sasvim mirno i govorio B. '' ajde da izadjemo vani, misleći da ga odvede do njegovog društva jer je bio u pijanom stanju. Kada su izašli iz kafane, B. i dalje nastavlja da mu psuje majku i da ga vrijedja, onda ga čupa za majicu i kida mu lanac. Nakon toga on B.a izvodi na parking, medjutim isti se odupire i hoće da se vrati u kafanu, a on ga rukama gura a nikako udara, već samo gura i B. pada na parking. Nakon toga B. i njemu prilaze neki momci a on predpostavlja da su njegovo društvo i sa B.m odlaze do ulice. Nakon toga on se vraća u kafanu i šta se dešava on nezna. Poslije toga vidio je da se na ulici stvara neka gužva i da dolazi do tuče, a ko se sa kim tuče to nezna. Istakao je da njegov brat S.S. nije udarao V.B.a, a A.M.o je cijelo vrijeme sjedio za stolom u kafani i nije izlazio napolje i ni on nije udarao B.a. Na glavnom pretresu a na pitanje branioca ko je bio prisutan kritične prilike kada oštećeni okrivljenog R.a hvata u predjelu prsi, pocijepao majicu i prekinuo zlatni lančić, te ko je sa patosa podigao zlatnu ogrlicu, odgovorio je sve je to radio njegov konobar Z.B.. Dalje na pitanje da li zna kako je pao oštećeni na parking i na kakvu podlogu, odgovorio je pao je od njegovog guranja, jer je on imao namjeru samo da ga dovede do njegovog društva, a istog je izgurao iz kafane, preko terase do parkinga koji se nalazi pred njegovom kafanom, a to je od prilike jedno 7 do 8 m, i to je trajalo kratko, i isti se tada opirao htio je da udje u kafanu. Tada je on bio uporan da ga izgura iz kafane i desilo se sve kako je naprijed iznešeno. Tog momenta kada se to desilo u kafani se po njegovom ubjedjenju nalazilo preko 100 ljudi, a on u njegovoj kafani ima preko 130 stolica. I na pitanje kazao, da je kritične prilike na nogama bio obuven u patike. </span>
</p>
<p class="p5"></p>
<p class="p4">
<span>Okrivljeni A.M.o ne priznaje izvršenje krivičnog djela, pa je u svojoj odbrani tokom istražnog postupka naveo, da dana 28.06.2008.godine, nalazio se u K.M.a u Pavinom Polju i sjedio je sa vlasnikom iste S.R.om. Istakao je da je tog dana bio vašar a u kafania je bilo dosta gostiju i on je u jednom trenutku primijetio kako na terasi kafane sjedi njegov komšija V.B.e. I u jednom momentu je vidio kako u kafanu ulazi V.B.e koji je bio u pripitom stanju. Kada je ušao on je nešto vikao i granao rukama, a onda je prišao stolu za kojim je sjedio on i S.R. i kada im je prišao nešto je psovao. S.R. je opomenuo B.a da se tako ne ponaša, a onda je ustao i opomenuo V.B.a još par puta, medjutim, isti je i dalje nasntavio da se psuje i vrijedja, a onda S.R. ustaje i odvodi B.a do izlaznih vrata i vidio je kako je S.R. do vrata ispratio V.a i da je isti izašao ispred kafane. Čim je V. izašao ispred kafane tamo je nastala velika gužva, a S.R. se onda vratio za sto i tu su nastavili da sjede. Šta se ispred kafane dešavalo nije mu poznato, jer od stola nije odlazio a nije tačno da je on B.a udarao pesnicom i zato nije imao razloga.  Na glavnom pretresu je dodao a na pitanje branioca okrivljenog S.R.a, jeli okrivljeni R. gurao oštećenog preko terase do parkinga, odgovorio je okrivljeni S.R. je gurao oštećenog V.B.a kroz kafanu i kroz tarasu do na parking, a da li je isti tamo pao on nezna, jer je bilo puno gostiju i nije to vidio. </span>
</p>
<p class="p6"></p>
<p class="p6">
<span>Okrivljeni S.S. ne priznaje izvršenje krivičnog djela, pa je u svojoj odbrani tokom postupka istakao, da dana 28.06.2008.godine u večernjim časovima oko 21 h, bio je u lokalu njegovog brata S.R.a, sa svojim društvom a lokal se zove M.a i nalazi se u Pavinom Polju. Istakao je da njegov brat S.R. kao i njegovog kuma brat A.M.o su bili u lokalu ali za drugim stolom. U kafani je bio V.B.e koga od ranije poznaje i koji je bio u vidno alkoholisanom stanju. Zna da je V.B.e ustajao često puta i išao od stola do stola i dok je išao od stola do stola isti je lupao šakama i stalno je nešto galamio. Istakao je i to da je primijetio da je V.B.e imao neku prepirku sa konobarom Z.B.koji ga je nekoliko puta upozoravao da se ne ponaša kako se ponaša, uz napomenu da se to odigravalo na terasi objekta M.a, a zatim je primijetio da V. sa terase je ušao u unutrašnjost lokala te se raspravljao nešto sa njegovim bratom S.R.om. Njegov brat ga je uhvatio za ruku i krenuli su da izadju napolje. Kada su došli do izlaznih vrata V.B.e se naglo okrenuo put njegovog brata i zatim mu je pocijepao majicu i pokidao zlatni lanac. Njegov brat ga je zatim uhvatio za ruke i vodio ga je u pravcu parkinga a on je čitavo vrijeme pružao odpor sa namjerom da se vrati u kafanu. Kada su došli do parkinga njegov brat ga je odgurnuo od sebe i V.B.e pao na parking i tu se stvorila gužva, a njegov brat se neposredno poslije toga vratio u lokal i sjedio sa društvom. Na posebno pitanje je kazao da nije nijedanput kritičnom prilikom bilo čim udario V.B.a i nije vidio dali je A.M.o udario V.B.a, niti je vidio da je njegov brat S.R. udario na bilo koji način V.B.a. Posebno je istakao da nakon što se završio taj dogadjaj oni su se ponovo vratili na terasi, ali je sa parkinga čuo psovke koje su bile upućene njima S.a, te je on zatim došao ponovo do parkinga gdje je vidio V. V.a, daljeg rodjaka V.B.a kome je rekao da se makne sa parkinga ispred kafane i da ih ne vrijedja, nakon što nije htio tako da uradi on ga je udario jedanput otvorenom šakom ( šamarom) i to jedanput nakon čega je napustio parking. Na glavnom pretresu je dodao da ako ne bude mogao doći na sledeći glavni pretres, sud neka glavni pretres održi i zaključi u njegovom odsustvu. I na pitanje dodao da je kritične prilike na nogama bio obuven u patike. </span>
</p>
<p class="p9"></p>
<p class="p4">
<span>Branilac svih okrivljenih N.M. adv. iz Bijelog Polja u završnoj riječi je izjavio, da ostaje pri ranije datoj završnoj riječi kako u pogledu odbrane iznijete za okrivljenog S.R.a tako i za ostale okrivljene, stim što dodaje, sve i da sud prihvati da su okrivljeni nanijeli tjelesne povrede oštećenom, da se u konkretnom slučaju ne radi o krivičnom djelu iz čl. 152. st. 2. u vezi st. 1. KZ, već da je u pitanju krivično djelo iz čl. 152. st. 1. KZ. Medjutim, i dalje ostaje pri ranije datoj završnoj riječi i smatra da I-okrivljeni nije učestvovao u tuči niti je dokazano da je oštećenom nanio povredu. </span>
</p>
<p class="p4"></p>
<p class="p4">
<span>Okrivljeni S.R. u završnoj riječi je izjavio, da u svemu prihvata završnu riječ svog branioca i nema šta da doda. </span>
</p>
<p class="p4"></p>
<p class="p4">
<span>Okrivljeni A.M.o u završnoj riječi je izjavio, da prihvata završnu riječ svog branioca i nema šta da doda. </span>
</p>
<p class="p10"></p>
<p class="p9">
<span>Sud je radi utvrdjivanja odlučnih činjenica i krivice okrivljenih  u dokaznom postupku u svojstvu svjedoka saslušao oštećenog V.B.a, na predlog oštećenog saslušao vještaka medicinske struke dr. S.M.a, na saglasni predlog stranaka pročitao iskaze svjedoka V. M.a dat na zapisniku kod istražnog sudije od  06.11.2008.godine i sa zapisnika o glavnom pretresu od 16.02.2010.godine, V.D.a, dat na zapisniku kod istražnog sudije Osnovnog suda u Podgorici od 29.12.2008.godine i sa zapisnika o glavnom pretresu od 16.02.2010.godine, Z.B.a, dat na zapisniku o glavnom pretresu od 16.02.2010.godine, Z.S.a zv. M., dat na zapisniku o glavnom pretresu od 16.02.2010.godine, K.M.a, dat na zapisniku o glavnom pretresu od 16.02.2010.godine, K.M.a, dat na zapisniku o glavnom pretresu od 16.02.2010.godine, pročitao medicinsku dokumentaciju izdatu na ime oštećenog V.B.a, pročitao nalaz i mišljenje stalnog sudskog vještaka dr. Z.M.a sa zapisnika kod istražnog sudije od 30.12.2008.godine, pročitao nalaz i mišljenje vještaka sudske medicine dr. M.a K.a od 25.04.2009.godine, izvršio uvid u rengenske snimke izdate na ime oštećenog V.B.a od 28.06.2008.godine i od 02.07.2008.godine, pročitao nalaz vještaka medicinske struke dr. S.M.a dat na zapisniku kod istražnog sudije od 12.11.2008.godine, izvršio uvid u izvod iz KE na ime okrivljenog S.R.a, izdat od strane Uprave policije – PJ Bijelo Polje br. 1431 od 02.07.2009.godine, izvršio uvid u izvod iz KE na ime okrivljenog A.M.a, izdat od strane Uprave Policije – PJ B.Polje br. 1432 od 01.07.2009.godine i izvršio uvid u izvod iz KE na ime okrivljenog S.S.a, izdat od strane Uprave Policije – PJ B.Polje br. 1433 od 01.07.2009.godine.</span>
</p>
<p class="p4"></p>
<p class="p4">
<span>Cijeneći izvedene dokaze pojedinačno i u medjusobnoj vezi, pa ih dovodeći u vezi sa odbranama okrivljenih shodno čl. 360. st. 2.ZKP-a, sud je utvrdio činjenično stanje kao u izreci presude. </span>
</p>
<p class="p4"></p>
<p class="p4">
<span>Naime, iz izvedenih dokaza tačnije iskaza svjedoka – oštećenog V.B.a i iskaza svjedoka V.D.a i V. M.a, koje je sud prihvatio kao uvjerljive se utvrdjuje, da su u K.M.a koja se nalazi u Pavinom Polju a čiji je vlasnik okrivljeni S.R., dana 28.06.2008.godine u večernjim časovima pored velikog broja gostiju bili prisutni i oštećeni V.B.e i svjedoci V.D. i V. M.o, a takodje su u kafani bili okrivljeni S.R., koji je gazda kafane, njegov brat S.S. i okrivljeni A.M.o. Tom prilikom u kafani su sjedjeli V.D., V. M.o sa svojim društvom za jednim stolom a takodje za drugim stolom su sjedjeli vlasnik kafane S.R. sa A.M.om i svojim društvom. A tom prilikom takodje u kafani za jednim stolom sjedio je S.S. sa svojim društvom. U jednom momentu u kafanu je ušao oštećeni V.B.e koji je prije toga sjedio na terasi i stvorila se gužva. Nakon toga okrivljeni A.M.o udara oštećenog V.B.a pesnicom u predjelu grudi a okrivljeni S.R. ga rukama hvata iza ledja i drži u tom trenutku prilazi okrivljeni S.S. i udara oštećenog V.a pesnicom po glavi i tijelu. Da bi poslije toga okrivljeni R. oštećenog B.a izgurao iz kafane i ispred kafane oštećeni je odgurnut od strane okrivljenog R.a koji je pao na beton nakon čega se onesvijestio.</span>
</p>
<p class="p4"></p>
<p class="p4">
<span>Predhodno izloženo dijelom je upodpunjeno i iskazom svjedoka Z.S.a i K.M.a i to u pogledu toga da je okrivljeni S.R. se čeputao sa oštećenim V.em i istog izgurao iz kafane. </span>
</p>
<p class="p4"></p>
<p class="p4">
<span>U prilog predhodnom ide medicinska dokumentacija i nalaz i mišljenje vještaka za Sudsku medicinu prof.dr. M.a K.a. Naime, iz nalaza i mišljenja ovog vještaka utvrdjeno je da su povrede kod oštećenog V.B.a sledeće : otok iznad desnog uha, trakasti krvni podlivi desnog ramena, krvarenje u spojnici desnog oka, oguljotina lijevog lakta i djelimična oštećenost pojedinih zuba. Nema objektivnih medicinskih pokazatelja da se radi o prelomu jagodične kosti. Konstatovane povrede nastale su nezavisno jedna od druge – nastale su dejstvom tupo tvrde sile koja je djelovala u predjelu iznad i iza desnog uha, predio desnog oka, predio usta ( to zbog promjena na zubima koje manjkavo navodi ljekar od 03.07.2008.godine), iako ljekar doslovice navodi sledeće :- ne postoje vidljive promjene na gornjoj i donjoj usni. Ove su povrede nastale direktnim dejstvom zamahnute tupo tvrde sile – koja je djelovala nezavisno jedna od druge najmanje 3 puta, a silina udaraca je bila srednjeg intenziteta. Navedene povrede nijesu mogle nastati pri padu i udaru od tvrdu podlogu. Oguljotina u predjelu lakta nastala je pri padu i klizanju po neravnoj podlozi. Konstatovane povrede i pojedinačno i u zbiru predstavljaju laku tjelesnu povredu. </span>
</p>
<p class="p4"></p>
<p class="p4">
<span>Uz predhodno izloženo treba istaći tj. ukazati da neposredno na glavnom pretresu vještak med.struke dr. S.M.e je razjasnio sva sporna pitanja, pa i na pitanje oštećenog da se izjasni na nalaz prof. dr. M.a K.a, pa je isti kazao, da nalaz vještaka za Sudsku medicinu prof. dr. M.a K.a je korektan jer je detaljan, nije površan i argumentovano je obrazlagan, što znači za svaku povredu a takodje i zbirno što se tiče kvalifikacije i težine povreda. A na pitanje branioca okrivljenih kazao je, da o mehanizmu nastanka povrede koja je veća vjerovatnoća izmedju dva načina nastanka povreda tj. dali su osim povrede na laktu za koju se prof. dr. K. izjasnio, da je nastala prilikom pada dali je veća vjerovatnoća da su povrede nastale od udaraca pesnicom ili su nastale od udaraca nogom obuvenom u obuću – patiku, njegovo mišljenje je, da su povrede na glavi najvjerovatnije nastale od udarca pesnicom, a da isključujem mogućnost da su povrede naglavi nastale od udarac a nogom obuvenom u patiku, jer bi da je bilo udaraca nogom obuvenom u patiku u predjelu lica a pogotovu predjelu usana, povrede bile izraženije i bile praćene promjenama u vidu nagnječno - razderne rane,oguljotina kože i drugim povredama, a što se u ovom konkretnom slučaju nije desilo jer nema drugih povreda osim gore opisanih. Što se tiče povrede u vidu oguljotine kože lakta, saglasan je sa nalazom prof. dr. M.a K.a da je ista nastala prilikom pada - udarom lakta od tupo tvrdu podlogu, a isključujem mogućnost da povreda ramena opisana u odpusnoj listi kao trakasto crvenilo kože dimenzija 5 x 1 cm, nije mogla nastati od udara nogom obuvenom u patiku. Dalje na pitanje vještak je odgovorio, da je nalaz koleginice radiologa neobjektivan i nije decidan i da se isti ne može prihvatiti, jer analizom toga nalaza radiologa i dr. M.a,  a i nalazom prof. dr. M.a K.a je utvrdjeno da se koleginica – radiolog, nije decidno izjasnila da postoji prelom gornje vilice, tako da se isti nalaz ne može prihvatiti.  Dalje na pitanje vještak je izjavio, što se tiče zuba prof. dr. M.o K. je tu u pravu, jer kolega koji je pregledao povrijedjenog je naveo, da postoji djelimično otrgnuće 11-tog i 12 –tog zuba a da je 12-ti zub prelomljen. On se u podpunosti slaže sa zaključkom prof. K.a koji kaže, </span><span class="s1">da ne postoji djelimično otrgnuće ili ga ima ili ga nema</span><span>, tako da se nalaz i u ovom dijelu ne može prihvatiti kao objektivan. A što se tiče preloma 12-tog zuba navodi, se da je to prelom zuba treće klase što znači, da se ne radi o prelomu zgravog zuba jer bi to bio prelom zuba prve klase, a takodje nalaz je manjkav, jer ne opisuje detaljnije stanje zuba kod povrijedjenog a to je veoma važno, jer da se radi o prelomu jednog zdravog zuba kod mladog čovjeka kojem su svi zubi zdravi to bi bila teška tjelesna povreda, a ne može biti teška tjelesna povreda kod čovjeka koji nema polovinu zuba a ostala polovina je kariozno promijenjena. Kojom pojašnjenju nije prigovoreni ni od strane oštećenog niti od strane okrivljenih. </span>
</p>
<p class="p4"></p>
<p class="p4">
<span>Sud je posebno cijenio odbrane okrivljenih koji negiraju izvršenje ovog krivičnog djela, pa iste nije prihvatio. Ovo sa razloga jer su iste odbrane po ocjeni ovog suda usmjerene u cilju izbjegavanja krivice. Osim toga iste su demantovane iskazima svjedoka – oštećenog V.B.a i svjedoka V.D.a i V. M.a, a u pogledu povreda nalazom i mišljenjem vještaka za Sudsku medicinu prof. Dr. M.a K.a, kao i neposrednim pojašnjenjem vještaka med.struke dr. S.M.a, kojem pojašnjenju nije prigovoreno, i koje je ovaj sud ciijenio kao objektivno i stručno date. Pored toga ni okrivljeni S.R. nije osporavao da je tom prilikom oštećenog V.a kad ga je ovaj vrijedjao, čupao za majicu i pokidao lančić i psovao, htio da ga izvede na parking. Medjutim, isti se opirao i htio da se vrati u kafanu, on ga je rukama gurao i izgurao ispred kafane i oštećeni je tada pao na parking. Dio odbrane ovog okrivljenog da on oštećenog V.a nije udarao kao da istog nijesu udarali ni okrivljeni S.S. ni A.M.o, po ocjeni ovog suda sračunat je u izbjegavanju krivice. Takodje, odbrana okrivljenog S.S.a da oštećenog V.a kritičnom prilikom nije udarao On, a da nije vidio dali je A.M.o, niti je vidio da je njegov brat S.R., udario na bilo koji način oštećenog, već da ga je njegov brat R. uhvatio za ruke i vodio ga u pravcu parkinga i isti je čitavo vrijeme pružao odpor sa namnjerom da se vrati u kafanu, i kada su došli do parkinga njegov brat R. ga je odgurnuo od sebe i oštećeni V. je pao i tu se stvorila gužva, sud je cijenio sračunatu u cilju izbjegavanja krivice. Isto tako odbrana okrivljenog A.M.a da nije oštećenog V.B.a udarao pesnicom već da ga je S.R. nakon što ga je oštećeni  psovao i vrijedjao ustao i istog odveo do vrata i ispratio ga, i ispred kafane nastala velika gužva a R. se vratio za sto i nastavili su da sjede, takodje je usmjerena na izbjegajvanje krivice.</span>
</p>
<p class="p4"></p>
<p class="p6">
<span>Imajući u vidu sve predhodno izloženo ovaj sud zaključuje da su okrivljeni S.R., A.M.o i S.S., dana 28.06.2008.godine oko 21,00 h, u mjestu Pavino Polje, Opština Bijelo Polje, ispred ugostiteljskog objekta '' M.a'', lako tjelesno povrijedili oštećenog V.B.a, na način što su ga pesnicama, izudarali u predjelu glave i tijela od kojih udaraca je oštećeni pao na asfaltnu podlogu, kojom prilikom su mu nanijeli povrede u vidu otoka iznad desnog uha, trakastih krvnih podliva desnog ramena, krvarenja u spojnici desnog oka, oguljotine lijevog lakta i djelimična oštećenost pojedinih zuba, a što znači da su u radnjama okrivljenih sadržani svi elementi bića krivičnog djela  laka tjelesna povreda iz čl. 152.  st. 1. KZ, koje su izvršili kao saizvršioci. Okrivljeni su postupali  s umišljajem, obzirom da su bili  svjesni svog djela i htjeli su njegovo izvršenje, tj. isti su znali da preduzetim radnjama vrše krivično djelo. </span>
</p>
<p class="p6"></p>
<p class="p6">
<span> Za krivično djelo laka tjelesna povreda iz čl. 152. st. 1. KZ, u Krivičnom zakoniku, propisano je da će se učinilac kazniti novčanom kaznom ili zatvorom do 1. ( jedne ) godine.</span>
</p>
<p class="p11"></p>
<p class="p6">
<span>Prilikom odlučivanja o vrsti i visini kazne za okrivljene sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika, pa je od olakšavajućih okolnosti na strani okrivljenog S.R.a našao, da se radi o porodičnom čovjeku, ocu četvoro djece, te njegovo korektno držanje na glavnom pretresu, dok mu je kao otežavajuću okolnost cijenio da je isti ranije više puta osudjivan, ali ne za istu vrstu krivičnog djela. A za okrivljenog A.M.a od olakšavajućih okolnosti našao da se radi o relativno mladjoj osobi, da je isti nezaposlen, njegovo korektno držanje tokom postupka, dok mu je kao otežavajuću okolnost cijenio da je isti ranije osudjivan, ali ne za istu vrstu krivičnog djela. A za okrivljenog S.S.a, od olakšavajućih okolnosti našao da se radi o porodičnom čovjeku, ocu troje djece, da isti nije osudjivan, što ukazuje da do sada nije dolazio u sukob sa Zakonom, dok posebno otežavajućih okolnosti nije našao. Imajući u vidu predhodno utvrdjene okolnosti, ovaj sud je za predmetno krivično djelo iz čl. 152. st. 1. KZ, okrivljene osudio na novčanu kaznu preciziranu izrekom presude u uvjerenju da će se i sa ovom vrstom i visinom kazne u konkretnom slučaju prema svim okrivljenima u podpunosti ostvariti svrha kažnjavanja predvidjena čl. 32. u okviru opšte svrhe izricanja krivičnih sankcija iz čl. 4. st. 2. KZ, te da okrivljeni ubuduće ne vrše krivična djela.</span>
</p>
<p class="p6"></p>
<p class="p6">
<span>Sud nije prihvatio pravnu kvalifikaciju djela iz Optužnog predloga, ovo zbog toga što izvedenim dokazima tokom postupka nije utvrdjeno da su okrivljeni oštećenom, kritičnom prilikom nanijeli povrede obuvenim u obuću, koje sredstvo je podobno da tijelo teško povrijedi ili zdravlje teško naruši. U prilog čemu govore i nalazi i mišljenja vještaka med. struke, koje je sud u podpunosti prihvatio. A posebno imajući u vidu neposredno izjašnjavanje na glavnom pretresu vještaka med.struke dr. S.M.a, kojem nije prigovoreno ni od strane oštećenog ni od strane okrivljenih.  </span>
</p>
<p class="p6"></p>
<p class="p6">
<span>Ovaj sud je cijenio i ostale izvedene dokaze, pa je našao da su isti bez uticaja na drugačije odlučivanje u ovoj krivičnoj stvari, imajući u vidu ukupno činjenično stanje. </span>
</p>
<p class="p5"></p>
<p class="p6">
<span>Sud je u smislu odredbi čl.199 ZKP-a,  obavezao okrivljene da na ime troškova paušala da plate iznose od po 60,00 eura, koji iznos je odmjeren u odnosu na trajanje i složenost krivičnog postupka i imovno stanje okrivljenih, kao i na ime troškova krivičnog postupka solidarno iznos od 360,00 €, koji iznos je isplaćen vještacima medicinske struke, tokom trajanja krivičnog postupka, shodno čl. 202. ZKP-a. </span>
</p>
<p class="p5"></p>
<p class="p6">
<span>Oštećeni V.B.e, radi ostvarivanja imovinsko pravnog zahtjeva upućuje se na parnicu, shodno čl. 212. ZKP-a.</span>
</p>
<p class="p6"></p>
<p class="p6">
<span>Sa iznijetih razloga odlučeno je kao u izreci presude, shodno čl. 364. ZKP-a. </span>
</p>
<p class="p6"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p12">
<span class="s1">Dana: 02.06.2011.godine</span>
</p>
<p class="p2"></p>
<p class="p2"></p>
<p class="p5">
<span class="s1">Zapisničar,						                          S u d i j a,</span>
</p>
<p class="p5">
<span class="s1"> Ljiljana Popović s.r.  			                                 Rahmo Banda s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p13"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:11pt;}
.p2{text-align:justify;hyphenate:auto;font-family:Times New Roman;font-size:11pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p4{text-align:start;hyphenate:auto;font-family:Times New Roman;font-size:11pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{color:red;}
</style>
<meta content="igor.djurickovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">CRNA GORA</span>
</p>
<p class="p2">
<span class="s1">OSNOVNI SUD U N.</span>
</p>
<p class="p2">
<span>K. br. 306/2012</span>
</p>
<p class="p2">
<span>Dana 04.02.2013.godine</span>
</p>
<p class="p2"></p>
<p class="p1">
<span class="s1">U IME CRNE GORE</span>
</p>
<p class="p1"></p>
<p class="p3">
<span class="s1">OSNOVNI SUD U N.</span><span>, kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenh K. M. i K. G. iz N., zbog krivičnog djela ugrožavanje opasnim orudjem pri tuči i svadji iz člana 154 KZ i okrivljenog K. S. iz N., zbog krivičnog djela ugrožavanje sigurnosti iz člana 168 stav 1 KZ, postupajući po optužnom predlogu ODT N. Kt.br. 1037/11-2 od 14.03.2012. godine, nakon javnog glavnog pretresa održanog dana 01.02.2013. godine, u prisustvu zastupnika ODT-a I. I. i okrivljenih, donio je i dana 04.02.2013.godine javno objavio </span>
</p>
<p class="p2"></p>
<p class="p1">
<span class="s1">P R E S U D U</span>
</p>
<p class="p2"></p>
<p class="p3">
<span class="s1">Okrivljeni</span><span>: </span>
</p>
<p class="p3">
<span class="s1">1. K. M.</span><span>, JMBG …, od oca Dj. i majke R. rodjene N., rodjena .... godine u N., sa prebivalištem u N.–G. bb, državljanin Crne Gore, udata, majka dvoje djece, lošeg imovnog stanja, ranije neosudjivana</span>
</p>
<p class="p3"></p>
<p class="p3">
<span class="s1">2. K. G.</span><span>, JMBG..., od oca S. i majke D. rodjene B., rodjen … godine u N., sa prebivalištem u N.–G. bb, državljanin Crne Gore, sa završenom srednjom školom, nezaposlen, neoženjen, lošeg imovnog stanja, ranije neosudjivan </span>
</p>
<p class="p3"></p>
<p class="p3">
<span class="s1">3. K. S.</span><span>, JMBG …, od oca S. i majke D. rodjene B., rodjen …. godine u N., sa prebivalištem u N.–G. bb, državljanin Crne Gore, sa završenom srednjom školom, nezaposlen, neoženjen, lošeg imovnog stanja, ranije neosudjivan </span>
</p>
<p class="p2"></p>
<p class="p1">
<span class="s1">K r i v i   s u</span>
</p>
<p class="p2"></p>
<p class="p3">
<span class="s1">Što su:</span>
</p>
<p class="p3"></p>
<p class="p3">
<span>Dana 03.12.2011.godine, u N., u naselju G., prilikom svadje i tuče u kojoj su učestvovali sa jedne strane okrivljena K. M. i njen suprug K. I., a sa druge strane okrivljeni K. S., K. G. i njihov otac K. S., okrivljena K. M. mašila se kišobrana sa metalnim šiljkom na vrhu, kao sredstva podobnog da tijelo teško povrijedi ili zdravlje teško naruši, na način što je K. S. istim udarila u predjelu glave; okrivljeni K. G. mašio se drvene palice dužine oko pola metra i debljine oko 5 cm i drvene letve dužine oko 1 metar, kao sredstava podobnih da tijelo teško povrijede ili zdravlje teško naruše, na način što je istima gadjao u pravcu K. M., a okrivljeni K. S. prijetnjom da će napasti na život i tijelo K. M. ugrozio njemu sigurnost na način što joj je rekao: »Izadjite pičke jedne, zaklaću vas« </span>
</p>
<p class="p3"></p>
<p class="p3">
<span>- čime su i to: okrivljeni K. M. i K. G. izvršili krivično djelo ugrožavanje opasnim orudjem pri tuči i svadji iz člana 154 Krivičnog zakonika, a okrivljeni K. S. krivično djelo ugrožavanje sigurnosti iz člana 168 stav 1 Krivičnog zakonika </span>
</p>
<p class="p3"></p>
<p class="p3">
<span>- pa sud okrivljenima zbog izvršenja navedenih krivičnih djela primjenom citiranih zakonskih odredbi, odredbi iz člana 4 stav 2, člana 42, 52, 53 i 54 KZ, kao i odredbi iz člana 226, 229 stav 4 i člana 374 ZKP-a izriče </span>
</p>
<p class="p2"></p>
<p class="p1">
<span class="s1">USLOVNU OSUDU</span>
</p>
<p class="p4"></p>
<p class="p2">
<span class="s1">	</span><span>Sa kojom svakom okrivljenom pojedinačno utvrdjuje kaznu zatvora u trajanju od po 30 (slovima: trideset) dana i istovremeno odredjuje da se navedene kazne neće izvršiti ukoliko okrivljeni u roku od jedne godine od dana pravosnažnosti presude ne počine novo krivično djelo.</span>
</p>
<p class="p2"></p>
<p class="p2">
<span>	Okrivljeni se oslobadjaju obaveze plaćanja paušala kao dijela troškova krivičnog postupka.</span>
</p>
<p class="p2"></p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p2">
<span>	</span><span class="s1">Osnovni državni tužilac</span><span> u N. svojim optužnim predlogom Kt. br. 1037/11-2 od 14.03.2012. godine, stavio je na teret okrivljenima K. M. i K. G. izvršenje krivčnog djela ugrožavanje opasnim orudjem pri tuči ili svadji iz člana 154 KZ, a okrivljenom K. S.izvršenje krivičnog djela ugrožavanje sigurnsoti iz člana 168 stav 1 KZ, koja krivična djela su činjenično opisana u izreci presude. Zastupnik ODT-a I. I., koja je zastupala optužni akt na glavnom pretresu, u svojoj završnoj riječi ostala je pri navodima podnijetog optužnog akta i u konačnom predložila sudu da okrivljene oglasi krivim i osudi po zakonu.</span>
</p>
<p class="p2"></p>
<p class="p2">
<span>	</span><span class="s1">Okrivljena K. M. </span><span>u svojoj odbrani datoj u prethodnom postupku i na glavnom pretresu u bitnom je istakla da je njena porodica sa porodicom oštećenog K. S. u kumovskim odnosima i da su prve komšije u naselju G., a da od unazad 15 godina njena porodica sa porodicom K. nije u dobrim odnosima. Dalje je objasnila da je dana 03.12.2011. godine čistila lišće u svom dvorištu i da se nakon toga, negdje oko 14 časova, nalazila u svojoj kući kada je začula galamu ispred kuće, zatim izašla iz kuće da vidi o čemu se radi i u dvorištu svoje kuće vidjela okrivljenog K. S. koji joj se tada obratio riječima prijetnje: ”Izadjite pičke jedne, zaklaću vas “, na šta je ona okrivljenog K. S. pitala zašto se tako ponaša, s tim što je u medjuvremenu došao i otac imenovanog okrivljenog K. S., koji ih je pitao šta je bilo i šta to rade, da bi u tom momentu iz štale izašao njen suprug K. I. i pitao šta se dešava, kada je oštećeni K. S. krenuo ka njenom suprugu I. i pokušao da ga udari rukom u predjelu glave, ali se I. izmakao tako da ga je taj udarac smo zakačio, nakon čega je jedno lice koje je prethodno u dvorište njene kuće došlo u društvu sa okrivljenim K. S. spriječio K. S. da nastavi da udara njenog supruga Iliju, tako što ih je razdvojio. Istakla je i da je nakon toga ona prisutnima rekla da će zvati policiju i svom suprugu I. govorila da se ne raspravlja sa K.ima, nakon čega je K. S. krenuo u njenom pravcu, a ona na to regaovala tako što je K. S.u rekla: “Šta ćeš ti” i uzela jedan kišobran koji je visio pored prozora na kući i sa tim kišobranom udarila K. S. u predjelu glave ili ramena, nakon čega je uspjela da pozove policiju, kada su oštećeni K. S. i okrivljeni K. S., zajedno sa tim njoj nepoznatim licem otišli iz dvorišta njene kuće, s tim što je okrivljeni K. S. pri odlasku gadjao jednim većim kamenom, ali je nije pogodio u kom momentu je u njeno dvorište došao i okrivljeni K. G. koji je stariji sin oštećenog K. S. i gadjao je jednom drvenom palicom dužine oko pola metra, debljine oko 5 cm, ali je sa istom nije pogodio, da bi nakon toga imenovani okrivljeni sa drvljanika uzeo jednu drvenu letvu dužine oko jednog metra i gadjao je, ali je nije pogodio ni tom letvom. Takodje je istakla da je od prijetnji koje joj je kritičnom prilikom uputio okrivljeni K. S. osjetila strah i ugroženost, kako za svoju ličnu bezbjednost i tako i za bezbjednost svoje porodice, ali da uprkos tome ne traži da se kazne okrivljeni K. G. i S., već da jedino zahtjeva da je imenovani okrivljeni više ne uznemiravaju. Odgovarajući na pitanja postavljena na glavnom pretresu okrivljena je istakla da je kritičnom prilikom u ruke uzela kišobran dužine oko pola metra, koji je napravljen od aluminijuma sa plastičnom ručkom i aluminijskim vrhom – šiljkom, kao i da je nakon kritičnog dogadjaja sasznala da je lice koje je kritičnom prilikom sa K. S. došlo u njeno dvorište bio svjedok P. S.. </span>
</p>
<p class="p2"></p>
<p class="p3">
<span>U svojoj završnoj riječi okrivljena K. M. je, ostajući pri svojoj odbrani predložila sudu da je oslobodi od optužbe.</span>
</p>
<p class="p3"></p>
<p class="p3">
<span class="s1">Okrivljeni K. G. </span><span>u svojoj odbrani datoj u prethodnom postupku i na glavnom pretresu u bitnom je istakao da živi u gradu, a da je dana 03.12.2011. godine, oko 14 časova, došao do porodične kuće koja se nalazi u naselju G. i po dolasku na granici izmedju dvorišta kuće njegove porodice i dvorišta kuće komšije K. I. zatekao svog oca S., majku D., brata S., strica Dj. i komšije K. I. i okrivljenu K. M., kao i P. S. koji je poznanik njegovog brata S., te da je tom prilikom vidio da K. I. stisnutom pesnicom u predjelu glave udara njegovog oca K. S., a da okrivljena K. M. njegovog oca S. udara kišobranom po glavi, dok su ostali prisutni pokušavali da ih u tome spriječe, pri čemu je okrivljena  K. M. i njima zadavala udarce kišobranom i on je tada u njihovom pravcu bacio neko drvo koje je našao na mjestu dogadjaja, a koje je bilo dugačko oko 30 cm i debljine oko 10 cm, jer je želio da na taj način spriječi K. M. i I. da nastave da udaraju njegovog oca S.. Takodje je istakao da su se nakon toga njegov otac i ostali članovi njegove porodice razdvojili sa K.ima, a da su ubrzo zatim na mjesto dogadjaja došli i službenici policije. </span>
</p>
<p class="p2"></p>
<p class="p3">
<span>U svojoj završnoj riječi okrivljeni K. G. je, ostajući pri svojoj odbrani predložio ,pitanje svoje krivično pravne odgovornosti ostavio na ocjenu sudu.  </span>
</p>
<p class="p3"></p>
<p class="p2">
<span>	</span><span class="s1">Okrivljeni K. S. </span><span>u svojoj odbrani datoj u prethodnom postupku i na glavnom pretresu u bitnom je istakao da je dana 03.12.2011. godine, dok se nalazio u gradu dobio telefonski poziv od svog brata okrivljenog K. G. koji mu je u tom razgovoru rekao da je došlo do svadje izmedju njihovog oca S. i njihovih komšija K. I. i M., nakon čega ga je kući u naselje R. povezao njegov drug P. S. i po dolasku na to mjesto on je na granici izmedju dvorišta njegove kuće i kuće K.a vidio svog oca S. i okrivljenu K. M. i njenog supruga I. i da K. I. sa nekom limenom kantom koju je imao u ruci udara K. S. dok ga je okrivljena K. M. udarala kišobranom, pri čemu su mu obadvoje zadavali udarce u predjelu glave. Takodje je istakao da je tada on sa P. S. prišao i spriječio K. da i dalje udaraju njegovog oca u koje situacije je i on zadobio udarac kišobranom u predjelu ledja od okrivljene K. M. i istoj rekao da će je zaklati.</span>
</p>
<p class="p2"></p>
<p class="p3">
<span>U svojoj završnoj riječi okrivljeni K. S. je, ostajući pri svojoj odbrani, pitanje svoje krivčno prvne odgovornosti ostavio na ocjenu sudu. </span>
</p>
<p class="p3"></p>
<p class="p2">
<span>	Sud je na glavnom pretresu u dokaznom postupku neposredno saslušao oštećenog K. S. i svjedoka K. I., na saglasan predlog stranaka pročitao iskaz svjedoka P. S.a dat u prethodnom postupku i pročitao izvod iz kaznene evidencije za okrivljene dat od Uprave policije Crne Gore PJ N..</span>
</p>
<p class="p2"></p>
<p class="p2">
<span>	Analizirajući provedene dokaze pojedinačno i u njihovoj medjusobnoj povezanosti, dovodeći ih u vezu sa navodima optužbe i odbranama okrivljenih, sud je na nesumnjiv način utvrdio da su okrivljeni K. M., K. G. i K. S. počinili krivična djela koja su im  stavljena na teret optužbom i iste oglasio krivim i krivično-pravno odgovornim iz sljedećih razloga:</span>
</p>
<p class="p2"></p>
<p class="p2">
<span class="s2">	</span><span class="s1">Oštećeni K. S.</span><span> u svom iskazu u bitnom je naveo da su okrivljeni K. G. i K. S. njegovi sinovi, a da je sa okrivljenom K. M. i njenim suprugom I. prvi komšija u naselju G., te da je sa imenovanim komšijama u posljednjih godinu dana imao konflikte u više navrata, zbog čega je iste u dva navrata prijavljivao policiji, a da je dana 03.12.2011. godine, primijetio da je okrivljena K. M. pokidala grane od smokve koja se nalazi u njegovom dvorištu i te grane i lišće bacila u njegovo dvorište, nakon čega je on sa svojim mladjim sinom S. otišao na mednik izmedju njegovog imanja i imanja K. i zovnuo K. pitajući ih šta to rade, na šta je okrivljena K. M. izašla iz kuće i rekla im: “Mičite nam se lupeži, više nemate šta da kradete”, ali oni okrivljenoj nijesu ništa odgovorili, da bi u tom momentu do njega došao suprug okrivljene K. I. i udario ga šakom u predjelu glave tri puta, za koje vrijeme mu je prišla i okrivljena K. M. i udarila ga dva puta kišobranom u predjelu glave, dok je on držao svoga sina S. da se ne bi potukao sa K.ima i istog odgurnuo u pravcu svoje kuće, pri čemu okrivljeni K. S. nije uzimao neki kamen i sa kamenom gadjao K., niti istima prijetio govoreći im da će ih zaklati. Objasnio je i da je toj situaciji prisustvovao P. S. koji ih je razdvajao i dok je trajalo to razdvajanje na mjesto dogadjaja je došao i njegov stariji sin G., koji je dok je trajala ta situaciji u kojoj je ona napadnut od strane K.a u pravcu svih njih koji su učestvovali u toj situaciji bacio jednu drvenu palicu, odnosno gredu dužine oko 1,50 a debljine 15-20 cm, ali nikoga nije pogodio. Takodje je istakao da se kao oštećeni ne pridružuje krivčnom gonjenju protiv okrivljene K. M., ali da želi da se ista opomene kako se ubuduće ne bi dešavale slične situacije.</span>
</p>
<p class="p2"></p>
<p class="p2">
<span>	</span><span class="s1">Svjedok</span><span> </span><span class="s1">K. I.</span><span> u svom iskazu u bitnom je naveo da je okrivljena K. M. njegova supruga, a da je porodica K. S. u kumovskim vezama sa njegovom porodicom, te da su i prve komšije u naselju G., ali da su odnosi izmedju njihovih porodica poremećeni, zbog čega su u periodu prije kritičnog dogadjaja imali više puta konflikte, zbog kojih su on i članovi njegove porodice članove porodice K. prijavljivali policiji. Dalje je istakao da je dana 03.12.2011. godine, oko 15 časova bio u štali i hranio stoku, kada je u jednom momentu začuo galamu ispred svoje kuće, da bi po izlasku iz šale ispred svoje kuće vidio K. S. i okrivljenog K. S., kao i jednog momka koga od ranije nije poznavao, da je tu bila prisutna i njegova supruga M., i da je čuo da okrivljeni K. S. njegovoj supruzi M. upućuje psovke i prijetnje: “Jebem ti majku, sve ću vas poklati i pobiti”, nakon čega je on prišao K.ima i pitao ih šta je bilo i o čemu se radi, na šta je K. S. njemu rekao da mu duguje krv i ponavljajući to više puta pokušao da ga udari, tako što je zamahnuo šakom i zakačio ga u predjelu glave, od čega on nije imao nikakve povrede niti se javljao ljekaru. Dalje je istakao da je nakon toga oštećeni K. S. pokušao da udari i M., za koje vrijeme ih je taj njemu nepoznti momak razdvajao i pokušao zadržati K. S. i S., da bi u jednom momentu okrivljeni K. S. uzeo jedan veći kamen ili parče betona i sa istim gadjao u njihovom pravcu, ali nikoga nije pogodio. Istakao je i da je u medjuvremenu njegova surpuga uspjela da pozove policiju, nakon čega su se K. S. i S., zajedno sa tim njemu nepoznatim momkom, udaljili iz njegovog dvorišta, kada je na mjesto dogadjaja došao drugi sin K. S.-okrivljeni K. G., koji je uzeo neku drvenu palicu dužine oko 70-80 cm, debljine 5-10 cm i istom gadjao u njihovom pravcu, ali nikoga nije pogodio, a zatim sa drvljanika uzeo jedno drvo dužine oko 1 metra, debljine oko 10 cm i sa tim drvetom ponovo gadjao u njihovom pravcu, ali ni sa tim drvetom nikoga nije pogodio. Objasnio je i da je kritičnom prilikom njegova supruga u rukama imala kišobran, ali da on zbog gužve koja je bila za vrijeme trajanja kritičnog dogadjaja nije vidio da li je njegova supruga sa tim kišobranom nekoga udarala. </span>
</p>
<p class="p2"></p>
<p class="p2">
<span>	</span><span class="s1">Svjedok P. S.</span><span> u svom iskazu u bitnom je naveo da je dana 03.12.2011. godine, zajedno sa okrivljenim K. S. svom poznaniku D. B.u naselju G. pomagao u šeganju drva i pošto su završili taj posao okrivljeni K. S. ga je zamolio da ga poveze do kuće, koja se takodje nalazi u naselju G., što je on i učinio i po dolasku do kuće okrivljenog vidio K. S. koga je jedan čovjek udarao nekom kantom po glavi, a jedna žena kišobarnom takodje po glavi, kada im je on prišao i razdvojio ih i dok ih je razdvajao ta žena je i njemu zadala jedan udarac kišobranom u predjelu tijela, ali od tog udarca on nije imao povrede, pri čemu je i okrivljeni K. S. učestvovao u razdvajanju. Dalje je objasnio da je nakon što su ih razdvojili čuo da ta žena K.ima govori da su lopovi, da im je majka kurva i slično, na šta je oštećeni K. S. obraćajući se toj ženi i čovjeku rekao da se prema njima ne bi tako ponašali ni da im duguje krv i zajedno sa okrivljenim K. S. ušao u njihovu kuću, nakon čega je on otišao u pravcu vozila kojim je došao na mjesto dogadjaja i dok je išao ka vozilu sreko okrivljenog K. G., brata K. S., a zatim ušao u vozilo i otišao sa mjesta dogadjaja, tako da ne zna šta se nakon toga dešavalo. </span>
</p>
<p class="p2"></p>
<p class="p2">
<span>	Na osnovu interpretiranih dokaza i kazivanja okrivljenih sud je utvrdio sljedeće činjenice:</span>
</p>
<p class="p2">
<span> </span>
</p>
<p class="p3">
<span>Na osnovu iskaza oštećenog K. S. i svjedoka K. I., te kazivanjem okrivljenih utvrdjeno je da je dana 03.12.2011. godine, u naselju G. došlo do svadje i tuče u kojoj su učestvovali sa jedne strane okrivljena K. M. i njen suprug K. I., a sa druge strane okrivljeni K. S. i K. G., kao i otac imenovanih okrivljenih oštećeni K. S.. </span>
</p>
<p class="p3"></p>
<p class="p3">
<span>Iskazima svjedoka K. S. i P. S.a, te kazivanjem okrivljenih K. S. i G. utvrdjeno je da se kritičnom prilikom okrivljena K. M. prilikom te svadje mašila kišobrana , koji je po kazivanju imenovane okrivljene bio dužine pola metra, načinjen od aluminijuma sa aluminijskim vrhom – šiljkom, koji kišobran po ocjeni suda zbog činjenice da je na vrhu imao metalni šiljak nesumnjivo predstavlja sredstvo podobno da tijelo teško povrijedi ili zdravlje teško naruši, i sa tim kišobranom udarila oštećenog K. S. u predjelu glave.</span>
</p>
<p class="p3"></p>
<p class="p3">
<span>Iskazom svjedoka K. I. i kazivanjem okrivljene K. M. utvrdjeno je da je kritičnom prilikom okrivljeni K. G. prvo sa drvenom palicom dužine oko pola metra i debljine oko 5 cm, a zatim i drvenom letvom dužine oko jednog metra, koji predmeti po ocjeni suda zbog svojih navedenih karakteristika i dimenzija predstavljaju sredstva podobna da tijelo teško povrijede ili zdravlje teško naruše i sa istima gadjao u pravcu okrivljene K. M., dok je takodje kazivanjem svjedoka K. I. i okrivljene K. M. utvrdjeno da je okrivljeni K. S. kritičnom prilikom okrivljenoj K. M. uputio prijetnju da će napasti na njen život i tijelo tako što joj je rekao: “izadjite pičke jedne, zaklaću vas”, koje prijetnje je okrivljena K. M. po sopstvenom kazivanju shvatila kao ozbiljne i od istih osjetila strah za svoj život i ugroženost, pri čemu je po mišljenju suda s obzirom na sve okolnosti kritičnog dogadjaja okrivljena K. M. imala objektivne razloge da tu prijetnju shvati ozbiljno.</span>
</p>
<p class="p3"></p>
<p class="p3">
<span>Imajući u vidu navedene činjenice sud je na ne sumnjiv način utvrdio da su okrivljeni K. M., K. G. i K. S. dana 03.12.2011.godine, u N., u naselju G., prilikom svadje i tuče u kojoj su učestvovali sa jedne strane okrivljena K. M. i njen suprug K. I., a sa druge strane okrivljeni K. S., K. G. i njihov otac K. S., i to okrivljena K. M. mašila se kišobrana sa metalnim šiljkom na vrhu, kao sredstva podobnog da tijelo teško povrijedi ili zdravlje teško naruši, na način što je K. S. istim udarila u predjelu glave; okrivljeni K. G. mašio se drvene palice dužine oko pola metra i debljine oko 5 cm i drvene letve dužine oko 1 metar, kao sredstava podobnih da tijelo teško povrijede ili zdravlje teško naruše, na način što je istima gadjao u pravcu K. M., a okrivljeni K. S. prijetnjom da će napasti na život i tijelo K. M. ugrozio njemu sigurnost, na način što joj je rekao »Izadjite pičke jedne, zaklaću vas«, kojim radnjama su okrivljeni K. M. i K. G. počinili krivično djelo ugrožavanje opasnim orudjem pri tuči ili svadji iz člana 154 KZ, a okrivljeni K.S. krivično djelo ugrožavanje sigurnosti iz člana 168 stav 1 KZ na način, u vrijeme i na mjestu kako je to predstavljeno u izreci presude.  </span>
</p>
<p class="p3"></p>
<p class="p3">
<span>U tom pravcu sud je cijeneći odbrane okrivljenih iste odbacio u dijelu u kome su naveli i to okrivljena K. M. da je radnje opisane u izreci presude preduzela nakon što je bila napadnuta od strane oštećenog K. S., a okrivljeni K. S. i K. G. da su radnje opisane u izreci presude preduzeli nakon što su vidjeli da je njihov otac oštećeni K. S. napadnut od strane okrivljene K. M. i njenog supruga I., smatrajući da su odbrane okrivljenih u tom dijelu date sa očiglednom namjerom da okrivljeni na taj način pokušaju umanjiti svoju krivičnu odgovornost tako što su svoje učešće u kritičnom dogadjaju opisali na način iz koga proizilazi da su kritičnom prilikom postupali braneći sebe i svoje najbliže srodnike od napada druge strane u sukobu, dakle da su bez svoje volje bili uključeni u kritični dogadjaj i preduzeli inkriminisane radnje bliže opisane u izreci presude. Naime, po mišljenju suda ovakvo kazivanje okrivljenih je životno nelogično, jer sve okolnosti kritičnog dogadjaja upućuju na zaključak da su kritičnom prilikom sve troje okrivljenih, zajedno sa oštećenim K. S. i svjedokom K. I. uzeli učešće u tuči i svadji koja se dogodila dana 03.12.2011. godine, u naselju G. izmedju okrivljene K. M. i njenog supruga I. sa jedne i okrivljenih K. G. i S., kao i njihovog oca S. sa druge strane, jer po mišljenju suda na zaključak da su svi navedeni akteri kritičnog dogadjaja bez nekog konkretnog povoda uzeli aktivno učešće u istom, pri tom manifestujući svoju namjeru da učestvuju u svadji i fizičkom obračunu iako nijesu bili izazvani postupkom druge sukobljene strane koja bi mogla biti konkretan povod za takvo činjenje ( grubo vrijedjanje, fizički napad i sl.), nedvosmisleno upućuje činjenica da izmedju članova porodica K. i K. duži vremenski period postoji netrpeljivost koja je prije dešavanja kritičnog dogadjaja za posljedicu imala više verbalnih i fizičkih sukoba izmedju članova te dvije porodice, koju činjenicu je sud utvrdio na osnovu kazivanja sve troje okrivljenih i oštećenog K. S. i svjedoka K. I., koji su bili jedinstveni u kazivanju da su porodice K. i K., iako su prve komšije u naselju G., u dužem vremenskom periodu prije dešavanja kritičnog dogadjaja bili u lošim odnosima i da kritični dogadjaj nije bio prvi takav konflikt izmedju članova te dvije porodice.</span>
</p>
<p class="p3"></p>
<p class="p3">
<span>Iz navedenih razloga sud je odbacio dio iskaza oštećenog K. S. u kome je isti naveo da je kritičnom prilikom bez povoda bio napadnut od strane okrivljene K. M. i njenog supruga I. te da su on i njegovi sinovi okrivljeni K. G. i S.učešće u kritičnom dogadjaju uzeli nakon tog napada, kao i kazivanje svjedoka K. I. u dijelu u kome je isti naveo da kritičnom prilikom su on i njegova supruga okrivljena K. M. bili bez povoda napadnuti od strane K. S. fizički, a okrivljenog K. S. verbalno. </span>
</p>
<p class="p2"></p>
<p class="p2">
<span>	Prilikom ocjene subjektivnog odnosa okrivljenih prema izvršenim krivičnim djelima sud je utvrdio da su okrivljeni prilikom izvršenja predmetnih krivičnih djela postupali sa direktnim umišljajem. Naime, iz utvrdjenog činjeničnog stanja proizilazi da su okrivljeni K. M. i K. G. preduzimajući radnje bliže opisane u izreci presude, dakle uzimajući prilikom tuče i svadje sredstva podobna da tijelo teško povrijede ili zdravlje teško naruše postupali sa očiglednom namjerom da sa tim sredstvima ugroze učesnike u toj svadji i tuči koji su u tom sukobu bili na suprotnoj strani, dok je okrivljeni K. S. preduzimajući radnje bliže opisane u izreci presude, dakle upućujući prijetnju okrivljenoj K. M. da će napasti na njen život i tijelo bliže opisanu u izreci presude, postupao sa očiglednom namjerom da kod K. M. izazove strah i ugroženost za njenu ličnu bezbjednost i život, odakle nedvosmisleno proizilazi da su okrivljeni prilikom izvršenja radnji bliže opisanih u izreci presude bili svjesni da na taj način čine predmetna krivična djela i htjeli njihovo izvršenje. </span>
</p>
<p class="p3"></p>
<p class="p3">
<span>Prilikom donošenja odluke o krivičnoj sankciji okrivljenima sud je u smislu člana 42 stav 1 KZ kao olakšavajuće okolnosti na strani okrivljenih našao njihovo loše imovno stanje, na strani okrivljene K. M. i činjenicu da se radi o osobi ženskog pola životne dobi od preko 50 godina koja je udata i majka dvoje djece, a na strani okrivljenih K. G. i K. S. i njihovu relativnu mladost u vrijeme izvršenja predmetnog krivčnog djela, dok je na strani sve troje okrivljenih kao olakšavaujuću okolnost su našao i njihovu raniju neosudjivanost utvrdjenu uvidom u izvode iz kaznene evidencije za okrivljene, dok po ocjeni suda otežavajućih okolnosti na strani okrivljenih nije bilo. Cijeneći navedene olakšavajuće okolnosti sud je našao da se radi o osobito olakšavajućim okolnostima i da prema okrivljenima radi ostvarivanja ciljeva krivično-pravne zaštite društvenih vrijednosti nije nužno primijeniti kaznu i istima na osnovu člana 53 i 54 KZ izrekao uslovnu osudu sa kojom je okrivljenima utvrdio kazne zatvora u trajanju od po 30 dana i istovremeno odredio da se navedene kazne neće izvršiti ukoliko okrivljeni u roku od jedne godine od dana pravosnažnosti presude ne počine novo krivično djelo, smatrajući da će se i sa prijetnjom izvršenja utvrdjene kazne zatvora, uz provjeru ponašanja okrivljenih u roku od jedne godine na iste u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovne osude iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p2"></p>
<p class="p2">
<span>              Odluku o troškovima krivičnog postupka sud je donio primjenom odredbi člana 226 i člana 229 stav 4 ZKP-a i istom okrivljene oslobodio od obaveze plaćanja paušala kao dijela troškova krivčnog postupka, smatrajući da bi plaćanjem tog dijela troškova krivičnog postupka, s obzirom da su sve troje okrivljenih lica lošeg imovnog stanja, bilo dodatno ugroženo njihovo imovno stanje. </span>
</p>
<p class="p2"></p>
<p class="p2">
<span>	Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p2"></p>
<p class="p1">
<span class="s1">OSNOVNI SUD U N.</span><span>, dana 04.02.2013. godine.</span>
</p>
<p class="p1"></p>
<p class="p2">
<span class="s1">Zapisničar                                                                                                                			S U D I J A  </span>
</p>
<p class="p2">
<span class="s1">Papović Budimirka s.r.                                                                                                      Djuričković Igor s.r. </span>
</p>
<p class="p2"></p>
<p class="p2">
<span class="s1">			Za tačnost otpravki tvrdi i ovjerava: Službenik suda</span>
</p>
<p class="p2"></p>
<p class="p2">
<span class="s1">PRAVNA POUKA: </span><span>Protiv ove presude dozvoljena je žalba u roku od 8 dana od dana prijema iste</span>
</p>
<p class="p2">
<span>                                   Preko ovog suda Višem sudu Podgorica  </span>
</p>
<p class="p4"></p>
<p class="p4"></p>
<p class="p5"></p>


</body>
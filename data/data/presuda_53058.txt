<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p4">
<span>K. 368/12/12</span>
</p>
<p class="p5"></p>
<p class="p5">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ane Marije Petković, u krivičnom predmetu protiv okrivljenog K. D., zbog krivičnog djela prevare iz čl. 244. st. 1. Krivičnog zakonika, koji se vodi po optužnom predlogu ODT-a Kotor Kt. br. 198/12 od 26.09.2012. godine, nakon o glavnog i javnog pretresa održanog dana 23.05.2013. godine u prisustvu zamjenika ODT-a Kotor Žarka Pajkovića, okrivljenog, njegovog branioca adv. S. Lj. i oštećenog M. S., istoga dana donio je i javno objavio sledeću </span>
</p>
<p class="p5"></p>
<p class="p3">
<span>P R E S U D U </span>
</p>
<p class="p3"></p>
<p class="p6">
<span>OKRIVLJENI K.D., od oca M. i majke D., rođene Z. rođen ...godine u B., stalno nastanjen u L.G., državljanin C. G., razveden, otac jednog maloljetnog djeteta, privatnik- bavi se pružanjem servisnih usluga, servisiranje opreme za ventilaciju i građevinske opreme, sa završenom SSS, osuđivan i to Presudom Osnovnog suda u K. K. 359/98 od 12.02.2002 godine zbog krivičnog djela iz čl. 172 st. 1. KZ RCG na kaznu zatvora dva mjeseca uslovno na jednu godinu, Presudom Osnovnog suda u Kotoru K. 485/07 od 14.05.2009 godine zbog krivičnog djela iz čl. 338 st. 3 u vezi čl. 300 st. 2. KZ CG na kaznu zatvora šest mjeseci uslovno na jednu godinu i Presudom Osnovnog suda u Kotoru K.144/11 od 18.04.201. godine zbog krivičnog djela iz čl. 384 st. 1. i čl. 381 st. 1. KZ-a na kaznu zatvora od 70 dana uslovno na jednu godinu, protiv koga se vodi postupak za drugo krivično djelo </span>
</p>
<p class="p5"></p>
<p class="p3">
<span>Kriv je </span>
</p>
<p class="p3"></p>
<p class="p6">
<span>Što je neutvrđenog dana tokom juna mjeseca 2011. godine, u B., u namjeri da sebi pribavi protivpravnu imovinsku korist, lažnim prikazivanjem činjenica da će isplatiti kupoprodajnu cijenu za automobil oštećenog M. S.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    iz B., i to iznos novca od 1.300,00 eura, a kod unaprijed stvorene namjere da to ne učini, doveo u zabludu oštećenog da mu na svoju štetu preda automobil  bijele boje, na način što je okrivljeni pozvao oštećenog da mu pokaže navedeno vozilo, jer je vidio oglas za prodaju tog vozila okačen na staklu automobila, pa kada ga je pregledao na parkingu ispred zgrade oštećenog, isti su se dogovorili da ga okrivljeni kupi za iznos novca od 1.300,00 eura i to na više rata, da bi nakon toga oštećenom predao iznos novca od 100,00 eura na ime prve rate, preuzeo automobil, a od tada izbjegavao da isplati preostali iznos novca oštećenom i na taj način pribavio sebi protivpravnu imovinsku korist u iznosu od 1.200,00 eura, pri čemu je bio uračunljiv, svjestan svoga djela i njegove zabranjenosti, a čije izvršenje je htio</span>
</p>
<p class="p6"></p>
<p class="p6">
<span>-čime je učinio krivično djelo prevare iz čl. 244. st. 1. Krivičnog zakonika.</span>
</p>
<p class="p5"></p>
<p class="p5">
<span> 	Pa ga sud na osnovu naprijed navedenih krivično pravnih odredbi, te odredbi čl. 3, 5, 8, 13, 15, 32, 33, 36 i 42. KZ-a i čl. 368. i 374. ZKP-a</span>
</p>
<p class="p5"></p>
<p class="p3">
<span>O S U Đ U J E </span>
</p>
<p class="p3"></p>
<p class="p5">
<span>	Na kaznu zatvora u trajanju od 30 dana, koju će okrivljeni izdržati po pravosnažnosti presude.</span>
</p>
<p class="p5"></p>
<p class="p5">
<span>	Okrivljeni je dužan da na ime sudskog paušala uplati iznos od 50,00 eura u roku od 60 dana od dana pravosnažnosti presude, u korist Budžeta C. G.</span><span class="s1">, </span><span>na žiro račun broj 832-16-52, s pozivom na poslovni broj K. 368/12/12.</span>
</p>
<p class="p5"></p>
<p class="p5">
<span>	Obavezuje se okrivljeni da oštećenom M. S. iz B. zgrada F.kod autobuske stanice, isplati iznos od 1.100,00 eura u roku od 3 mjeseca od dana pravosnažnosti presude pod prijetnjom prinudnog izvršenja. </span>
</p>
<p class="p5"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p6">
<span>ODT Kotor je aktom Kt. br. 198/12 od 26.09.2012. godine optužilo K. D. zbog krivičnog djela prevare iz čl. 244. st. 1. Krivičnog zakonika.</span>
</p>
<p class="p6"></p>
<p class="p6">
<span>U svojoj odbrani okrivljeni K. D. je naveo da ne priznaje izvršenje krivičnog djela niti krivicu za isto, da je u tom periodu bio prinuđen da proda svoje vozilo, a zbog troškova liječenja njegove kćerke u B.Preko prijatelja je saznao da M. S. iz B. prodaje automobil „Opel Astra", pa je stupio u kontakt sa istim, nakon čega su se dogovorili da od istog kupi pomenuti automobil za iznos od 1.300,00 eura, mada nijesu precizirali u kojem roku treba da mu isplati kupoprodajnu cijenu, s tim što mu je neposredno nakon preuzimanja vozila isplatio 100,00 eura na ime cijene. Predmetno vozilo je odvezao ispred svoje kuće, a isto je bilo pred istekom registracije, pa pošto nije imao mogućnosti da isplati ostatak ugovorne cijene, to je isto ponudio na prodaju izvjesnom B., čijeg se prezimena ne sjeća, a koji je tada radio kao moler odnosno imao molersku ekipu koja je radila na kući P. M. u Budvi blizu hotela A., a istom je izdao skelu za obavljanje radova. B.je preuzeo vozilo i obećao da će isplatiti kupoprodajnu cijenu, a koju bi oni zajedno predali M. S. Dogovor je bio da sa B. u roku od mjesec do mjesec i po dana pođu do Mrkšića i predaju mu novac za auto. Oštećenog nije obavjestio da je vozilo prodao B.koji mu je trebao isplatiti kuporpdaojnu cijenu. Sa oštećenim nije sklopio kupoprodajni ugovor, a ni sa B. nije potpisao nikakav akt o preuzimanju vozila. Koliko mu je poznato ovo vozilo se nalazi parkirano negde na Topliškom putu u Budvi. Naveo je da je izgubio kontakta sa B. Dalje je naveo da je oštećenom prethodno rekao da nije u mogućnosti da sakupi novac, pa ga je upitao da li ima dozvolu da proda vozilo drugom licu, na šta mu je ovaj odgovorio da može to da uradi, a da će kupoprodajni ugovor sklopiti nakon isplate kupoprodajne cijene. Objasnio je da nije išao sa B. kod oštećenog, niti je on znao kome je prodato auto, jer mu je isti rekao da je on vozilo prodao njemu i da njega interesuje samo da mu se isplati dug. Naveo je da mu je vozilo bilo potrebno u tom periodu jer mu je dijete bilo bolesno i morao ju je voditi kod doktora. Kada je vidio da ne može da isplati novac za ovo vozilo, ponudio je oštećenom da mu vrati vozilo, međutim isti je to odbio govoreći da njega samo interesuje da mu se isplati dug te objasnio da bi se ovo vozilo i danas moglo vratiti oštećenom ukoliko bi isti bio zainteresovan za preuzimanje vozila. Usled komplikacija koje su se desile nakon ćerkine operacije, morao ju je stalno voditi na kontrole i intrevencije, a pošto je ista državljanin S. to je iziskivalo dodatne troškove, pa su otišli u S. i tamo nastavili sa njenim liječenjem. U tom periodu je imao razna potraživanja po osnovu obavljenih usluga, pa se nadao da će mu neko od dužnika isplatiti novac na ime dugovanja te da će tim novcem i on isplatiti dugovanu sumu oštećenom. Takođe, obzirom na to da se razveo i to prije godinu dana i da je po presudi on dužan da daje novac na ime izdržavanja djeteta, to je još jedna okolnost koja je nastupila, a zbog koje nije mogao da isplati novac za vozilo koje je kupio od oštećenog M. S. Tvrdio je da je oštećenom rekao da zbog zdrastvenog stanja kćerke nije u mogućnosti da ga isplati kao i da mu njegovi dužnici ne izmiruju dugovanja.</span>
</p>
<p class="p6"></p>
<p class="p6">
<span>U dokaznom postupku radi utvrđivanja činjeničnog stanja i krivice okrivljenog sud je proveo sledeće dokaze: saslušao oštećenog M. S. i pročitao  izvod iz KE za okrivljenog UP PJ B. od 28.09.2012. godine.</span>
</p>
<p class="p6"></p>
<p class="p6">
<span>Oštećeni M. S. je u svom iskazu naveo da je u junu mjesecu 2011. godine odlučio da proda svoj automobil „Opel Astru“ karavan bijele boje. Automobil je bio star 16 godina, i pošto ga je parkirao u B. okačio je oglas na istom da ga prodaje za cijenu od 1.300,00 eura i ostavio svoj broj telefona, nakon čega ga je pozvao K. D. koji je rekao da bi želio da pogleda automobil i da se dogovore oko cijene. To se sve dešavalo u prvoj polovini juna mjeseca. Našli su se u kafiću G. kod J.apartmana i popili kafu, a okrivljeni mu je rekao da je pogledao usput automobil i da nema vremena od obaveza te da će ga zvati sjutra da se dogovore. Sjutradan ga je okrivljeni pozvao, i insistirao da se vide i dogovore na šta je on pristao. Našli su se kod parkiranog vozila, gdje je spolja i iznutra pregledao isto i rekao da mu odgovara vozilo kao i da mu cijena odgovara, međutim zatražio je da plati vozilo u ratama, ali da cijeli iznos bude isplaćen do momenta isteka registracije za vozilo što je bilo u avgustu mjesecu 2011 godine. Naveo je da je na to pristao jer mu je okrivljeni ispričao kako radi oluke u kafiću u kojem on radi, a i došao je sa vozilom „Audi A6“ pa mu se učinjelo da je ozbiljan čovjek te da ima novca, pa mu je predao ključeve i saobraćajnu od vozila, a nije mu predao punomoćje, obzirom da je vozilo registrovano na njegovo ime. Okrivljeni mu je tada rekao da kod sebe nema novca, te će se u narednih par dana vidjeti i potpisati ugovor i da će mu dio novca isplatiti. Pozvao je okrivljenog sutradan, i on mu je tada rekao da je nedjelja i da je na plaži pa se ne mogu vidjeti. Tako ga je svaki dan pozivao i nakon 5-6 dana okrivljeni je došao kod njega i opet mu rekao da nije ponio novac sa sobom pošto je noć i da ne mogu potpisati ugovor i jedva ga je natjerao da mu da 100 eura od dogovorene cijene. Od tada mu okrivljeni nije davao nikakav novac, osim što mu je jednom po nekom zidaru poslao 100,00 eura, i to nakon podnošenja krivične prijeve. Objasnio je da ga okrivljeni nije nikada zvao,negoje on zvao njega i to svakih par dana, a on se uvjek pravdao i imao drugačiju priču: da su mu bolesni u porodici, te da mora u Srbiju, te da  mu ne plaćaju na poslu, a kad mu je rekao da mu vrati automobil on bi govorio da je njemu automobil potreban za rad i da će sigurno platiti ostatak kuporodajne cijene. Naveo je da je mislio da će mu okrivljeni isplatiti traženu cijenu kad istekne registracija u avgustu 2011 godine medjutim okrivljeni mu se nije javljao a kad mu je rekao da je podnio krivičnu prijavu protiv njega došao je da se vide prvi put poslije godinu dana i priznao mu da mu je neko oduzeo to vozilo i još dva vozila na ime nekog duga. Tada mu je obećao da će mu dati još 100 eura za predmetno vozilo. Naveo je da mu je okrivljeni govorio da ima porodičnih problema i da mu je to govorio svaki put kada bi se vidjeli. Dalje je naveo da se ne sjeća da je okrivljeni ikada dolazio kod njega na posao iako je istom bio rekao da radi uH. u B. Takođe je naveo da mu je okrivljeni na prošlom glavnom pretresu ponudio da mu vrati vozilo, ali on nije to prihvatio iz razloga što mu ne treba staro vozilo koje se ne koristi već dvije godine i ne zna gdje je stajalo sve ovo vrijeme. Naveo je da mu je okrivljeni prije početka glavnog pretresa, a čekajući da isto počne nudio na ime kompenzacije neku tehničku opremu, kao i da jeste nakon prošlog glavnog pretresa kada su se sreli u sudu mu isti nudio neku kompenzaciju u vidu građevinskog materijala kao što su oluci, međutim njemu takav građevinski materijal nije potreban tako da nije mogao da prihvati kompenzaciju. Dodao je da se ne sjeća da mu je okrivljeni pominjao bilo kakvog B. nakon preuzimanja vozila. Naveo je da se ne bi osjetio oštećenim da je okrivljeni nekom drugom prodao auto a njemu isplatio kupoprodajnu cijenu. Nije se pridružio krivičnom gonjenju, a postavljao je imovinsko-pravni zahtjev u iznosu od 1.100,00 eura. </span>
</p>
<p class="p6"></p>
<p class="p6">
<span>Iz izvoda iz kaznene evidencijre za okrivljenog UP PJ B. od 28.09.2012 godine utvrđeno je da je isti osuđivan i to Presudom Osnovnog suda u Kotoru K. 359/98 od 12.02.2002. godine zbog krivičnog djela iz čl. 172 st. 1. KZ RCG na kaznu zatvora dva mjeseca uslovno na jednu godinu, presudom Osnovnog suda u Kotoru K. 485/07 od 14.05.2009. godine zbog krivičnog djela iz čl. 338 st. 3 u vezi čl. 300 st. 2. KZ CG na kaznu zatvora šest mjeseci uslovno na jednu godinu i presudom Osnovnog suda u Kotoru K.144/11 od 18.04.2011. godine zbog krivičnog djela iz čl. 384 st. 1. i čl. 381 st. 1. KZ-a na kaznu zatvora od 70 dana uslovno na jednu godinu. </span>
</p>
<p class="p6"></p>
<p class="p6">
<span>Cijeneći sve provedene dokaze pojedinačno i u uzajamnoj povezanosti, sud je utvrdio činjenično stanje opisano u izreci odluke. Krivičnopravno ocijenjujući utvrdjeno činjenično stanje, sud je našao da je okrivljeni K. D.  učinio krivično djelo prevare iz čl. 244 st.1. Krivičnog zakonika.</span>
</p>
<p class="p6"></p>
<p class="p6">
<span>Ovakvo činjenično stanje sud je utvrdio na osnovu iskaza oštećenog M. S., koji iskaz je sud prihvatio kao jasan i logičan, kao i iz odbrane okrivljenog koji nije sporio činjenicu da nije ispoštovao dogovor sa oštećenim oko isplate kuporodajne cijene za predmetno vozilo.</span>
</p>
<p class="p6"></p>
<p class="p6">
<span>Iz iskaza oštećenog proizilazi da je okrivljenom prodao predmetno vozilo u junu 2011 godine, da je kupoprodajna cijena iznosila 1.300 eura, da ga je okrivljeni zamolio da vozilo plati u ratama tako da su postigli dogovor da ispalti kupoprodajnu cijenu u ratama a tako da iste isplati do avgusta 2011 godine, kada je isticala registracija za vozilo. Objasnio je da mu je okrivljeni na ime kupoprodajne cijene ispalatio 200 eura i to 100 eura nakon preuzimanja vozila a drugih 100 eura nakon podnošenja krivične prijave, da ga okrivljeni nije kontaktirao već da je on njega zvao telefonom više puta, da se okrivljeni stalno pravdao da zbog porodičnih problema ili problema što mu ne plaćaju za obavljen posao ne može isplatit kupoprodjnu cijenu. Naveo je da mu okrivljeni nije spominjam nikakvog B. te da mu je tek nakon podnošenja krivične prijave rekao da mu je to vozilo sa još dva oduzeto na ime duga koje je imao od trećih lica.</span>
</p>
<p class="p6">
<span> </span>
</p>
<p class="p6">
<span>Okrivljeni u toku postupka nije sporio da se u junu mejsecu 2011 dogovorio sa oštećenim da od njega otkupi vozilo Opel Astra za iznos od 1.300 eura, da mu je na ime dijela kupoprdoajne cijene isplatio u dva navrata po 100 eura te da mu ostatak kupoprodajne cijene nije isplatio. Tvrdio je da nije imao namjeru da prevari oštećenog te da su porodični problemi, zdrastveno stanje njegove kćerke kao i to što nije naplatio potraživanja koja je imao po osnovu obavljenih poslova, razlog što nije isplatio oštećenog. Naveo je da je vozilo prodao izvjesnom B., čije prezime nije znao, da o tome nije obavjestio oštećenog, te da je imao namjeru da novac koji mu Bojan da na ime kuporpdajne cijene isplati oštećenom ali da je kasnije izgubio kontatka sa Bojanom.</span>
</p>
<p class="p6"></p>
<p class="p6">
<span>Iz navedenog nesumnjivo proizilazi da je dogovor okrivljenog i oštećenog bio da okrivljeni na ime kuporodajne cijene za vozilo isplati okrivljenom iznos od 1.300 eura, da je dogovor postignut u junu 2011 godine, da je okrivljeni tražio da isplati kupordajnu cijenu u ratama te da je, a kako je to naveo oštećeni, dogovor bio da mu isplati kupordajnu cijenu do isteka registracije u avgustu 2011 godine, a koji dogovor okrivljeni nije ispoštovao nego je na ime kuporodajne cijene oštećenom isplatio 100 eura nakon preuzimanja vozila i 100 eura nakon što je oštećeni podnio krivičnu prijavu protiv njega. Iz iskaza oštećenog proizilazi da je okrivljenog više puta pozivao telefonom i tražio od njega da mu isplati ostatak kupoprodajne cijene, da okrivljeni njega nije nikada kontaktirao.</span>
</p>
<p class="p6"></p>
<p class="p6">
<span>Sud smatra da su navodi okrivljenog koji ne spori postojanje duga ali osporava pravenu namjeru usmjereni na izbjegavanje njegove krivice te da je okrivljeni postupao sa unapred stvorenom prevarnom namjernom a što proizilazi iz njegovog ponašanje. </span>
</p>
<p class="p6"></p>
<p class="p6">
<span>Namjera okrivljenog da sebi pribavi protivpravnu imovisnku korist ogleda se u tome što okrivljeni od juna 2011. godine nije isplatio dogovorenu sumu novca do avgusta 2011 godine, kako je to bilo dogovoreno, kao ni do okončanja glavnog pretresa, izuzev 100 eura nakon preuzimanja vozila i 100 eura nakon podnošenja krivične prijave, da u tom periodu kao ni nakon avgusta 2011 godine, nije nijednom pozvao oštećenog, već je uvjek isti zvao njega, a on se branio raznim izgovorima kojima je pravdao svoje riječi da nema novca da plati dug za kupljeno vozilo, pa tek kada mu je oštećeni javio da je podnio krivičnu prijavu protiv njega onda je došao kod oštećenog i priznao mu da mu je vozilo oduzeto na ime nekog duga.  </span>
</p>
<p class="p6"></p>
<p class="p6">
<span>Sud nije mogao prihvatiti odbranu okrivljenog u dijelu u kojem je naveo da je zdrastveno stanje njegove kćerke jedan od razloga što nije ispoštovao dogovor sa oštećenim a ovo sa razloga što je okrivljeni u vrijeme kada je preuzeo vozilo od oštećenog, a kako je to sam u svojoj odbrani naveo, već bio u teškoj finansijskoj situaciji, zbog bolesti kćerke što je i bio razlog da prethodno proda svoje vozilo, jer im je bio potreban novac za liječenje, a pri tom imajući u vidu da oštećenom ni jednom nije rekao pa ni prilikom preuzimanja vozila a ni kasnije sve do podnošenja krivične prijave, da je on dužnik trećim licima ( tj. tek kada je saznao da je podnijeta krivična prijava protiv njega, tada je rekao da mu je to vozilo oduzeto kao i još dva na ime nekog duga koji je imao prema trećim licima) što znači da je tada znao da neće biti u mogućnosti da ispoštuje dogovor sa oštećenim, nego je te okolnosti prikrio od oštećenog i lažno mu prikazao činejnicu da će isplatiti kupoprodajnu cijenu za automobila kod unapred stvorene namjere da to ne učini. </span>
</p>
<p class="p6"></p>
<p class="p6">
<span>Okolnost da je okrivljeni prikrio oštećenom činjenicu da duguje i trećim licima zbog čega su mu oduzeta i predmetno i još dva vozila, dodatno kod suda potkrepljuje uvjrenje da mu je namjera bila prevarna, a ovo iz razloga što je oštećenom to rekao tek nakon  što je saznao da je isti podnio krivičnu prijavu protiv njega. Dakle, okrivljeni ni jednom od peduzimanja vozila oštećenom ne govori da je već dužnik trećim licima, pa ni onda kada mu je vozilo oduzeto od trećeg lica na ime duga, medjutim svaki put kada ga je oštećeni nazvao uvjeravao je istog da će mu platiti dug, odnosno ostatak kupoprodajne cijene, odnosno da očekuje razne prilive po osnovu obavljenih poslova,dakle ni jednom ne pominjući da je upravo on dužnik, već to oštećenom govori tek nakon što je od istog saznao da je protiv njega podnijeta krivična prijava.</span>
</p>
<p class="p6"></p>
<p class="p6">
<span>Sud nije prihvatio dio odbrane okrivljenog koji je naveo da je predmetno vozilo prodao izvjesnom B. ovo tim prije kada se uzme u obzir  da isti nije znao prezime tog B. kao ni druge njegove lične podatke, te da je od tog novca trebao oštećenom da isplati ostatak kupoprodajne cijene, jer sud smatra da je ovaj njegov navod usmjeren na izbjegavanje krivice, ovo tim prije kada se uzme u obzir da je oštećeni rekao da mu okrivljeni nije pominjao bilo kojeg B. a kada je okrivljenog pozivao da ga pita kada će da mu isplati ostatak kupoprodajne ciijene.</span>
</p>
<p class="p6"></p>
<p class="p6">
<span>Bez uticaja na krivicu okrivljenog je činejnica da je okrivljeni u toku krivičnog postupak nudio oštećenom da mu vrati vozilo (posle dvije godine od prodaje) te da mu na ime kompenzacije preda odredjen grajdeivnski materijal jer je takvo ponašanje okrivljenog posledica vodjenja krivičnog postupka a ne dokaz da isti nije imao prevarnu namjeru u vrijeme kupovine predmetnog vozila.</span>
</p>
<p class="p6"></p>
<p class="p6">
<span>Na ovaj način u radnjama okrivljenog K. D. ostvarena su sva bitna obilježja bića krivičnog djela prevare iz čl. 244. st. 1. KZ-a. Okrivljeni je postupao sa umišljajem u namjeri da pribavi protivpravnu imovinsku korist, a koju je pribavio u iznosu od 1.200,00 eura lažno prikazujući da će oštećenom platiti  novac na ime kupoprodajne cijene vozila, a kod unaprijed stvorene namjere da to ne učini, istog doveo u zabludu i time ga naveo da mu na štetu svoje imovine preda vozilo vrijednosti 1.300,00 eura od kojih je platio samo 100,00 eura, prednje iako je znao da je ovakav osnov sticanja protivpravan.</span>
</p>
<p class="p6">
<span class="s1"> </span>
</p>
<p class="p6">
<span>Prilikom odluke o vrsti i visini kazne koju okrivljenom treba izreći sud je imao u vidu da je u zakoniku za ovo krivično djelo propisana novčana kazna ili zatvor do tri godine, pa je u konkretnom slučaju okrivljenog osudio na kaznu zatvora u trajanju od 30 dana smatrajući da će se ovom efektivnom kaznom ostvariti svrha kažnjavanja, a to znači da će ona dovoljno uticati na okrivljenog kao i na buduće učinioce krivičnih djela da ubuduće ne čini ovakva i slična krivična djela tj. da će se ostvariti ciljevi specijalne i generalne prevencije. Sud smatra da je izrečena kazna srazmjerna težini učinjenog krivičnog djela, okolnostima kod kojima je učinjeno i ličnosti okrivljenog kao izvršioca.</span>
</p>
<p class="p6">
<span>Sud je shodno čl. 42 Krivičnog zakonika kao olakšavajuće okolnosti na strani okrivljenog cijenio njegove porodične prilike, činjenicu da je otac mal. djeteta, dok je kao otežavajuću okolnost cijenio njegovu raniju osuđivanost. </span>
</p>
<p class="p6"></p>
<p class="p6">
<span>Imajući u vidu naprijed navedeno te primjenom odredbi čl. 3, 5, 8, 13, 15, 32, 33, 36 i 42. KZ-a i čl. 368. i 374. ZKP-a, odlučeno je kao u izreci. </span>
</p>
<p class="p6"></p>
<p class="p6">
<span>Sud je obavezao okrivljenog da na ime sudskog paušala uplati iznos od 50,00 eura u roku od 60 dana od dana pravosnažnosti presude, na žiro račun broj 832-16-52 u korist Budžeta Crne Gore, s pozivom na poslovni broj K. 368/12/12.</span>
</p>
<p class="p6"></p>
<p class="p6">
<span>Sud je obavezao okrivljenog da oštećenom M. S. iz B., isplati iznos od 1.100,00 eura u roku od 3 mjeseca od dana pravosnažnosti presude pod prijetnjom prinudnog izvršenja, a obzirom da je okrivljeni oštećenom i nakon podnošenje krivične prijave isplatio istom još 100 eura, na ime kupoprodajne cijene.</span>
</p>
<p class="p5"></p>
<p class="p3">
<span>OSNOVNI SUD U KOTORU</span>
</p>
<p class="p3">
<span>Dana, 23.05.2013. godine</span>
</p>
<p class="p5"></p>
<p class="p7">
<span>     Zapisničar			                                                Sudija</span>
</p>
<p class="p5">
<span>Ana-Marija Petković			           	                  Momirka Marović</span>
</p>
<p class="p5"></p>
<p class="p6"></p>
<p class="p5">
<span>	PRAVNA POUKA: Protiv ove presude ima sa pravo žalnbe u roku od 8 dana od dana prijema ista Višem sudu u Podgorici, a preko ovog suda.</span>
</p>
<p class="p6">
<span> </span>
</p>
<p class="p6">
<span>  </span>
</p>
<p class="p3"></p>
<p class="p5"></p>
<p class="p2"></p>
<p class="p8"></p>
<p class="p8"></p>
<p class="p2"></p>


</body>
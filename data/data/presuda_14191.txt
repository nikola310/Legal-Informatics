<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p2{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Arial;font-size:14pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p8{margin-left:0.5in;text-align:justify;hyphenate:auto;font-family:Times New Roman;font-size:12pt;}
.p9{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p10{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:12pt;}
.s1{font-size:14pt;font-weight:bold;}
.s2{font-weight:bold;}
.s3{font-size:16pt;font-weight:bold;}
.s4{font-weight:bold;font-style:italic;}
.s5{font-family:Times New Roman;font-weight:bold;font-style:italic;}
.s6{font-family:Arial;font-size:14pt;font-weight:bold;font-style:italic;}
.s7{font-size:14pt;font-weight:bold;font-style:italic;}
</style>
<meta content="ikonija.sibalic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span>                                                                                                                       </span><span class="s1">K. br. 58/12</span>
</p>
<p class="p3"></p>
<p class="p3">
<span> </span>
</p>
<p class="p4">
<span class="s2">     </span><span class="s3">U IME CRNE GORE</span>
</p>
<p class="p4"></p>
<p class="p4"></p>
<p class="p5">
<span>	OSNOVNI SUD U ŽABLJAKU, kao prvostepeni krivični, po predsjedniku suda Anđelić Mihailu,  uz sudjelovanje namještenika Šibalić Ikonije kao zapisničara, u  krivičnom  predmetu protiv okrivljenog L.V. iz D., ... bb, zbog krivičnog djela  nedozvoljene polne radnje iz čl. 208 st. 1 u vezi krivičnog djela iz čl. 204 st. 1 KZ, po optužnom predlogu ODT iz Pljevalja Kt. Br.  325/12 od 17.12.2012. godine, na glavnom pretresu održanom dana 22.01.2013. godine, u prisustvu zamjenika ODT Đurović Veljka, okrivljenog i oštećene L.A.,   donio je i istog dana  javno objavio  </span>
</p>
<p class="p1"></p>
<p class="p1">
<span class="s2">P R E S U D U</span>
</p>
<p class="p4"></p>
<p class="p5">
<span>	Okrivljeni  L.V.od oca R. i majke D. rođene M., rođen .... godine  u P., sa prebivalištem u D., ... bb.,  JMB ...,  državljanin Crne Gore, govori srpskim jezikom, razumije crnogorski jezik,  neoženjen,  završio srednju  medicinsku školu, student medicine, srednjeg  imovnog stanja,   ranije neosudjivan,  protiv njega se ne vodi postupak za drugo  krivično djelo.</span>
</p>
<p class="p1">
<span class="s4">K  r  i  v     j  e</span>
</p>
<p class="p6">
<span class="s4">	</span><span class="s5">Što je</span>
</p>
<p class="p3"></p>
<p class="p5">
<span>	Dana 07. 12. 2012. godine  oko 03,00 h, na regionalnom putu Žabljak – Đurđevića Tara, u mjestu Vrela, opština Žabljak, u automobilu marke „Golf“ reg. Oznake PG ..., nakon što je vozilo parkirao i oštećenoj L.A. saopštio da će sa tog mjesta krenuti tek kad on svrši, pa nakon što je oštećena počela da moli okrivljenog da to ne čini , okrivljeni je u cilju zadovoljenja polnog nagona protivno volji oštećene rukama oštećenu dodirivao po intimnim dijelovima  tijela, po nogama, butinama i zadnjici, zahtijevajući od oštećene da stupe u seksualni odnos i u jednom trenutku je rukama uhvatio za vrat oštećenu govoreći joj da to moraju završit, nakon čega se oštećena otrgla, izašla iz vozila i mobilnim telefonom pozvala policiju, koja je nakon deset minuta došla na lice mjesta, </span>
</p>
<p class="p7">
<span>-  čime je izvršio krivično djelo nedozvoljene polne radnje iz čl. 208 st. 1 u vezi krivičnog djela iz čl. 204 st. 1  Krivičnog zakonika  (KZ ),</span>
</p>
<p class="p7">
<span>pa ga sud na osnovu navedenog zakonskog propisa i čl. 4, 5, 13, 15, 32, 39 st.2 tač.4,  čl.  42, Krivičnog zakonika  /KZ / i čl. 226 st.1 i 2 tač.9 i st.3 , čl. 229  i 374 Zakonika o krivičnom postupku /ZKP-a/</span>
</p>
<p class="p1">
<span class="s2">O S U DJ U J E</span>
</p>
<p class="p3"></p>
<p class="p5">
<span>	Na novčanu kaznu u iznosu od 800,00  (osamstotina) € koju je okrivljeni  dužan platiti u roku od  3 (tri) mjeseca od dana pravosnažnosti presude što ako ne uradi ista će mu se zamijeniti kaznom zatvora  tako što će se svakih započetih 25 € novčane kazne  računati kao jedan dan kazne zatvora.</span>
</p>
<p class="p5">
<span>	Okrivljeni  je dužan platiti paušal u iznosu od 55€  u roku od 15 dana po pravosnažnosti presude, dok drugih troškova krivičnog postupka nije bilo.</span>
</p>
<p class="p8"></p>
<p class="p1">
<span class="s4">O b r a z l o ž e nj e</span>
</p>
<p class="p4"></p>
<p class="p7">
<span>ODT iz Pljevalja u optužnom predlogu Kt. br. 325/12 od 17. 12. 2012 godine dajući opis radnje izvršenja pravno je ocijenio da je okrivljeni počinio krivično djelo nedozvoljene polne radnje iz čl. 208 st. 1 u vezi krivičnog djela iz čl. 204 st. 1  KZ,na način, mjesto i u vrijeme kako je to bliže opisano izrekom presude, predlažući da se okrivljeni nakon održanog pretresa za počinjeno djelo oglasi krivim i osudi po zakonu. Na pretresu je ostao pri navodima iz optužnog akta i saglasio se sa predlogom okrivljenog  da se zbog priznanja okrivljenog ne provode dokazi u pravcu utvrđivanja krivice i postojanja krivičnog djela  osim da se oštećena izjasni  o navodima optužnog akta i izvrši uvid u podatke iz kaznene evidencije za okrivljenog a u završnoj riječi je ostao pri iznijetom i zatražio da se okrivljeni  oglasi krivim i osudi po zakonu . </span>
</p>
<p class="p5">
<span>	Oštećena L.A. se pridružila predlogu zamjenika ODT-a iz Pljevalja.  	</span>
</p>
<p class="p5">
<span>	Okrivljeni  je u svojoj odbrani na glavnom pretresu u cjelosti priznao krivicu i počinjeno krivično djelo na način mjesto i vrijeme kako je bliže označio ODT iz Pljevalja u  optužnom predlogu i posebno ukazao , da se  zbog toga što je učinio kaje, da  mu je  iskreno  žao što  se kritične prilike tako ponio prema oštećenoj, da je kritične prilike  bio i pod uticajem alkohola  ali da je  to njegova  greška, da se izvinjava oštećenoj, da kritične prilike  nije imao namjeru da bude toliko grub ali sve je tako ispalo i da  o tome neće da dalje detaljiše, te konačno, da je saglasan,  ako su sa tim saglasni i ostali učesnici postupka da se dalje ne provode dokazi u ovom predmetu niti saslušavaju svjedoci jer priznaje i krivično djelo koje mu je stavljeno na teret i krivicu.  U završnoj riječi je još jednom ukazao da priznaje krivicu i počinjeno krivično djelo, zbog svega što je učinio se kaje i izvinjava se oštećenoj a ocjenu svoje odgovornosti je prepustio  sudu.</span>
</p>
<p class="p5">
<span>	Gornje priznanje okrivljenog  sud je cijenio kao potpuno, jasno i istinito, a posebno nakon izjašnjenja oštećene, jer to priznanje ima svoju potpunu podlogu u iskazu oštećene, radi čega je dalje prihvatio saglasne predloge ODT-a i oštećene  da se u dokaznom postupku ne provode drugi dokazi osim  saslušanje oštećene – svjedoka L.A. i izvrši uvid u izvod iz KE za okrivljenog -  čl. 458 st. 2 ZKP-a.  </span>
</p>
<p class="p5">
<span>	Sud je u dokaznom postupku  saslušao svjedoka – oštećenu L.A.  te pročitao izvod iz KE za optuženog izdat od Uprave policije – PJ Podgorica  br. 29-245/123-31353/2-4765 od 27. 11.2012. godine, dok ostale dokaze nije provodio imajući u vidu prednje.</span>
</p>
<p class="p5">
<span>	Iz iskaza svjedoka – oštećene L.A. proizilazi,  da se kritični događaj  desio 7. 12.2012. godine oko 0,3 časa, da zna šta se   optužnim predlogom okrivljenom stavlja na teret, da  se  događaj desio na način, mjesto i u vrijeme kako je  optužnim predlogom  ODT-a opisano, pa imajući u vidu osjetljivost događaja, te priznanje okrivljenog,  to je  dalje ukazala da je nepotrebno da se  o ovom događaju   detaljnije izjašnjava. </span>
</p>
<p class="p5">
<span>  	Iz izvoda iz KE za okrivljenog sud je utvrdio da isti ranije nije osuđivan.</span>
</p>
<p class="p5">
<span>	Na osnovu savjesne i brižljive ocjene provedenih  dokaza, te potpunog priznanja okrivljenog a cijeneći sve u smislu  čl. 17 i 370 ZKP-a, sud je na pouzdan način utvrdio činjenično stanje bliže opisano izrekom presude tj.da je okrivljeni dana 07. 12. 2012. godine  oko 03,00 h, na regionalnom putu Žabljak – Đurđevića Tara, u mjestu Vrela, opština Žabljak, u automobilu marke „Golf“ reg. Oznake PG ..., nakon što je vozilo parkirao i oštećenoj L.A. saopštio da će sa tog mjesta krenuti tek kad on svrši, pa nakon što je oštećena počela da moli okrivljenog da to ne čini , okrivljeni je u cilju zadovoljenja polnog nagona protivno volji oštećene rukama oštećenu dodirivao po intimnim dijelovima  tijela, po nogama, butinama i zadnjici, zahtijevajući od oštećene da stupe u seksualni odnos i u jednom trenutku je rukama uhvatio za vrat oštećenu govoreći joj da to moraju završit, nakon čega se oštećena otrgla, izašla iz vozila i mobilnim telefonom pozvala policiju, koja je nakon deset minuta došla na lice mjesta. </span>
</p>
<p class="p5">
<span>	Pravnom ocjenom ovako utvrdjenog činjeničnog stanja, sud nalazi da se u radnji okrivljenog stiču svi bitni elementi krivičnog djela nedozvoljene polne radnje iz čl. 208 st. 1 u vezi krivičnog djela iz čl. 204 st. 1  KZ,  koje djelo čini svaki onaj izvršilac koji prinudi drugog da izvrši neku drugu polnu radnju, a koja se ne odnosi na radnju iz  čl. 204 st. 1 i 2, čl. 205 st. 1 i 2, čl. 206 st.1 i 207 st. 1 do 3 KZ, što dalje znači da je objekat krivično pravne zaštite ovoga djela  sfera seksualnih odnosa, te se radnjama izvršenja vrši napad na seksualnu slobodu pojedinca  a u konkretnom slučaju izvršene inkriminisane radnje učinioca  imale su za cilj zadovoljenje polnog nagona okrivljenog a protivno volji oštećene. Sud zaključuje, da su radnje izvršioca bile nepristojne i bestidne, te prešle granice  normalnog ponašanja  a učinjene su u okolnostima kršenja osnovnih normi seksualnog morala i protivno volji oštećene tj. uz prinudu. U konkretnom slučaju izvršilac je postupao sa umišljajem jer je bio svjestan svih okolnosti inkriminisane radnje, kao i posledice ovoga djela pa je htio njegovo izvršenje. </span>
</p>
<p class="p7">
<span>Oglašavajući okrivljenog  krivim sud mu je izrekao novčanu kaznu u iznosu od  800 /osamstotina/ € a  sa rokom plaćanja od tri mjeseca a ovo pri ocjeni  da radi krivično pravne zaštite nije bilo nužno izricati  kaznu zatvora  kao alternativno  predvidjenu kaznu za ovo krivično djelo. Odlučujući da okrivljenom  izrekne novčanu kaznu sud je imao u vidu  okolnosti iz čl. 42 KZ , pa je u odsustvu otežavajućih okonosti, od olakšavajućih okolnosti, cijenio da je okrivljeni u potpunosti  priznao krivicu i počinjeno krivično djelo, da se izvinuo oštećenoj, da zbog učinjenog izražava kajanje,  da ranije nije osudjivan, njegov korektan odnos prema sudu, raniji život i ponašanje,  te konačno ,  da će se izricanjem novčane kazne  u naznačenom iznosu ostvariti svrha kažnjavanja iz čl. 32 KZ, pri čemu je sud imao u vidu i činjenicu, da je zbog svoje životne dobi  okrivljeni u poziciji da punom radnom aktivnošću realno može sticati odnosno ostvarivati prihode svojim radom, ali da ti prihodi nijesu redovni radi čega mu je produžio rok  plaćanja kazne na tri mjeseca. </span>
</p>
<p class="p7">
<span>Oglašavajući okrivljenog krivim,  sud ga je obavezao da plati paušal u iznosu od  55€ shodno čl. čl. 226 st.1 i 2 tač.9 i st.3 ZKP-a a imajući u vidu trajanje, složenost postupka i imovno stanje okrivljenog, dok drugih troškova krivičnog postupka nije bilo.</span>
</p>
<p class="p5">
<span>	Sa iznijetog odlučeno je kao u izreci presude.</span>
</p>
<p class="p9">
<span class="s4">OSNOVNI SUD U ŽABLJAKU, dana 22. 01. 2012. godine</span>
</p>
<p class="p10">
<span class="s4"> ZAPISNIČAR	                                                                     PREDSJEDNIK SUDA</span>
</p>
<p class="p10">
<span class="s4">Ikonija Šibalić,s,r.</span><span class="s6">                                                   </span><span class="s7">Mihailo Andjelić</span><span class="s4">,s.r.</span>
</p>
<p class="p3"></p>
<p class="p10">
<span class="s4">PRAVNA POUKA:</span>
</p>
<p class="p5">
<span>Protiv ove presude dopuštena je žalba u roku</span>
</p>
<p class="p5">
<span>od 8 dana po prijemu pismenog otpravka</span>
</p>
<p class="p3">
<span>iste preko ovog suda Višem sudu Bijelo Polje</span>
</p>


</body>
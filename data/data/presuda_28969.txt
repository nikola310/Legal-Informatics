<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1">
<span>  </span>
</p>
<p class="p2">
<!--Image link to '0.jpg' can be here-->
<span>                  </span>
</p>
<p class="p1">
<span>  Posl.br.K. 4/13/13</span>
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p4">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zaspiničara Tamare Počanić, u krivičnom predmetu protiv opt. Z I kojeg brani adv. V Z iz B zbog krivičnog djela razbojništva iz čl.242 st.1 Krivičnog zakonika, koji se vodi po optužnici ODT-a Kotor Kt.br.  od 11.01.2013. godine, nakon održanog glavnog i javnog pretresa dana 05.02.2013. godine u prisustvu zamjenika ODT-a Kotor Ljiljane Milić, optuženog i njegovog branioca donio je i javno objavio sljedeću</span>
</p>
<p class="p4"></p>
<p class="p2">
<span>PRESUDU</span>
</p>
<p class="p2"></p>
<p class="p4">
<span>Optuženi Z Iod oca N i majke S, rođene A, rođen  godine u C, stalno nastanjen u B, C D 9, državljanin C G, neoženjen, bez djece, učenik, sa završenom SSS, lošeg imovnog stanja, neosuđivan, protiv kojeg se pred Osnovnim sudom u Kotoru vodi postupak za krivično djelo teške krađe u produženom trajanju iz čl.240 st.1 tač.1 u vezi čl.49 Krivičnog zakonika,</span>
</p>
<p class="p4"></p>
<p class="p2">
<span>K r i v     j e</span>
</p>
<p class="p4">
<span>Što je,</span>
</p>
<p class="p4">
<span>	</span>
</p>
<p class="p4">
<span>	Dana 30.12.2012.godine u 03,40 časova u B u prostorijama A K "C" u namjeri da se bi pribavi protivpravnu imovinsku korist, pri čemu je bio uračunljiv i svjestan svoga djela i njegove zabranjenosti, a čije je izvršenje htio, upotrebom sile i prijetnje da će mu napasti na život, od zaposlenog u klubu Ć M iz P oduzeo 2.805,00 eura - pazar koji se tada nalazio u kutiji na pultu kluba, vlasništvo A K "C", na način što je maskiran preko glave i lica sa kapuljačom dukserice i šalom preko lica, držeći u ruci predmet nalik na automatski pištolj "hekler", istom se obratio riječima "daj pare, vamo brže", pa kada mu je oštećeni u strahu za svoj život predao novac, napustio lice mjesta, </span>
</p>
<p class="p4"></p>
<p class="p4">
<span>	- čime je učinio krivično djelo razbojništva iz čl.242 st.1 Krivičnog zakonika.</span>
</p>
<p class="p4"></p>
<p class="p4">
<span>Pa ga sud na osnovu naprijed navedene krivično pravne odredbe i članova 2, 4, 5, 8, 13, 15, 32, 33, 36, 42, 45, 46, 51 Krivičnog zakonika i čl.227, 229, 239, 368 i 374 ZKP-a </span>
</p>
<p class="p2">
<span>OSUĐUJE</span>
</p>
<p class="p2"></p>
<p class="p4">
<span>Na kaznu zatvora u trajanju od 6 (šest) mjeseci koju će izdržati nakon pravosnažnosti presude, a u koju kaznu se ima uračunati vrijeme koje je optuženi proveo u pritvoru, koji je određen rješenjem sudije za istragu ovog suda Kri. 1/13 od 02.01.2013. godine i produžen rješenjima Kv. 19/13 od 14.01.2013. godine, a koji pritvor traje od 31.12.2012. godine i dalje. </span>
</p>
<p class="p4"></p>
<p class="p4">
<span>Dužan je optuženi na ime  sudskog paušala uplatiti iznos od 55,00 eura u roku od 15 dana od dana pravosnažnosti presude u korist Budžeta Crne Gore na žiro račun br.832-16-52.</span>
</p>
<p class="p4"></p>
<p class="p4">
<span>Dužan je optuženi na ime imovinskopravnog zahtjeva uplatiti oštećenom A K "C" B iznos od 2.805,00 eura u roku od tri mjeseca od dana pravosnažnosti presude. </span>
</p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p4">
<span>ODT iz Kotora podnio je ovom sudu optužnicu protiv Z Istavljajući mu na teret izvršenje krivičnog djela razbojništva iz čl.242 st.1 Krivičnog zakonika. </span>
</p>
<p class="p4"></p>
<p class="p4">
<span>U svojoj odbrani opt. Z I je pred ODT-om Kotor izjavio da je kritične noći bio kod kuće sa djevojkom T M i to do ponoći, odnosno do 01,00h kada je ona pošla kući. Poslije toga su se još neko vrijeme dopisivali i on je otišao da spava oko 03-03,30h. Čitavu noć nije izlazio iz kuće, za šta ima svjedoka babu - očevu tetku D V sa kojom živi u istoj kući. Ona bi sigurno čula da je izlazio, a inače novac od 850,00 eura ona mu je dala, jer mu je isti bio potreban za kontrolu u B, jer ima ugrađen implatant za odvikavanje od alkohola i narkotika. Nije izvršio razbojništvo, a naročito ne jer poznaje šefa A  "C" B V i s njim se druži, kao i sa radnicima tog kluba. Dodao je da poznaje i Ć, ali  da ne posjeduje nikakvo oružje, te da nije imao namjeru da pobjegne, već da proslavi Novu godinu u B sa svojom porodicom.</span>
</p>
<p class="p4"></p>
<p class="p4">
<span>U cilju rasvjetljenja činjeničnog stanja i krivice optuženog sud je u dokaznom postupku proveo sljedeće dokaze: saslušao svjedoka-ovlašćenog predstavnika oštećenog V B, svjedoka Ć M, pročitao pismene dokaze: zapisnik o uviđaju UP PJ B Ku.  od 30.12.2012. godine sa fotoelaboratom broj  od 31.12.2012. godine, potvrdu o privremeno oduzetim predmetima UP PJ B br.  od 31.12.2012. godine, zapisnik o prepoznavanju ODT Kotor br. 791/12 od 31.12.2012. godine sa fotoelaboratom o izvršenom prepoznavanju, izvršio uvid u snimak video nadzora sačinjen prilikom izvršenja krivičnog djela, pročitao izvod iz kaznene evidencije za optuženog UP Ispostava C od 17.01.2013.godine.</span>
</p>
<p class="p4"></p>
<p class="p4">
<span>Svjedok-ovlašćeni predstavnik oštećenog V B je izjavio da je zaposlen u "M" doo iz P čiji je vlasnik njegov rođak i poslovođa je pet A K "Cessar" koje imaju u Budvi i dvije kladionice"O" u B. Radnici koji su zaposleni u tim klubovima, a koji rade u tri smjene novac zadužuju u posebnoj kasi i taj novac isključivo služi za isplatu dobitaka. Novac koji igrači ubacuju u aparate ostaju u aparatima i zaposleni ga ne mogu vaditi i njime plaćati dobitke, već samo tim novcem koji je u kasi. On kao poslovođa vodi računa da u klubovima u svakom momentu bude oko 2.000,00 eura, odnosno 3.000,00 eura u klubovima koji imaju veći promet, a ako zaposleni jave da raspolažu nešto manjom količinom gotovine, on dopuni do 3.000,00 eura. Kritične večeri on je bio kod radnika druge smjene N R koji mu je rekao da mu je ostalo oko 1.600,00 eura, pa mu je on donio još 1.500,00 eura tako da je u vrijeme kada mu je on donio novac, oko 16,00h u kasi bilo 3.100,00 eura. Kada se vrši primopredaja smjene radnici međusobno predaju taj iznos i oni tačno znaju koliko novca zatiču i koliko na kraju smjene razduže. Ne zna tačno koliko je novca Ć imao kada je počeo da radi, ali je Ć to morao znati, a vjerovatno je da je imao oko 2.500,00 eura kako je Ć izjavio. Kritične večeri, oko 03,00-03,30h Ć ga je pozvao na telefon, a kada mu se javio po glasu je primijetio da je uzbuđen i rekao mu je da hitno đođe, da su opljačkani i on je odmah otišao u klub. Prilikom uviđaja od strane policije on i Ć su popisali stanje na aparatima i konstatovali da je oduzeto tačno 2.805,00 eura, a koji iznos je predstavljao zbir 2.500,00 eura koje je Ć preuzeo i 305,00 eura je prihodovao od ruleta. Dodao je da je manjak utvrđen na osnovu internih svesaka, koje nisu ovjerene, u kojima se upisuje pazar i na osnovu izjava, sve u prisustvu policije. Ne postoji pisano pravilo kako se čuva novac u A , ali imaju sef u kojem čuvaju veći iznos novca, dok manji iznos novca drže u fioci radi eventualnih isplata. Kritične večeri je bilo više posla, bilo je više isplata zbog čega su uzeli novac iz sefa i isti držali u fioci, zbog čega iznos novca od 2.805,00 eura nije bio u fioci kritične večeri. On poznaje optuženog kao lice koje je dolazilo u Automat klub. Pored Ć u A klubu zaposleni su V J i R N i oni na isti način zadužuju i razdužuju novac kao i Ć. Znalo se desiti ranije da bude manjka zbog velikog prometa, ali je isti bio u iznosu od 10-20 eura. Optuženi je dolazio u A klub, poznavao je zaposlene, a Ć je počeo da radi nekoliko dana prije kritične večeri, ali je ranije dolazio u klub. Kao ovlašćeni predstavnik oštećenog nije se pridružio krivičnom gonjenju, a postavio je imovinskopravni zahtjev.</span>
</p>
<p class="p4"></p>
<p class="p4">
<span>Svjedok Ć M  pred ODT-om Kotor je izjavio da je zaposlen u A klubu "C" u B čiji je vlasnik V M iz P. Počeo je da radi u istom 24.12.2012. godine na poslovima operatera, odnosno uključuje aparate i isplaćuje dobitke. Klub radi u tri smjene i rade još dvojica kolega, tako da je svaki od njih u jednoj smjeni. Njegova smjena je počela 29.12.2012. godine u 23,00h. Prilikom primopredaje smjene, oni usmeno obavijeste jedan drugog da li klub radi sa dobitkom ili gubitkom, ali fizički ne broje novčanice, tako da on nije znao koliko je tačno novca bilo u kasi kada je preuzeo smjenu, ali zna da je bilo otprilike 2.500,00 eura. Tokom smjene on je imao oko 5-6 mušterija i zarada je bila oko 300,00 eura. Poslednje mušterije su napustile klub oko 03,30h i on je ostao sam unutra. Negdje oko 03,40h u klub je ušao jedan momak u uskim teget farmerkama sa crnim patika-cipelama, sivim duksom i crnom jaknom. Kapuljača od dukserice mu je bila navučena, a preko lica je imao šal. Odmah mu je rekao "daj pare vamo brže". U ruci je imao automatski pištolj za koji je u prvi mah pomislio da se radi o pištolju tipa "Hekler". Čuo je škljocanje prilikom repetiranja pa je zbog toga bio siguran da se radilo o pravom oružju. On je prethodno kada je isplaćivao poslednje momke koji su bili u klubu izvadio papirnu kutiju u kojoj drže novac, tako da mu je ona u momentu kada je došao optuženi bila na pultu pored njega i samo mu je istu dodao u ruke, a izvršilac je uzeo kutiju i istrčao napolje. On je odmah pozvao šefa V B koji je pozvao policiju koja je ubrzo došla. Dao je izjavu policiji i skinuli su snimke video nadzora na licu mjesta. Opisao je policiji izvršioca, jer je mogao dobro da vidi njegovu figuru, oči, dio čela i nosa, a takođe i da je  izuzetno je mršav. Sutradan ujutru su ga pozvali radi prepoznavanja. Kada je došao u policiju, uveli su ga u jednu prostoriju i okrenuli leđa prema staklenom zidu, a u međuvremenu uveli pet lica i kada se okrenuo prema staklenom zidu prepoznao je izvršioca. Poslije toga su im promijenili mjesta i on je opet istu osobu prepoznao, a bio je siguran da je to on po boji očiju i dijelu čela koji je vidio, kao i nosu i figuri i tek se tada sjetio da je to Z I koji je dolazio u A K. Optužnog nije vidio prije prepoznavanja u policiji, niti mu je neko od policajaca sugerisao ko je izvršilac. Što se tiče iznosa oduzetog novca objasnio je da su oni nakon dolaska policije na licu mjesta izvršili popis i utvrdili su da im je oduzeto 2.805,00 eura i to u apoenima od 100,00 eura, 50,00 eura, 20,00 eura, 10,00 eura i 5,00 eura. On je siguran da je bilo desetak novčanica od 100,00 eura i desetak od 50,00 eura, dok su ostale morale biti u sitnim spoenima, jer dosta igrača igra na aparatima koji rade na sitnije apoene, pa oni moraju držati manje novčanice da bi mogli usitniti novac igračima. Na glavnom pretresu je dodao da Z I odgovara licu koje je oduzelo novac iz A kluba, ali da nije siguran da je on izvršilac, i da ne želi da zbog njegove riječi neko odgovara i ide u zatvor, a ranije je to sa sigurnošću tvrdio, jer je bio u šoku, te da  je tek nakon mjesec dana shvatio u kakvom šoku je bio. Objasnio je da je njegov potpis na zapisniku o saslušanju, a prije saslušanja je bio upozoren na prava i obaveze i svjestan je svih posljedica, ali se prvi put susreo s ovim, bio je uplašen za sopstveni život, jer je pištolj bio uperen u njega. On se zbog svog stanja nije obraćao ljekaru, niti ima medicinsku dokumentaciju o tome.</span>
</p>
<p class="p4"></p>
<p class="p4">
<span>Zastupnik optužbe je prigovorio iskazu svjedoka Ć M datim na glavnom pretresu navodeći da je takav njegov iskaz u suprotnosti s iskazom koji je dao pred ODT-om Kotor  kada nijednom riječju nije ukazao da se nalazi u stanju šoka i da nije svjestan svog kazivanja, a svoje zdravstveno stanje ne potkrepljuje nikakvim dokazom, a prema zapsiniku o prepoznavanju lica vidi se da je svjedok Ć neposredno ukazao da je izvršilac predmetnog krivičnog djela Z I Zapisnik je bez primjedbi potpisao, kao i zapisinik o davanju izjave. </span>
</p>
<p class="p4"></p>
<p class="p4">
<span>Iz zapisnika o uviđaju UP PJ B Ku.   od 30.12.2012. godine proizilazi da su isti sačinili ovlašćeni službenici policije povodom učinjenog Ačnog djela razbojništva dana 30.12.2012. godine u B, sa lijeve strane Ul. M  P, u Automat klubu "C", opisali su izgled lica mjesta navodeći da objekat posjeduje video nadzor gdje su prilikom izvršenog krivičnog djela u funkciji bile tri kamere koje pokrivaju unutrašnji dio objekta, opisan je izgled izvršioca, a prema izjavi radnika Ć M koji je izvršioca opisao da je starosne dobi od 20-25 godina, mršavije građe, visine oko 180 cm, koji je na sebi imao crnu jaknu ispod koje je bio duks sa kapuljačom svijetlo-sive boje koju je držao preko glave i šalom preko usana, koji je tražio od svjedoka novac i on mu je dao papirnu kutiju sa pulta u kojoj se nalazilo 2.805,00 eura. Iz fotoelaborata broj 709/12 od 31.12.2012. godine konstatuje se izgled opt. Z I koji je u užim teksas farmerkama i sivoj dukserici sa kapuljačom na glavi. </span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima UP PJ B br.   od 31.12.2012. godine proizilazi da je ovlašćeni službenik navedene policije od Z I iz Budve oduzeo sljedeće predmete: novac u iznosu od 890,00 eura u sljedećim apoenima: 3x100,00 ser.broj S26196543547, S07574101909, S11440047895, 9x50,00 ser.br. Z74533606965, S33980851564, X44419146581,X65155591199,S02024909422, X64911576242, S61065789694, X08459121143, X74353377017, 1x10,00 ser.br.N28262928504, X65766904706, X49848316742,U55224955436, X79629759461, X04717161767, 12x5,00 ser.br. P16245694783,X34799948642,X32177365517,X33621630491, M16927851802, U01803873047,U53764706966,P24171634702,U19753767662, X19030969055, P06484757698, X33285280268. </span>
</p>
<p class="p4"></p>
<p class="p4">
<span>Iz zapisnika o prepoznavanju ODT Kotor br.  od 31.12.2012. godine sa fotoelaboratom o izvršenom prepoznavanju proizilazi da je prepoznavanje vršeno od strane svjedoka Ć M, a na način što su imenovanom pokazana lica čije su osnovne osobine slične onima koje je dao svjedok i svjedok je, nakon što ih je dobro razgledao, zatražio da šakom prekriju lice do nosa i sa nesumnjivom sigurnošću je ukazao na I iz B, koga je prepoznao kao izvršioca predmetnog krivičnog djela. Takođe, na isto lice je ukazao i nakon promijenjenog rasporeda stajanja lica za prepoznavanje. Iz fotoelaborata o izvršenom prepoznavanju konstatuje se izgled lica za prepoznavanje, pri čemu je jedan od njih krupniji od ostala četiri lica koji su slične fizičke konstitucije (visine, težine, boje očiju). </span>
</p>
<p class="p5"></p>
<p class="p4">
<span>Uvidom u snimak video nadzora sačinjenog prilikom izvršenja krivičnog djela konstatuje se da se na istom vidi izvršilac predmetnog krivičnog djela koji je u sivoj dukserici sa kapuljačom i pištoljem, mršavije građe, koji po fizičkoj konstituciji u potpunosti odgovara optuženom Z. </span>
</p>
<p class="p3"></p>
<p class="p4">
<span>Iz izvoda iz kaznene evidencije za optuženog UP C od 17.01.2013.godine proizilazi da opt. Z I nije ranije evidentiran u istoj.</span>
</p>
<p class="p4"></p>
<p class="p4">
<span>Cijeneći sve izvedene dokaze pojedinačno i u njihovoj međusobnoj povezanosti i u odnosu na odbranu optuženog sud je utvrdio činjenično stanje navedeno u izreci odluke.</span>
</p>
<p class="p4"></p>
<p class="p4">
<span>Ovakvo činjenično stanje sud je utvrdio iz kako iz iskaza svjedoka Ć M datim prilikom saslušanja kod ODT-a Kotor, svjedoka V B tako i iz materijalnih dokaza, video snimka A kluba, zapisnika o prepoznavanju sa fotoelaboratom, potvrdi o privremeno oduzetim predmetima i zapisnika o uviđaju sa fotoelaboratom. Svjedok Ć M je prilikom saslušanja kod ODT-a Kotor, dakle neposredno nakon što je od njega oduzet novac dok je radio u A klubu "C" dana 30.12.2012. godine izjavio da je oko 03,40h u klub je ušao momak u uskim teget farmerkama sa crnim patika-cipelama, sivim duksom i crnom jaknom, mršavije građe,  te da mu je na glavi bila kapuljača od dukserice, a preko lica je imao šal, ali on je dobro vidio njegovu figuru, oči, dio čela i nosa i izvršilac mu je odmah rekao "daj pare vamo brže", a u ruci je imao automatski pištolj "Hekler", zbog čega mu je on dao sa pulta papirnu kutiju u kojoj je bio novac. Imenovani svjedok je izvršio prepoznavanje izvršioca predmetnog krivičnog djela kod policije i iz zapisnika o prepoznavanju utvrđeno je da je svjedok Ć prilikom svake promjene rasporeda stajanja lica koja se prepoznaju sa nesumnjivom sigurnošću pokazao na opt. Z I koji je bio u sivoj dukserici koja ima kapuljaču, i to nakon što je tražio da šakom prekriju lice do nosa, a što je u saglasnosti s iskazom ovog svjedoka datim kod ODT-a Kotor kada je izjavio da je dobro vidio oči, dio čela i nosa izvršioca. Takođe, i prilikom davanja izjave policiji kada je ista vršila uviđaj svjedok Ć je detaljno opisao izvršioca što ukazuje da je, a kako je i sam izjavio vidio dobro njegovu figuru. Uvidom u snimak video nadzora i sud se neposredno uvjerio da je upravo opt. Z lice koje je izvršilo predmetno krivično djelo, s obzirom da je konstatovao njegov izgled i odjeću na snimku, kao i pištolj koji je upotrijebio za izvršenje ovog krivičnog djela. </span>
</p>
<p class="p4"></p>
<p class="p4">
<span>Međutim, svjedok Ć M na glavnom pretresu navodi da Z I odgovara licu koje je oduzelo novac iz A kluba, ali da nije siguran da je on izvršilac, da je ranije isticao da je siguran jer je bio u šoku, ali da ne želi da zbog njegove riječi bilo ko odgovara i ide u zatvor. Ovakav naknadni iskaz svjedoka Ć sud nije prihvatio, a obzirom da je isti neposredno nakon kritičnog događaja sa sigurnošću i nedvosmisleno opisao tok kritičnog događaja, detaljno opisao izgled izvršioca kojeg je potom sa sigurnošću i prepoznao prilikom prepoznavanja, o čemu je sačinjen zapisnik i fotoelaborat i iz kojeg je konstatovano da su od pet četiri lica (među njima i optuženi) iste fizičke konstitucije (visine, težine). Neprihvatljivo je objašnjenje svjedoka Ć dato na glavnom pretresu da on ne želi da zbog njegove riječi bilo ko odgovara i ide u zatvor, zbog čega za sud nije bila sporna vjerodostojnost prvog iskaza ovog svjedoka, datog kod ODT-a Kotor. </span>
</p>
<p class="p4"></p>
<p class="p4">
<span>Takođe, kod opt. Z I pronađen je iznos novca od 890,00 eura u manjim apoenima, kako to proizilazi iz potvrde o privremenom oduzimanju predmeta, a što dovodeći u vezu s iskazom svjedoka Ć M i svjedoka V B da u Automat klubu uvijek imaju novac u manjim apoenima, jer im je takav novac potreban za isplatu dobitaka i da je iznos novca od 2.805,00 eura koji je kritične prilike oduzet upravo bio u manjim apoenima, ukazuje da novac koji je oduzet od opt. Z u stvari novac A kluba "C" koji je oduzeo kritične prilike od svjedoka Ć M.</span>
</p>
<p class="p4"></p>
<p class="p4">
<span>Da je kritične prilike iz A kluba oduzet novac u iznosu od 2.805,00 eura utvrđeno je iz iskaza svjedoka V B i svjedoka ĆB M. Naime, svjedok V B je objasnio da oni u klubu u posebnoj kasi uvijek imaju od 2.000,00 do 3.000,00 eura radi isplate dobitaka klijentima, a kritične večeri radniku koji je bio u drugoj smjeni ostalo je 1.600,00 eura i on mu je donio još 1.500,00 eura oko 16,00h, što znači da je tada bilo 3.100,00 eura. Svjedok Ć je naveo da je kada je on preuzeo smjenu u kasi bilo oko 2.500,00 eura, a on je imao zarade još oko 300,00 eura. Popisom stanja na aparatima on i svjedok V su utvrdili da im je oduzeto tačno 2.805,00 eura (2.500,00 eura koje je svjedok Ć preuzeo prilikom stupanja na rad i 305,00 eura koje je prihodovao) i to u manjim apoenima, s obzirom da takve novčanice uglavnom imaju u A klubu radi isplate dobitaka. </span>
</p>
<p class="p4"></p>
<p class="p4">
<span>Odbrana optuženog Z u kojoj je isti naveo da je kritične prilike bio kod kuće, da je spavao, a da mu je novac koji je pronađen kod njega dala njegova baba, te da nije imao namjeru da pobjegne (s obzirom da iz spisa predmeta proizilazi da je isti lišen slobode na Aerodromu T), već da provede novogodišnje praznike sa porodicom u B za sud je bila u cjelosti neprihvatljiva i neuvjerljiva, jer je opovrgnuta ostalim provedenim dokazima i očigledno smišljenja radi izbjegavanja krivice (kao i pokušaj okrivljenog da napusti C G).</span>
</p>
<p class="p4"></p>
<p class="p4">
<span>Ovakvim radnjama optuženog - upotreba prijetnje, koja je u konkretnom slučaju kvalifikovana, ozbiljna i ostvarljiva, jer se neposredno odnosila na život i tijelo svjedoka Ć M, s obzirom da je optuženi sa uperenim pištoljem prinudio svjedoka da mu preda novac, a svjedok je čuo škljocanje prilikom repetiranja oružja, a što mu je ukazivalo da je pištolj pravi - i oduzimanje tuđe pokretne stvari, novca u iznosu od 2.805,00 eura u namjeri da njenim prisvajanjem sebi pribavi protivpravnu imovinsku korist, ostvarena su sva bitna obilježja bića krivičnog djela razbojništva iz čl.242 st.1 Krivičnog zakonika. </span>
</p>
<p class="p4"></p>
<p class="p4">
<span>Optuženi je postupao sa direktinim umišljajem jer je bio svjestan svog djela i htio je njegovo izvršenje, odnosno postupao je u namjeri da upotrebom prijetnje pomoću pištolja prinudi zaposlenog u A klubu "C", u konkretnom slučaju svjedoka Ć Mda mu preda novčani iznos i u tom iznosu (u konkretnom slučaju iznosu od 2.805,00 eura) za sebe pribavi protivpravnu imovinsku korist. </span>
</p>
<p class="p4"></p>
<p class="p4">
<span>Prilikom odluke o vrsti i visini kazne sud je imao u vidu da je za krivično djelo razbojništva iz čl.242 st.1 u Krivičnom zakoniku predviđena kazna zatvora od dvije do deset godina. U konkretnom slučaju sud je u smislu čl.42 KZ cijenio sve okolnosti koje utiču da kazna bude veća ili manja, pa je kao olakšavajuće okolnosti na strani optuženog cijenio njegovu mladost, kao i činjenicu da se oštećeni nije pridružio krivičnom gonjenju, a koje okolnosti je sud cijenio kao naročito olakšavajuće, pa mu je primjenom čl.45 i 46 KZ ublažio kaznu i osudio ga na kaznu zatvora u trajanju od šest mjeseci. U izrečenu kaznu shodno čl.51 KZ optuženom se uračunava i  vrijeme koje je proveo u pritvoru, koji j određen rješenjem sudije za istragu ovog suda Kri. 1/13 od 02.01.2013. godine i produžen rješenjima Kv. 19/13 od 14.01.2013. godine, a koji pritvor traje od 31.12.2012. godine i dalje. Sud je mišljenja da je ovako ublažena kazna zatvora adekvatna ličnosti optuženog i stepenu krivice optuženog, te da će se ovakvom kaznom dovoljno uticati na optuženog koji je u adolescentnom životnom dobu, odnosno da će ista spriječiti optuženog da ubuduće čini ovakva i slična krivična djela, ali i druge potencijalne učinioce krivičnih djela, odnosno da će se istom u cjelosti ostvariti svrha kažnjavanja iz čl.32 Krivičnog zakonika u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika. </span>
</p>
<p class="p4"></p>
<p class="p4">
<span>Na osnovu svega navedenog te primjenom čl. 2, 4, 5, 8, 13, 15, 32, 33, 36, 42, 45, 46, 51 Krivičnog zakonika i čl. 227, 229, 368 i 374 ZKP-a riješeno je kao u izreci.</span>
</p>
<p class="p4"></p>
<p class="p4">
<span>Sud je obavezao optuženog na plaćanje sudskog paušala u iznosu od 55,00 eura  u roku od 15 dana od dana pravosnažnosti presude, u korist Budžeta Crne Gore na žiro račun br.832-16-52, a dokaz o uplati potrebno je da dostavi oovm sudu s pozivom na broj K.4/13/13.</span>
</p>
<p class="p4"></p>
<p class="p4">
<span>Ovlašćeni predstavnik oštećenog V B je postavio imovinskopravni zahtjev i isti je opredijelio na iznos od 2805,00 eura, za koji iznos je nesporno utvrđeno da je oduzet kritične prilike iz A kluba "C" od strane opt. Z I, zbog čega je sud shodno čl.239 ZKP-a dosudio oštećenom imovinskopravni zahtjev, odnosno obavezao optuženog da oštećenom A klubu "C" na ime imovinskopravnog zahtjeva uplati iznos do 2.805,00 eura u roku od tri mjeseca od dana pravosnažnosti presude. </span>
</p>
<p class="p2"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 05.02.2013. godine</span>
</p>
<p class="p4"></p>
<p class="p4">
<span>Zapisničar,                                                                                 S U D I J A</span>
</p>
<p class="p4">
<span>Tamara Počanić                                                                  Danijela Samardžić s.r.</span>
</p>
<p class="p4"></p>
<p class="p4">
<span>PRAVNA POUKA: Protiv ove presude ima se pravo žalbe Višem sudu u Podgorici u roku od 15 dana od dana prijema iste, a preko ovog suda.</span>
</p>
<p class="p5"></p>


</body>
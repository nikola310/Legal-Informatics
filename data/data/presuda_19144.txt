<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<title> 
</title>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span>											</span><span class="s1">K.br.162/12</span>
</p>
<p class="p2"></p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud po sudiji Ljiljani  Popović, uz sudjelovanje zapisničara Zore Leković,u krivičnom predmetu protiv optuženog R.R. iz P.,zbog krivičnog djela šumske kradje iz čl.324 st.1 Krivičnog zakonika a po optužnom predlogu ODT Pljevlja Kt.br.127/12 od 31.10.2012.godine,nakon održanog glavnog i javnog pretresa u prisustvu zamjenika ODT Pljevlja Tomčić Milivoja i optuženog R.R. dana  22.11.2012.godine,donio je i javno  objavio </span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span>		Optuženi </span><span class="s1">R.R., JMBG .....,</span><span>od oca T. i majke B. rodjene K.,rodjen u Pljevljima dana .......godine,sa prebivalištem u selu H.,opština P.,državljanin CG oženjen,otac troje djece, nezaposlen, poljoprivrednik, pismen, završio 3 razreda srednje škole,govori crnogorski i srpski jezik, lošeg imovnog stanja, neosudjivan.</span><span class="s1"> </span>
</p>
<p class="p2"></p>
<p class="p3">
<span class="s1">K R I V    J E</span>
</p>
<p class="p2"></p>
<p class="p2">
<span>		</span><span class="s1">Što je :</span>
</p>
<p class="p2">
<span>		Dana 02.05.2012.godine u državnoj šumi zv."S." u selu H. opština P. G.jedinica "V. I" odjel broj 68, radi kradje oborio 5 stabala hrasta  prečnika na panju 36cm,34cm,30cm,31cm i 34cm, ukupne drvne mase 2,24 m3,na koji način je pričinio štetu  Upravi za šume P. jedinica u P.,  </span>
</p>
<p class="p2"></p>
<p class="p2">
<span>		</span><span class="s1">čime je izvršio krivično djelo  šumske kradje iz čl.324 st.1  Krivičnog zakonika,</span>
</p>
<p class="p2"></p>
<p class="p2">
<span>		pa mu sud  na osnovu već citiranog zakonskog propisa te primjenom članova 4,13, 15,32, 36 ,39,42, 52,53 i 54 KZ   te čl.226,229,239 i 374 ZKP-a, </span><span class="s1">i z r i č e</span><span> </span>
</p>
<p class="p2"></p>
<p class="p2"></p>
<p class="p3">
<span class="s1">USLOVNU OSUDU</span>
</p>
<p class="p3"></p>
<p class="p2"></p>
<p class="p2">
<span>		Sa kojom se optuženom </span><span class="s1">R.R.</span><span> utvrdjuje kazna zatvora  u  trajanju od  30 (trideset) dana i istovremeno odredjuje  da se ista neće izvršiti  ako optuženi u roku  od jedne godine dana  ne izvrši novo krivično djelo.  </span>
</p>
<p class="p2">
<span>		 Istovremeno  sud optuženom izriče novčanu kaznu  u iznosu od 200 (dvesta) €  koja će se u slučaju nenaplativosti  zamijeniti kaznom zatvora  tako što će se za svakih započetih 25,00 €  novčane kazne  odrediti jedan dan  zatvora. </span>
</p>
<p class="p2">
<span>			</span>
</p>
<p class="p2">
<span>                          Izrečenu novčanu kaznu optuženi je dužan platiti u roku od 3 (tri) mjeseca po pravosnažnosti presude.</span>
</p>
<p class="p2">
<span>									</span>
</p>
<p class="p2">
<span>		Optuženi  je dužan  platiti ovom sudu na ime  paušala  iznos od  27,50 €,</span>
</p>
<p class="p2"></p>
<p class="p2">
<span>		a ovo u roku od 15.dana po pravosnažnosti presude pod prijetnjom prinudnog izvršenja.</span>
</p>
<p class="p2">
<span>		Oštećena Uprava za šume  radi ostvarivanja  imovinsko pravnog zahtjeva  upućuje se na parnicu.</span>
</p>
<p class="p2"></p>
<p class="p2">
<span>		 </span>
</p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p2"></p>
<p class="p2">
<span>		Osnovno državno tužilaštvo u Pljevljima optužnim predlogom Kt.br.127/12 od 31.10.2012.godine,optužio je R.R.iz P., da je izvršio krivično djelo šumske kradje iz čl.324 st.1 Krivičnog zakonika a na način,mjesto i vrijeme bliže opisano izrekom ove presude.Zamjenik ODT Pljevlja na glavnom pretresu u završnoj riječi predložio je da  sud  optuženog  oglasi  krivim  i osudi po zakonu za krivično  djelo stavljeno mu na teret.</span>
</p>
<p class="p2"></p>
<p class="p2"></p>
<p class="p2">
<span>		Oštećena Uprava za šume PJ P.  i ako  je uredno pozvana nije pristupila na glavni pretres  niti je  pisanim podneskom postavila  imovinsko pravni zahtjev. </span>
</p>
<p class="p2"></p>
<p class="p2"></p>
<p class="p2">
<span>	</span><span class="s1"> 	 </span><span>Optuženi R.R. priznajući izvršenje krivičnog djela i krivicu u odbrani na glavnom pretresu navodi da je tačno da je 02.maja 2012.godine u šumi zv."S."lično  posjekao 5 stabala hrasta  sa namjerom da ih proda jer su mu hitno trebale pare pošto ne radi, ostao je bez posla  a ima troje djece  od kojih je jedno student, jedno ide u srednju školu a jedno u osnovnu školu. Tastabla je posjekao i izrezao na trupce i prodao jednom čovjeku za iznos od 100,00 € a nemože se sjetiti da li je on  ili kupac angažovao Lj.E.za prevoz  drva pa  je sa suprugom  utovario te trupce  na Lj. tamić i Lj. je povezao kupcu drva  a komšija  Š.R. kad je tamić naišao pored njegove  kuće zaustavio tamić a njega prijavio policiji jer je šuma Š. u blizini mjesta  gdje je on izvršio sječu. Optuženi je dalje kazao da smatra  da je sječu izvršio u svojoj šumi  te da je tačno  da je  šezdesetih i nekih godina  šuma  "S." oduzeta njegovoj porodici ali je proljetos  bila na televiziji priča  da svak ograniči ono što je njegovo  i da će se onda  ta imovina pisati kao svojina  pa je on parcelu koja je oduzeta ograničio  i smatrao da je posle  avionskog snimanja  parcela njemu vraćena te da je znao da je i dalje državna  nebi sjekio bez doznake šumara  jer je i ranije  u toj šumi sjekao ali uvijek uz doznaku šumara  i ureno plaćao taksu. Šuma "S." je izmedju privatnih livada ali je bila postavljena granična linija   u vidu strelica na stablima a tačno je kad je proljetos  obilježavao svoju imovinu   da je prošao grnaične linije  tako da su stabla sa strelicama ostala u njegovoj imovini. Kazao je da,  da je znao  da obilježavanje ne predstavlja vraćanje  oduzete imovine nebi to radio. Policija je oduzela ta drva a on  kupcu vratio 100,00 € jer nije  bio ujagmio  da ih potroši. Žao mu je što se ovo desilo  ali tih  pet stabala  je bilo u onome što mu je oduzeto  a tačno je da je u toj šumi i ranije sjekao uz doznaku šumara i plaćao taksu koja se plaća za državnu šumu  a ne taksu koja se  plaća  za sječu u privatnoj svojini jer se te dvije takse razlikuju. U završnoj riječi  molio je sud da ga ne kažnjava  jer nema odakle da plati kaznu.</span>
</p>
<p class="p2"></p>
<p class="p2"></p>
<p class="p2">
<span>            	 U dokaznom postupku sud je saslušao svjedoke M.M. i Lj.E., pročitao prijavu za šumsku krivicu  broj 261 od 04.05.2012.godine sa izvještajem-zapisnikom Uprave za šume broj 26l od 07.05.2012.godine, pročitao zapisnik o izvršenom inspekcijskom pregledu šumarskog inspektora M.M.broj 0804-06 od 03.05.2012.godine,pročitao potvrdu o privremeno oduzetim predmetima UP PJ P. broj 03-240/12-3944/1 od 02.05.2012. godine, izvršio uvid u fotodokumentaciju UP PJ P. broj  167/12, broj 168/12 i broj 169/12 svi od 03.05.2012.godine  i pročitao izvod iz KE za optuženog.</span>
</p>
<p class="p2"></p>
<p class="p2"></p>
<p class="p2">
<span>		Nakon provedenog dokaznog postupka  i ocjene izvedenih dokaza  i to kako  svakog pojedinačno  tako  i u medjusobnoj povezanosti a pri tom cijeneći priznanje optuženog  sud je utvrdio činjenično stanje  bliže opisano  izrekom ove presude. </span>
</p>
<p class="p2"></p>
<p class="p2"></p>
<p class="p2">
<span>	 	Naime,  javna optužba  stavlja na teret optuženom da je na štetu  Uprave za šumu P. izvršio krivično djelo šumske kradje  iz čl.324 st.1 Kz tako što je 02.05.2012.godine  u državnoj šumi zv."S." GJ V. I, posjekao 5 stabla hrasta  ukupne drvne mase 2,24m3 i za ta stabla oštetio Upravu za šume.  Optuženi R.R. priznaje izvršenje krivičnog djela i krivicu  navodeći da je tačno da je  02.05.2012.godine  u  šumi "S." posjekao 5 stabala hrasta, da nije imao odobrenje Uprave za šume za sječu, da je  smatrao  da je ta sabla posjekao u svojoj imovini  odnosno u parceli koja  je njegovoj porodici  šezdesetih godina oduzeta  ali je smatarao da obilježavanjem  za avionsko snimanje  tu parcelu vraća u svojinu.Drva su mu oduzeta. </span>
</p>
<p class="p2"></p>
<p class="p2"></p>
<p class="p2">
<span>		Priznanje optuženog R. je jasno  potpuno  i nedvosmisleno  a kao takvo je potvrdjeno i  iskazom svjedoka M.M., šumarskog isnpektora  za opštinu  P. i Ž. koji je kazao  da je izašao na lice mjesta zajedno sa prestavnicima  iz policije i Uprave za šume, da se sjeća  da se radilo  o 5 stabala hrasta, da se radilo o ogrevnom drvetu stim što drvna masa od tih 5 stabala nije nadjena na licu mjesta. Tih  5 stabala hrasta su posječana  u državnoj šumi a na licu  mjesta je vidna grnaična linija u vidu strelica na stablima. Tih dana  je bilo obilježavanje za  avionsko snimanje  i na licu mjesta su našli  oznake za snimanje stim što su stabla  na kojima je bila granična linija  pa i ovih 5 posječenih stabala  pod tim oznakama  za obilježavanje  ulazila u sastav privatne svojine  a ne državne. Optuženi nije sporio  da je posjekao tih 5 stabala  stim što je tvrdio da je smatrao da su stabla u njegovoj svojini. Svjedok M. je kazao da je sačinio  zapisnik koji je  optuženi na licu mjesta  potpisao. Svjedok Lj.E. je izjavio  da se bavi  autoprevozom i da posjeduje tamić, da poznaje optuženog  kao i da je tačno da je maja mjeseca 2012.godine prevozio drva  koja je optuženi prodao  nekom K. i toga dana optuženi ga je nazvao da dodje oko 12,00 časova da natovare drva,  sa njim je pošao i taj  K. i kad su došli u selo u kome živi optuženi, optuženi i njegova supruga i dijete  su natovarili drva na tamić a K. optuženom  platio iznos od 100,00 €. Svjedok Lj. je kazao da je uslugu  prevoza  njemu trebao  da plati  taj K. . Kazao je i to da je i optuženi rekao da ga u slučaju nečega  zovnu radi papira  pa su on i K. krenuli u P. a u selu K. jedan  mladji čovjek  ih je zaustavio i pitao gdje su kupili drva  pa su mu  rekli da su drva kupljena od optuženog  a taj čovjek  da su drva iz njegove šume. Pozvali  su optuženog koji je odmah došao a došla je i policija, drva su istovarena u Upravi za šume  a optuženi  u policiji K. vratio  100,00 €.</span>
</p>
<p class="p2"></p>
<p class="p2"></p>
<p class="p2">
<span>		Sud u cjelosti prihvata kao istinite i nepristrasne iskaze svjedoka M. i Lj. smatrajući da su svjedoci kazali samo ono  što im je lično poznato, svjedoku M. kao inspektoru  šumarstva koji je bio na licu mjesta  a svjedoku Lj. kao osobi koja je vršila prevoz  trupaca od tih  5 stabala hrasta.Navodi svjedoka  M. i Lj. nijesu u suprotnosti  kako sa priznanjem optuženog R.R. tako i  sa prijavom za šumsku krivicu broj 261 od  04.05.2012.godine, izvještajem-zapisnikom Uprave za šume broj 261 od 07.05.2012.godine, potvrdom o privremeno oduzetim predmetima UP PJ P. od 02.05.2012.godine, fotodoku-metacijom UP PJ P. te  zapisnikom o izvršenom inspekcijskom pregledu šumarskog inspektora  M.  od 03.05.2012.godine. </span>
</p>
<p class="p2"></p>
<p class="p2">
<span> </span>
</p>
<p class="p2">
<span>		 Dakle,na osnovu jasnog i potpunog priznanja optuženog R.R. kao i na osnovu  nepristrasnog iskaza svjedoka M. i Lj.te  na osnovu ostalih dokaza izvedenih u postupku, u postupku  je  nesumnjivo   utvrdjeno  da je optuženi R.R. izvršio  krivično djelo  šumske kradje  iz čl.324 st.1 Kz  koje mu se javnom optužbom i stavlja na teret, da je djelo izvršio  sa direktnim umišljajem  jer i ako je znao da mu je za sječu stabala u državnoj šumi  potrebna   doznaka-dozvola našta upućuju njegovi navodi da je i ranije sjekao u toj šumi i plaćao taksu  ipak bez doznake  posjekao 5.stabla hrasta ukupne drvne mase 2,24 m3,  i istao prodao  za iznos od 100,00 € dakle  djelovao je sa direktnim umišljajem,  u kojim radnjama optuženog  se stiču svi bitni elementi  bića  krivičnog djela šumske kradje  iz čl.324 st.1 Kz pa ga je sud kao umišljajnog učinioca  oglasio krivim  i osudio po zakonu. Prilikom donošenja ovakve odluke  sud je cijenio i navode  optuženog  da je zbog  izjava na televiziji  smatrao da obilježavanjem  imovine  koja mu je oduzeta  odnosno njegovoj porodici  ta imovina  nakon avionskog snimanja  postaje  opet njegova imovina  ali je mišljenja  da su ovi navodi   optuženog Railića  smišljeni u cilju olakšanja položaja  pred sudom  a na to upućuju i sami navodi  optuženog  da je znao  da se  plaća taksa  i za sječu u privatnoj svojini, da su stabla  sa strelicama  koja predstavljaju  graničnu liniju  ostala tim obilježavanjem u njegovoj svojini.</span>
</p>
<p class="p2"></p>
<p class="p2"></p>
<p class="p2">
<span>		Dakle, kako je sud utvrdio  da je optuženi  R. izvršio krivično djelo šumske kradje iz čl.324 st.1 KZ kako mu se to javnom optužbom  i stavlja na teret, da je djelo izvršio kao umišljajni izvršilac to je sud prilikom  odlučivanja o vrsti i visini kazne cijenio  sve okolnosti  iz čl.42 Kz koje  utiču  kako na vrstu tako i na visinu kazne  pa je u okviru opšte svrhe  krivičnih sankcija a u smislu čl.52 Kz sud  optuženom  utvrdio kaznu zatvora  u trajanju od 30 (trideset) dana i istovremeno odredio  da se ista neće izvršiti  ako optuženi u roku  od jedne godine dana ne izvrši novo krivično djelo  jer je sud stekao ubjedjenje  da će se  i  samim  upozorenjem  uz   prijetnju kaznom  dovoljno  uticati na ovog optuženog  da više ne vrši krivična djela i na taj  način postići svrha kažnjavanja.Ovo sa razloga što je optuženi priznao izvršenje krivičnog djela i krivicu,  radi se o porodičnom čovjeku, ocu 3 djece koja se školuju, nezaposlen je i živi od poljoprivrede.   Nije osudjivan. Ove činjenice  su  na strani optuženog  uzete kao olakšavajuće okolnosti. Kako je za ovo krivično djelo predvidjena i novčana kazna  to je sud  optuženom  izrekao novčanu kaznu u iznosu od 200,00 €  koja  predstavlja minimum novčane kazne smatrajući ovaj iznos adekvatnim obzirom na njegovu porodičnu i ekonomsku situaciju.U smislu čl.39  Kz sud je odredio da optuženi  ovu novčanu kaznu  plati u roku od 3.mjeseca  po pravosnažnosti presude. </span>
</p>
<p class="p2"></p>
<p class="p2"></p>
<p class="p2">
<span>		Shodno čl.226 i 229 ZKP-a  sud je obavezao  optuženog da  na ime  paušala  plati ovom sudu  iznos od 27,50 €  koji iznos je odmjeren obzirom na dužinu trajanja i složenost  krivičnog postupka   te  imovno stanje optuženog .</span>
</p>
<p class="p2"></p>
<p class="p2"></p>
<p class="p2">
<span>		 Oštećena Uprava za  šume i ako uredno pozvana  nije pristupila na glavni pretres niti pisanim podneskom postavila imovinsko pravni zahtjev, drvna masa od 5 stabala hrasta  koje je optuženi posjekao su vraćena Upravi za šume što potvrdjuje i potvrda o  privremeno oduzetim predmetima UP PJ P. pa je  sud oštećenu u smislu čl.239 ZKP-a  radi ostvarivanja imovinsko pravnog zahtjeva  uputio na parnicu.</span>
</p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U PLJEVLJIMA ,</span>
</p>
<p class="p3">
<span class="s1">Dana  22.11.2012.godine.</span>
</p>
<p class="p2"></p>
<p class="p2">
<span>Zapisničar, 						  			     S u d i j a, </span>
</p>
<p class="p2">
<span>Zora Leković 									Ljiljana Popović</span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>		Protiv ove presude dozvoljena je žalba u roku od 8.dana po prijemu </span>
</p>
<p class="p2">
<span>		iste Višem sudu B. Polje, a preko  ovog suda. </span>
</p>
<p class="p2"></p>
<p class="p2">
<span class="s1">DOSTAVITI :</span>
</p>
<p class="p2">
<span class="s1">1 x ODT Pljevlja </span>
</p>
<p class="p2">
<span class="s1">1 x  Optuženom </span>
</p>
<p class="p2"></p>
<p class="p2">
<span>			</span>
</p>
<p class="p1">
<span>	</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
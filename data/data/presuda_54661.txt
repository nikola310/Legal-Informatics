<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{color:black;font-variant:small-caps;}
.s5{font-family:Times New Roman;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.625in;margin-left:1.875in;text-align:start;hyphenate:auto;font-family:Times New Roman;font-size:13pt;}
.p10{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p11{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p12{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p13{text-indent:0.5in;text-align:justify;hyphenate:auto;font-family:Times;font-size:13pt;}
.p14{text-indent:0.5in;margin-right:-0.031944446in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.5in;text-align:center;hyphenate:auto;font-family:Times New Roman;font-size:13pt;}
.p16{text-align:start;hyphenate:auto;font-family:Times New Roman;font-size:13pt;}
.p17{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. 61/11</span>
</p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">         U IME CRNE GORE</span>
</p>
<p class="p2"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">D. J.</span><span>, zbog krivičnog djela napad na službeno lice u vršenju službene dužnosti iz čl. 376 st.3 u vezi st. 1 Krivičnog zakonika, po optužnici Osnovnog državnog tužilaštva u Baru Kt.br. 517/10 od 17.12.2011. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca u Baru D. B., okrivljenog  i njegovog branioca D. B. advokata iz P., dana 04.10.2011. godine donio je i javno objavio,</span>
</p>
<p class="p5"></p>
<p class="p6">
<span class="s1">                                               P R E S U D U</span>
</p>
<p class="p4"></p>
<p class="p4">
<span>Okrivljeni </span><span class="s1">D. J., </span><span class="s2">zvani J., od oca S. i majke B., rođene Lj., rođen ... godine u P., sa prebivalištem u P., ul. B. D. br... ili C. .., zgrada M. ulaz br. . sprat br.... stan br. .., državljanin Crne Gore, nezaposlen. oženjen, otac dvoje maloljetne djece, završio srednju školu, lošeg imovnog stanja, neosuđivan. </span>
</p>
<p class="p5"></p>
<p class="p2">
<span class="s2">     </span><span class="s3">K r i v   j e :</span>
</p>
<p class="p5"></p>
<p class="p5"></p>
<p class="p4">
<span class="s2">Što je :</span>
</p>
<p class="p5"></p>
<p class="p4">
<span class="s2">Dana 01.10.2010 godine, oko 05,40 časova, u blizini tunela »Sozina« na magistralnom putu P. – B. u mjestu V., Opština Bar, napao službeno lice - L. Z., ovlašćenog policijskog službenika Uprave policije - Područne jedinice u Baru, Filijala policije u V., u vršenju poslova javne bezbjednosti, na način što je prilikom sprovođenja</span><span class="s3"> </span><span class="s2">službenim vozilom iz prostorija Filijale policije V. do tunela »Sozina«, gdje je trebao da bude predat OPS PJ Bar u toku vožnje oštećenom L. Z. uputio riječi prijetnje: »Ni je ne znaš šta mogu da ti napravim u toku vožnje«, upirući prstima u predjelu vrata oštećenog, kojom prilikom mu govori: »Mogu da ti otvorim pištolj i da ti ga tu nabijem«, da bi nakon toga napao oštećenog tako što ga je uhvatio za opasač pokušavajući da mu oduzme službeni pištolj.   . </span>
</p>
<p class="p7"></p>
<p class="p7">
<span class="s2">-  čime je učinio krivično djelo - </span><span class="s3">napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika.</span><span class="s1"> </span>
</p>
<p class="p8"></p>
<p class="p4">
<span>         pa mu sud primjenom čl. 4, 32, 36, 42, 52, 53 i 54 </span><span class="s2">Krivičnog zakonika </span><span>i čl. 369, 370 i 374  ZKP-a,</span>
</p>
<p class="p5"></p>
<p class="p9">
<span class="s1">USLOVNU OSUDU</span>
</p>
<p class="p9"></p>
<p class="p4">
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 2 (jedne) godine, od dana pravosnažnost, ne učini novo krivično djelo.</span>
</p>
<p class="p10"></p>
<p class="p11">
<span>	Oštećeni L. Z. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p11"></p>
<p class="p11">
<span>	Okrivljeni je dužan da plati troškove krivičnog postupka u iznosu od 300,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p12"></p>
<p class="p4">
<span class="s1">                                             O b r a z l o ž e n j e</span>
</p>
<p class="p5"></p>
<p class="p4">
<span>Optužnicom predlogom Osnovnog državnog tužilaštva u Baru Kt.br. 517/10 od 17.02.2011. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p5"></p>
<p class="p5">
<span>           Okrivljeni je u svojoj odbrani izjavio da </span><span class="s2">je dana 30.09.2010. godine bio kod svog rođaka u Č. i tom prilikom je popio veću količinu alkohola i uglavnom je pio pivo, ali ne zna tačno koliko je flaša piva popio. Iz Č. je krenuo za P. kojom prilikom je upravljao Pmv kombi marke »Folcwagen«. Ne sjeća se detalja jedino čega se sjeća to je da je došao do naplatne rampe tunela Sozina i sjeća se da je tom prilikom neki problem iskrsao, a što se događalo on se ne može sjetiti Jedino čega se sjeća to je da je bilo dosta ljudi oko njega, a što je razlog tome on ne zna. Takođe se sjeća da ga je policajac odveo do stanice policije u V., ali gdje ga je sreo i na koji način se on našao u stanici policije njemu nije poznato. Za vrijeme dok je bio u policijskoj stanici u V. u jednom momentu jedan policajac mu je dao da duva nešto i tom prilikom mu je policajac rekao da ima veću količinu alkohola u organizmu Sledeće čega se sjeća jeste da je on bio je u vozilu sa jednim policajcem , taj policajac je upravljao tim vozilom a on je sjedio na mjestu suvozača i dolazi do prekida filma. U sledećem trenutku on je bio u stanici policije, sjeća se kada su krenuli da ga vode u pritvor i on je tom prilikom polomio staklo od jednih vrata u stanici policije i to je sve čega se on sjeća. Nakon saslušanja u stanici policije on je tek tada saznao zbog čega je priveden, tada su oni objasnili da je pokušao da otme pištolj od policajca koji ga je privodio te da mu je prijetio da će mu uzeti vozilo. Žao mu je što se sve to desilo i iskreno se kaje, prvi put mu se u životu dešava i on do sa da nikada nije bio pred sudom. Na glavnom pretresu je dodao da je u prethodnom postupku opisao ono čega se sjeća vezano za predmetni događaj i više detalja se ne može ni danas sjetiti. Ono što može da doda jeste da se u to vrijeme nalazio u teškoj materijalnoj situaciji. On je prije toga prodao jednu nekretninu, novac od prodaje nekretnina je uložio u otvaranje jednog mini zoološkog vrta u naselju Vranići, došlo je do poplave u tom kraju i sve ono što je uložio propalo je tako da se nalazio u lošoj psihičkoj situaciji. Obratio je se psihijatru Goluboviću u KC Podgorici koji mu je propisao i odgovarajuću terapiju koja se sastojala u uzimanju tableta Bromazepam od 2,5 mg dnevno. Međutim, nakon nekih 15 dana on je na svoju roku povećao tu dozu i uzimao je 10 mg dnevno. Kritičnog dana on je konzumirao alkohol u Č. ali se ne može izjasniti koja količina je bila u pitanju i zna da je vozilom od Č. došao do V. i sjeća se da ga je policajac zaustavio. On se ne sjeća da je policajcu upućivao bilo kakve uvrede, prijetnje, da je pokušao da policajcu oduzme pištolj. U vrijeme njegovog prevoženja od stanice policije u V. do tunela Sozina on nije imao sredstvo za vezivanje na rukama, a od tunela Sozina do stanice policije u V. on je upravljao svojim vozilom krećući se iza policijskog vozila. Dodao je da se </span><span>se kaje zbog djela i da se javno izvinjava.</span>
</p>
<p class="p5">
<span> </span>
</p>
<p class="p4">
<span>U dokaznom postupku na saglasan predlog stanaka pročitan je iskaz svjedoka oštećenog L. Z.a, pročitani su : potvrda o privremeno oduzetim predmetima UP PJ Bar od 1.10.2010. godine na ime D. J., izvještaj UP PJ P.   br. 30-03-245/11 -121/2 od 14.01.2011. godine, zapisnik o ispitivanju vozača da li ima alkohola u organizmu UP PJ Bar od 1.10.2010. godine, </span><span class="s2">nalaz i mišljenje vještaka neuropsihijatra M. S. od 9.09.2011. godine.</span>
</p>
<p class="p4"></p>
<p class="p4">
<span>Svjedok oštećeni </span><span class="s1">L. Z. </span><span>je izjavio da je</span><span class="s1"> </span><span>d</span><span class="s2">ana 1.10.2010. godine oko 5,20 minuta, obaviješten je telefonskim putem od R. Z. radnika na naplatnoj rampi kod tunela Sozina, da im jedno lice pravi probleme, da ih uznemirava, i hoće da ih tuče, da se isti kreće kombijem plave boje iz pravca Bara. Odmah je pošao put tunela Sozina, nakon čega je primijetio plavi kombi kod raskrsnice u mjestu Orahovo, kojom prilikom je isti zaustavio. Prije toga se nalazio u dežurnoj službi ispostave Filijale policije V.. Prilikom zaustavljanja ustanovio je da se radi o licu koje se zove D. J., koji je upravljao Pmv „Volkswagen kombi“, plave boje, reg oznaka ... Vizuelnim uvidom ustanovio je da se radi o vidnom pijanom vozaču, nakon čega mu je rekao da će biti alko testiran, što je on odmah odbio, i tom prilikom mu je rekao da mu je policija oduzela vozačku dozvolu. Nakon toga je navedeno lice sa vozilom priveo u Filijalu policije V.. Iz Filijale V., obavijestio je dežurnu službu Uprave policije Bar da je zaustavio navedeno lice i vozilo, i da isti odbija da se podvrgne alko testiranju. Od dežurne službe Područne jedinice Bar, u konsultaciji sa dežurnim starješinom PJ Bar, dobio je naređenje da navedeno lice i vozilo sproveden službenim vozilom do tunela Sozina gdje će ga prihvatiti kolege iz Bara. Okrivljenog D. je sjeo u vozilo pored njega i u tom momentu je vidio da je popio neke tablete, nakon čega su krenuli prema tunelu Sozina. Poslije prelaska pružnog prelaza, isti mu je u toku vožnje rekao „ni sam ne znaš što mogu da ti napravim u toku vožnje dok si“. Zatim je prstima počeo sa upire snažno u predjelu vrata, i govori : „Mogu da ti otvorim pištoljem i da ti ga tu nabijem“. On mu je okrenuo i rekao „šta to govoriš“ da bi on u tom momentu već skočio na njega i počeo da mu otima pištolj koji se nalazio u predjelu pojasa. Tom prilikom naglo je zaustavio vozilo kočio i u</span><span class="s4"> </span><span class="s2">tom momentu izašao je iz vozila da bi on krenuo u njegovom pravcu, preko sjedišta vozača i u tom momentu grabi volan i govori mu sad ću ti oteti kola, nakon čega ga je uspio da ga izvuče iz vozila i na neki način ga smiri. Zatim ga je opet sjeo u vozilo pored njega, držeći ga da ne pokuša da mu otme pištolj. Prethodno je pokušao da mu stavi sredstava za vezivanje, ali se on odupirao pa je od toga odustao. U toku vožnje okrivljeni mu je govorio da je pizda, da mu u očima vidi da je kvaran čovjek, da će se jednog dana sresti sa njim i da su večeras sami on, tako da neće imati svjedoka da oni svjedoče tokom suđenja. Kod tunela Sozina su ga čekale kolege UP PJ Bar, koje su preuzele okrivljenog, stavili mu sredstva za vezivanje i priveli ga u UP PJ Bar. Kasnije prilikom donošenja rješenja o zadržavanju, isti je polomio inventar u dežurnoj službi UP PJ Bar. Pridružio se krivičnom gonjenju i postavio imovinsko pravni zahtjev.</span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima UP PJ Bar od 1.10.2010. godine na ime D. J. utvrđeno je da je od okrivljenog oduzet jedan nož sa braon  koricama. </span>
</p>
<p class="p4"></p>
<p class="p4">
<span>Iz izvještaja UP PJ P. br. 30-03-245/11 -121/2 od 14.01.2011. godine utvrđeno je da okrivljeni nije osuđivan. </span>
</p>
<p class="p4"></p>
<p class="p4">
<span>Iz zapisnika o ispitivanju vozača da li ima alkohola u organizmu UP PJ Bar od 1.10.2010. godine utvrđeno je da je okrivljeni imao 2,29 promila alkohola u organizmu. Alkotestiranje je izvršeno alkotestom tipa „Dreger“.</span>
</p>
<p class="p4"></p>
<p class="p4">
<span>Iz </span><span class="s2">nalaza i mišljenja vještaka neuropsihijatra M. S. od 9.09.2011. godine utvrđeno je da je okrivljeni D.J. osoba prosječnih intelektualnih sposobnosti, ne boluje od trajnog duševnog oboljenja, niti pokazuje simptome težeg duševnog poremećaja. Navodi povremeno konzumiranje alkohola u rijetkim prilikama, bez simptoma zavisnosti o alkoholu. Aktualno ispoljava reaktivno depresivno stanje koje je uzrokovano egzistencijalnim problemima. U vrijeme izvršenja krivičnog djela nalazio se u stanju akutne alkoholne intoksikacije težeg stepena koja odgovara kliničkoj slici jednostavnog pijanstva. Vještak je mišljenja da su u vrijeme izvršenja krivičnog djela sposobnost shvatanja značaja djela kao i mogućnost upravljanja svojim postupcima kod okrivljenog bili bitno smanjeni.</span>
</p>
<p class="p5"></p>
<p class="p13">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret na način predstavljen u dispozitivu. Okrivljeni je u svojoj odbrani opisao djelove predmetnog događaja kojih se sjećao, s obzirom da se nalazio u stanju alkoholisanosti. Iz iskaza svjedoka oštećenog L. Z., koji je sud prihvatio kao jasan i objektivan, utvrđeno je da je oštećeni kritičnog dana </span><span class="s5">imao svojstvo službenog lica, policajca, u vršenju poslova javne bezbjednosti, koji je službenim vozilom okrivljenog trebao da preveze od Filijale policije V. do tunela Sozina, gdje su okrivljenog trebali da preduzmu policajci Područne jedinice Bar. U toke vožnje na navedenoj dionici okrivljeni je oštećenom uputio riječi prijetnje: »Ni sam ne znaš šta mogu da ti napravim u toku vožnje«, nakon čega je prstima počeo da upire u predjelu vrata oštećenog upućujući mu riječi »Mogu da ti otvorim pištolj i da ti ga tu nabijem«. Nakon toga okrivljeni je napao oštećenog na način što je istog uhvatio za opasač pokušavajući da mu oduzme službeni pištolj. Sud nije prihvatio stav odbrane da je oštećeni doprinio nastanku predmetnog događaja svojim nepostupanjem, jer jeste postojala obaveza oštećenog da okrivljenom stavi sredstva za vezivanje, međutim, činjenica da oštećeni to nije uradio svakako okrivljenom nije davala pravo da oštećenom kao službenom licu prvo uputi prijetnje, a nakon toga pokuša da mu oduzme službeni pištolj. </span>
</p>
<p class="p4"></p>
<p class="p4">
<span class="s2">Imajući u vidu odbranu okrivljenog i fragmentarno sjećanje događaja, iskaz oštećenog da se okrivljeni nalazio pod uticajem alkohola i da je </span><span>alkotestom tipa „Dreger“ utvrđeno da je okrivljeni imao 2,29 promila alkohola u organizmu</span><span class="s2">, sud je donio naredbu da se izvrši neuropsihijatrijski pregled okrivljenog od strane vještaka M. S. koji je nakon toga dao nalaz i mišljenje u kome je naveo da su u vrijeme izvršenja krivičnog djela sposobnost shvatanja djela kao i  upravljanja svojim postupcima kod okrivljenog bili bitno smanjeni. Sud je nalaz i mišljenje, na koji nije bilo primjedbi, prihvatio kao stručan, zbog čega mu je poklonio vjeru. Okrivljeni je krivično djelo učinio u uračunljivom stanju. </span>
</p>
<p class="p4"></p>
<p class="p4">
<span>Okrivljeni je krivično djelo učinio postupajući sa direktnim umišljajem. Uslov za postojanje krivice jeste da na strani učinioca postoji uračunljivost i vinost. Krivični zakonik propisuje mogućnost krivice i za učinioca koji je u vrijeme izvršenja krivičnog djela bio neuračunljiv, ali samo pod uslovom da se upotrebom alkohola, droge ili na drugi način, u takvo stanje sam doveo i da je učinjeno djelo, prije nego što se doveo u takvo stanje, bilo obuhvaćeno njegovim umišljajem, ili u odnosu na to djelo kod njega postojao nehat (actiones liberae in causa). Prema nalazu i mišljenju vještaka neuropsihijatra M. S. okrivljeni je u vrijeme izvršenja djela bio u stanju bitno smanjene uračunljivosti. </span>
</p>
<p class="p5"></p>
<p class="p5">
<span>	U situacijama u kojima se okrivljeni doveo u stanje bitno smanjene uračunljivosti u pogledu psihičkog odnosa utvrđuje se kakav je on bio u vrijeme kada se učinilac krivičnog djela stavljao u privremeno neuračunljivo stanje, u kojem kasnije vrši djelo, a ne u vrijeme preduzimanja radnje izvršenja krivičnog djela.</span>
</p>
<p class="p5"></p>
<p class="p4">
<span>Kada je u pitanju krivica ovakvih učinilaca ista se izjednačava sa uračunljivim učiniocima krivičnog djela, i to kako kada su u pitanju učinioci krivičnih djela koji su bili neuračunljivi, tako i kada su bili u stanju bitno smanjene uračunljivosti. U čl. 14 st. 3. Krivičnog zakonika nije decidno naveden slučaj dovođenja u stanje bitno smanjene uračunljivosti, međutim, logičko tumačenje ove zakonske odredbe upućuje na to da se i prema takvim učiniocima, treba odnositi kao prema uračunljivim učiniocima krivičnih djela.</span>
</p>
<p class="p4"></p>
<p class="p4">
<span>Okrivljeni je bio svjestan da je oštećeni u vrijeme predmetnog događaja imao svojstvo službenog lica Uprave policije. </span>
</p>
<p class="p5"></p>
<p class="p14">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio odnos prema posljedici izražen kroz kajanje i izvinjenje oštećenom, porodične prilike jer je oženjen i otac dvoje maloljetne djece, i raniji život jer nije osuđivan. Otežavajućih okolnosti na strani okrivljenog nije bilo. Odredbom čl. 14 st. 2 Krivičnog zakonika propisano je da se učinilac krivičnog djela čija je sposobnost da shvati značaj svog djela ili sposobnost da upravlja svojim postupcima bila bitno smanjena usljed nekog stanja iz stava 1 ovog člana (bitno smanjena uračunljivost) može blaže kazniti. Prema stavu 4 istog člana učiniocu koji je upotrebom alkohola, droga ili na drugi način sebe doveo u stanje u kojem nije mogao da shvati značaj svog djela ili da upravlja svojim postupcima i učinio krivično djelo u stanju bitno smanjene uračunljivosti ne može se ublažiti kazna, pa sud okrivljenom nije ublažio kaznu. Imajući u vidu kvalitet olakšavajućih okolnosti, nepostojanje otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati na okrivljenog da u buduće ne vrši krivična djela. </span>
</p>
<p class="p13"></p>
<p class="p4">
<span class="s2">Oštećeni L. Z. je radi ostvarivanja imovinsko pravnog zahtjeva upućen na parnični postupak na osnovu čl. 239 st.2 ZKP jer je postavio imovinsko pravni zahtjev koji nije precizirao, za koji sudu nije dostavio dokaze u cilju utvrđivanja osnovanosti. Kako </span><span>podaci krivičnog postupka nisu pružali pouzdan osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka</span><span class="s2">, oštećeni je upućen da imovinsko pravni zahtjev ostvari u parničnom postupku</span>
</p>
<p class="p13"></p>
<p class="p13">
<span>Odluka o troškovima zasniva se na odredbi čl. 229 st.1 ZKP-a, a ista se odnosi na troškove izrade nalaza i mišljenje vještaka neuropsihijatra u iznosu od 236,50 €, i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog. </span>
</p>
<p class="p4"></p>
<p class="p4">
<span>Na osnovu izloženog odlučeno je kao u izreci presude</span>
</p>
<p class="p15"></p>
<p class="p15">
<span class="s1">OSNOVNI SUD U BARU</span>
</p>
<p class="p15">
<span class="s1">Dana 04.10.2011. godine</span>
</p>
<p class="p5"></p>
<p class="p5">
<span class="s1"> ZAPISNIČAR,				       		        S U D I J A</span>
</p>
<p class="p5">
<span class="s1">Milijana Minić				                        Goran Šćepanović</span>
</p>
<p class="p16"></p>
<p class="p5">
<span> </span>
</p>
<p class="p5">
<span class="s1">PRAVNA POUKA</span><span>:Protiv ove presude može se </span>
</p>
<p class="p5">
<span>izjaviti žalba Višem sudu u Podgorici u roku od</span>
</p>
<p class="p5">
<span>15 (petnaest) dana od dana prijema pismenog otpravka.</span>
</p>
<p class="p5">
<span>Žalba se predaje ovom sudu u dva primjerka.</span>
</p>
<p class="p16"></p>
<p class="p16">
<span class="s1">DNA:- 1 x ODT</span>
</p>
<p class="p16">
<span class="s1">          - 1 x okrivljenom</span>
</p>
<p class="p16">
<span class="s1">          - 1 x braniocu </span>
</p>
<p class="p16">
<span class="s1">          - 1 x oštećenom nakon pravosnažnosti </span>
</p>
<p class="p16">
<span class="s1">          - u spise</span>
</p>
<p class="p17"></p>


</body>
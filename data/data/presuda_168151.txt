<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 1.25in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-indent:0.5in;text-align:end;hyphenate:auto;font-family:Verdana;font-size:11pt;}
.p3{text-align:start;hyphenate:auto;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:justify;hyphenate:auto;font-family:Verdana;font-size:11pt;}
.p6{text-align:center;hyphenate:auto;font-family:Verdana;font-size:11pt;}
.p7{margin-left:0.5in;text-align:justify;hyphenate:auto;font-family:Verdana;font-size:11pt;}
.p8{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Verdana;font-size:11pt;}
.p9{margin-left:0.25in;text-align:justify;hyphenate:auto;font-family:Verdana;font-size:11pt;}
.p10{text-indent:0.5in;text-align:justify;hyphenate:auto;font-family:Verdana;font-size:11pt;}
.p11{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p12{text-align:justify;hyphenate:auto;font-family:Times New Roman;font-size:12pt;}
.p13{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p14{margin-left:5.0in;text-align:justify;hyphenate:auto;font-family:Verdana;font-size:11pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p2">
<span>K. br. 640/2010</span>
</p>
<p class="p3"></p>
<p class="p3"></p>
<p class="p4">
<span>U IME NARODA</span>
</p>
<p class="p3"></p>
<p class="p3"></p>
<p class="p5">
<span>	OSNOVNI SUD U BIJELOM POLJU, prvostepeni krivični sud, sudija Dragan Mrdak, sudija pojedinac, uz učešće nameštenika suda Sonje Marković, zapisničara, odlučujući po optužnom predlogu Osnovnog državnog tužilaštva, u B. Polju, KT. br. 571/09 od 28.12.2009. godine, protiv okrivljenog F.D.a iz Bijelog Polja, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, nakon održanog glavnog i javnog pretresa u prisustvu savjetnika u ODT-u B. Polju Smolović Slavenka,  branioca okrivljenog po službenoj dužnsoti A.K.D.a, oštećenih M.A., a u odsustvu oštećenog F.Ć.a, dana 21.01.2011. godine, donio je i javno objavio:</span>
</p>
<p class="p5"></p>
<p class="p5"></p>
<p class="p6">
<span>P R E S U D U</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>	Okrivljeni F.D., JMBG ...., od oca Ć., majke  Z., rodjene B., rodjen .... godine u B. Polju, sa prebivalištem u mjestu R., Musliman, nezaposlen, neoženjen, pismen, sa zavrešenom SSS,  srednjeg imovnog stanja, osudjivan, presudom Višeg suda u B. Polju Km. br. 2/08 od 15.11.2008. godine izrečena mu vaspitna mjera pojačan nadzor od strane organa starateljstva zbog krivičnog djela iz čl. 204 st. 3 u vezi st. 1 KZ CG i čl. 20 KZ CG. </span>
</p>
<p class="p5"></p>
<p class="p7">
<span>- na osnovu čl. 363  tač. 3 Zakonika o krivičnom postupku, </span>
</p>
<p class="p8"></p>
<p class="p8">
<span>OSLOBADJA  SE OD OPTUŽBE</span>
</p>
<p class="p5"></p>
<p class="p5">
<span>	Da je: </span>
</p>
<p class="p6"></p>
<p class="p5">
<span>	-dana 19.08.2009. godine oko 16,20 h na magistralnom putu Bijelo Polje - Prijepolje ne pridržavajući se saobraćajnih propisa, upravljao putničkim motornim vozilom marke "VW Pasat" reg. ozn, BP AE 208, vlasništo oštećenog F.Ć.a iz Bijelog Polja, iz pravca Bijelog Polja u pravcu Prijepolja, te je dolaskom u mjesto Nedakusi, opština B. Polje, ugrozio saobraćaj i time doveo u opasnost život ili tijelo ljudi i imovinu, na način što je protivno odredbi čl. 32 ZOBS-a na putevima, upravljao vozilom brzinom od 88,0 km/h, koja je brzina za 38,0 km/h veća od brzine dozvljene na putu u naselju od 50 km/h, u saobraćajnoj situaciji kada je predstojalo mimoilaženje sa putničkim vozilom "VW Pasat" registarskih oznaka BP AM 228, kojim je iz pravca Prijepolja u pravcu Bijelog Polja svojom kolovoznom trakom upravljao oštećeni M.A., a koji je u datom M.entu započeo radnju isključivanja sa magistalnog puta, prelaskom sa desne na lijevu kolovoznu traku, na kojoj je okrivljeni F.D. bočnom čenom prednjom stranom svog vozila udario u bočnu čeonu desnu stranu vozila oštećenog, kojom  prilikom je oštećeni M.A. zadobio lake tjelesne povrede u vidu nagnječenja mekih tkiva grudnog koša, dok je na vozilu oštećenog F.Ć.a prouzrokovana imovinska šteta.</span>
</p>
<p class="p9"></p>
<p class="p10">
<span>- čime bi izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika, </span>
</p>
<p class="p11">
<span> </span>
</p>
<p class="p7">
<span>-jer nije dokazano da je  izvršio krivično djelo  za koje je optužen. </span>
</p>
<p class="p5"></p>
<p class="p7">
<span>Troškovi krivičnog postupka padaju na teret budžetskih sredstava Crne Gore.</span>
</p>
<p class="p5"></p>
<p class="p5">
<span>	Oštećeni M.A. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p5"></p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>	Optužnim predlogom ODT-a u B. Polju Kt. br. 571/09 od 28.12.2009. godine optužen je F.D. iz Bijelog Polja, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. </span>
</p>
<p class="p5"></p>
<p class="p5">
<span>	Zbog činjenice da se okrivljeni F.D. nalazi u inostranstvu bez bliže adrese rješenjem ovog suda Kv. br. 207/2010 od 25.05.2010. godine odredjeno je da se okrivljenom F.D.u sudi u odsustvu i istom je za branioca po službenoj dužnosti postavljen A.K.D..</span>
</p>
<p class="p5"></p>
<p class="p5">
<span>	Presudom ovog suda K. br. 75/10 od 27.08.2010. godine optuženi F.D. je oglašen krivim i osudjen na novčanu kaznu u iznosu od 700,00 €. </span>
</p>
<p class="p5"></p>
<p class="p5">
<span>	Rješenjem Višeg suda u B. Polju Kž. br. 877/10 od 10.11.2010. godine ukinuta je ova presuda i predmet vraćen na ponovno sudjenje.</span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu savjetnika u  ODT u B. Polju, Smolović Slavenka, branioca okrivljenog F.D.a po službenoj dužnosti A.K.D.a  i oštećenog M.A., a u odsustvu uredno obaviještenog oštećenog  F.Ć.a. </span>
</p>
<p class="p5">
<span> </span>
</p>
<p class="p5">
<span>	U završnoj riječi savjetnik u ODT-u ostao je pri preciziranom činjeničnom opisu optužnog predloga sa glavnog pretresa od 27.08.2010. godine i predložio da se okrivljeni oglasi krivim i osudi na kaznu po zakonu.</span>
</p>
<p class="p5"></p>
<p class="p10">
<span>U toku postupka oštećeni F.Ć. nije se   pridružio   krivčnom gonjenju protiv okrivljenog, niti prema istom istakao imovinsko - pravni zahtjev.</span>
</p>
<p class="p10"></p>
<p class="p10">
<span>  U završnoj riječi oštećeni M.A. nije se pridružio  krivičnom gonjenju protiv okrivljenog, a prema istom istakao je imovinsko - pravni zahtjev koji će ostvarivati u parničnom postupku.</span>
</p>
<p class="p5"></p>
<p class="p5">
<span>	Okrivljeni F.D. u svojoj odbrani u toku istražnog postupka u bitnom je istakao: da je kritičnog dogadjaja upravljao PMV marke "VW Pasat" reg. oznake BP AE 208, vlasništvo njegovog oca F.Ć.a, magistralnim putem broj 21 iz pravca B. Polje u pravcu Prijepolje, te je   dolaskom u mjestu Nedakusi, opština B.Polje, ugrozio javni saobraćaj na način što brzinu kretanja vozila nije prilagodio  saobraćajnim uslovima i da se kretao brzinom od oko 60 km/h a da mu nije bilo poznato da upravlja vozilom sa neispravnim pneumaticima. U jednom trenutku vozilo koje se kretalo iz pravca Prijepolja na nekih 10 m ispred njega  počelo se isključivati sa magistarlnog puta a da prethodno nije dalo pokazivač skretanja. On u tom trentuku nije mogao da zakoči već je svojom prednjom stranom vozila udario u prednju desnu stranu vozila koje je dolazilo iz suprotnog smjera marke "VW Pasat". Dodao je da je svjedok ove saobraćajne nezgode vozač taksi vozila S.M..</span>
</p>
<p class="p5"></p>
<p class="p5">
<span>	U završnoj riječi branilac okrivljenog po službenoj dužnosti A.K.D. je istakao:  da stoji činjenica da je optuženi kritičnom prilikom prekoračio dozvoljenu brzinu, ali je takodje činjenica da to nije uzrok nezgode, jer je oštećeni morao da propusti optuženog u kom slučaju  izvjesno ne bi došlo do nezgode. Ovu činjenicu potvrdio je svjedok S. i zaista nema razloga da sud istome ne pokloni punu vjeru i dodao da je vještak saobraćajne struke pojašnjavajući nalaza potvrdio da je oštećeni bio dužan da propusti vozilo okrivljenog, pa tek nakon toga da izvrši radnju isključenja. Predložio je da sud okrivljenog  oslobodi od optužbe. </span>
</p>
<p class="p5"></p>
<p class="p5">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze:  saslušao u svojstvu svjedoka oštećene M.A., pročitao iskaze svjedoka i to: oštećenog F.Ć.a i  svjedoka S. M.a, pročitao i to: nalaz i mišljenje vještaka saobraćajne struke dipl. ing. saobraćaja M.a Č. od 22.11.2009. godine, zapisnik UP PJ B. Polje o uvidjaju saobraćajne nezgode broj 231/09-9938 od 24.08.2009.godine, zapisnik A. ''C.'' B. Polje o tehničkom pregledu vozila za vozilo ''VW Pasat" reg. oznaka BP AM 228 od 20.08.2009. godine, zapisnik o tehničkom pregledu A. ''C.'' B. Polje za vozilo ''VW Pasat" reg. oznaka BP AE 208 od 20.08.2009. godine, zapisnik UP PJ B. Polje, od 19.08.2009. godine o ispitivanju vozača M.A. da li ima alkohola u organizmu pročitao  zapisnik UP PJ B. Polje, od 19.08.2009. godine o ispitivanju vozača F.D. da li ima alkohola u organizmu, pročitao medicinsku dokumentaciju na ime oštećenog M.A., i to: izvještaj hitne pomoći Doma zdravlja Bijelo Polje broj 3129 od 19.08.2009. godine i izvještaj ljekara specijaliste JZU  Opšte bolnice B. Polje broj 1428,  pročitao nalaz i mišljenje vještaka medicinske struke dr. M.D.a sa zapisnika pred istražnim sudijom ovog suda Kri. br. 371/09 od 10.11.2009. godine, izvršio uvid u skicu lica mjesta saobraćajne nezgode UP PJ B.Polje br. 231/09 od 24.08.2009. godine, te saslušao vještaka saobraćajne struke Č.a M.a, i  izvršio uvid u izvod iz KE za okrivljenog.  Drugih predloga za dopunu dokaznog postupka nije bilo.</span>
</p>
<p class="p12">
<span>		</span>
</p>
<p class="p5">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da nije dokazano da je okrivljeni izvršio krivično djelo stavljeno mu na teret preciziranim optužnim predlogom.  </span>
</p>
<p class="p5"></p>
<p class="p5">
<span>	Iz iskaza svjedoka S. M.a proizilazi da je on kritičnog dogadjaja upravljao svojim taksi vozilom od Sutivana prema gradu i dolaskom u mjesto Nedakusi primijetio je PMV marke "Pasat" čije se boje ne sjeća, kako daje pokazivač pravca da skrene u pravcu D. "P." iz suprotnog pravca odnosno iz grada u pravcu Nedakusa  dolazilo je vozilo takodje marke "Pasat" ne sjeća se koje boje i koliko je on mogao da primijeti ovo vozilo se kretalo malo brže. Vozilo "Pasat" koje se kretalo ispred njega počelo je da skreće i zašlo u prostor suprotne kolovozne trake kojom prilikom je došlo do sudara izmedju ova dva vozila marke "Pasat" a on je tom prilikom prikočio i pobjegao desno. Vozilo koje je dolazilo iz pravca grada je potisnulo vozilo koje se kretalo ispred njega i pokušalo da skrene i to mimo kolovoza sa lijeve strane gledano iz pravca njegovog kretanja. Vozače oviih vozila on nije prethodno poznavao niti je kod njih primijetio neke povrede a koliko mu se čini oni su bili sami u vozilu. Iskaz ovog svjedoka neutalnog očevidca kritičnog dogadjaja sud je u potpunosti prihvatio kao jasan, logičan i ubjedljiv, ničim doveden u sumnju potvrdjen nalazom vještaka saobraćajne struke te navodima iz iskaza oštećenog kao i navodima iz odbrane okrivljenog.</span>
</p>
<p class="p5"></p>
<p class="p5">
<span>	 Iz iskaza oštećenog M.A., saslušanog u svojstvu svjedoka proizilazi se da je kritičnog dogadjaja upravljao svojim  vozilom marke ''VW Pasat", registarskih oznaka BP AM 228, magistralnim putem iz pravca Nedakusa u pravcu Bijelog Polja i da je dolaskom do servisa R.a usporio kretanje svog vozila, uključio lijevi pokazivač pravca, propustio dvoje vozila koja su nailazila iz pravca B. Polja u pravcu Nedakusa po tom osmatranjem vidio da iz pravca B. Polja na udaljenosti od nekih 300 m nailazi kolona vozila i procijenio da može bezbjedno da obavi radnju isključenja sa magistralnog puta te kada je započeo istu radnju i jednim dijelom svog vozila našao se na trotoaru osjetio je jak udarac u desnu stranu svog vozila o ovoj saobraćajnoj nezgodi je zadobio lake tjelesne povrede a na vozilu je nastupila totalna materijalna šteta. Prihvatajući u potpunosti iskaz svjedoka S.a, kao i nalaz i mišljenje vještaka saobraćajne struke M.a Č. sud nije prihvatio navode iz iskaza ovog svjedoka koji se odnose na to da je on kritičnog dogadjaja zaustavio vozilo,  propustio dvoje vozila koja su dolazila iz pravca B. Polja i da na udaljenosti od 300 m iz pravca grada nije bilo dolazećih vozila.</span>
</p>
<p class="p5"></p>
<p class="p5">
<span>	Iz zapisnika UP PJ B. Polje od 19.08.2009. godine o ispitivanju da li ima alkohola u organizmu vozača M.A. koji je upravljao putničkim motornim vozilom marke VW ''Pasat'' reg. oznaka BP AM 228, utvrdjuje se da je vozilom upravljao  u trijeznom stanju.</span>
</p>
<p class="p5"></p>
<p class="p5">
<span>	Iz zapisnika UP PJ B. Polje od 19.08.2009. godine o ispitivanju da li ima alkohola u organizmu vozača - okrivljenog F.D.a koji je upravljao putničkim motornim vozilom marke VW ''Pasat'' reg. oznaka BP AE 208, utvrdjuje se da je  vozilom upravljao  u trijeznom stanju.</span>
</p>
<p class="p5"></p>
<p class="p5">
<span>	Iz zapisnika o tehničkom pregledu izdat od strane A. ''C.'' iz Bijelog Polja za putnička motorna vozila VW ''Pasat''  reg. oznaka BP AM 228 od 20.08.2009. godine i VW ''Pasat'' registarskih oznaka BP AE 208 od 20.08.2009. godine,  utvrdjuje se da su u M.entu saobraćajne nezgode oba vozila bila u ispravnom stanju. </span>
</p>
<p class="p5"></p>
<p class="p5">
<span>	Po osnovu medicinske dokumentacije izdate na ime oštećenog M.A. i iz nalaza vještaka medicinske struke dr M.D.a utvrdjuje se da je u ovoj saobraćajnoj nezgodi oštećeni M.A. zadobio lake  tjelesne povrede u vidu nagnječina mekih tkiva grudnog koša. Nalaz vještaka medicinske struke dr. M.D.a sud je u potpunosti prihvatio jer je isti dat popravilima struke i nauke i po osnovu medicinske dokumentacije na ime oštećenog, kao objektivnog pokazatelja povreda koje je isti kritičnom prilikom zadobio.</span>
</p>
<p class="p5"></p>
<p class="p5">
<span>	Iz nalaza i mišljenja vještaka sobraćajne struke, sud je utvrdio da je do saobraćajne nezgode došlo danju, pri dobroj vidljivosti i suvom asvaltnom kolovozu, na magistralnom putu, u naselju gdje je put prav i pregledan i ravan, u uslovima po kolovozu obilježene uzdužne središne isprekidane linije do mjesta nezgode, a od mjesta nezgode pune linije, u saobraćajnoj situaciji kada je predstojalo mimoilaženje putničkog vozila ''Pasat'' bijeli i ''putničkog vozila ''Pasat'' zeleni koje se kretalo iz suprotnog smjera, vozač putničkog vozila '' Pasat'' bijeli preduzeo je radnju promjene saobraćajne trake, prelaskom sa desne na lijevu kolovoznu traku, čime je stvorena iznenadna, bliska, pokretna prepreka na putanji kretanja putničkog vozila ''Pasat'' zeleni, zbog čega je i pored preduzetog intenzivnog kočenja putničkog vozila ''Pasat'' zeleni, došlo do čeono bočnog sudara, čeonom stranom putničkog vozila ''Pasat'' zeleni i bočnom desnom stranom putničkog vozila ''Pasat'' bijeli, na kolovoznoj traci namijenjenoj za smjer kretanja putničkog vozila ''Pasat'' zeleni. Preduzimanjem promjene saobraćajne trake, prelaskom sa desne na lijevu, u opisanoj saobraćajnoj situaciji, vozač putničkog vozila ''Pasat'' bijeli učinio je propust koji se smatra osnovnim razlogom za nastanak ove nezgode. U datim uslovima i opisanoj saobraćajnoj situaciji vozač putničkog vozila ''Pasat'' zeleni upravljao je vozilom pravilnom putanjom svojom desnom kolovoznom trakom, brzinom od oko 88,00 km/h, a na nastalu opasnost preduzeo je intenzivno kočenje vozila, ali pri utvrdjenoj brzini kretanja nezgodu nije mogao izbjeći. Vremensko prostornom analizom utvrdjuje se da se putničko vozilo ''Pasat'' zeleni moglo zaustaviti prije ostvarenog sudara vozila preduzimanjem intenzivnog kočenja kao u nezgodi, pri brzini kretanja manjoj od 75,2 km/h. Za smjer kretanja putničkog vozila ''Pasat'' brzina kretanja vozila nije ograničena saobraćajnim znakom. Ako sud utvrdi da se nezgoda dogodila na putu u naselju ili da su postojali razlozi da se vozilom ''Pasat'' zeleni upravlja brzinom manjom od 75,2 km/h tada bi neupravljanjem tom brzinom vozač putničkog vozila ''Pasat'' zeleni učinio propust koji bi se smatrao jednim od razloga za nastanak ove nezgode. Ispitivanjem tehničke ispravnosti putničkih vozila utvrdjeno je da su na putničkom vozilu ''Pasat'' zeleni pneumatici prednjih točkova dubine šare 4 m, da je pneuzatik zadnjeg desnog točka dubine šare 2 mm, zadnjeg lijevog točka na unutrašnjoj strani 3 mm, a na spoljnoj izlizan. Kako normirana dubina šare pneumatika na putničkim vozilima iznosi najmanje 1 m i tako se nezgoda dogodila u uslovima suvog kolovoza, to se za date uslove ne utvrdjuje negativan uticaj dubine šare pneumatika na nastanak i tok ove nezgode. Na glavnom pretresu pojašnjavajući svoj nalaz vještak je dodao da za slučaj da je vozač PMV ''Pasat'' bijeli koristio pokazivač pravca tada bi vozaču PMV ''Pasat'' zeleni bila signalizirana saobraćajna situacija i iskazana namjera da vozač vozila ''Pasat'' bijeli namjerava da izvrši radnju lijevog skretanja. U ovakvoj saobraćajnoj situaciji vozač vozila koje vrši isključenje sa magistalnog puta lijevim skretanjem tu radnju bezbjedno ne može izvršiti prije propuštanja vozila koje mu dolazi iz suprotnog smjera. Radnja isključenja vozila sa puta lijevim skretanjem predpostavlja prostornu promjenu saobraćajne trake u kretanju vozila, a tom promjenom presijeca se putanja vozila koje dolazi iz suprotnog smjera. U tim okolnostima determinišući faktor je prostorna mogućnost uočavanja vozila koje dolazi iz suprotnog smjera, a ne procjena njegove vremenske udaljenosti. U konkretnoj saobraćajnoj situaciji, u M.entu početka reagovanja vozača vozila ''Pasat'' zeleni na opasnu situaciju koja je nastala prelaskom vozila ''Pasat'' bijeli na kolovoznu traku kojom se kretalo vozilo ''Pasat'' zeleni, vozilo ''Pasat'' zeleni bilo je udaljeno oko 57,67 m. Okolnost da li je vozilo ''Pasat'' bijeli prije nastanka opasne situacije iz saobraćajnih razloga propuštanja drugih vozila iz suprotnog smjera bilo zaustavljeno na kolovozu kako je to istakao vozač vozila ''Pasat'' bijeli, ne utiče na tok nastanka ove nezgode iz razloga što u fazi kretanja vozila ''Pasat'' bijeli, svojom kolovoznom trakom ne postoji nikakva konfliktna situacija sa dolazećim vozilom iz suprotnog smjera. Nalaz i mišljenje vještaka saobraćajne struke, kao i pojašnjenje nalaza istog vještaka sa glavnog pretresa, sud je u potpunosti prihvatio, kao realne i objektivne, date po pravilima struke i nauke, i po osnovu zapisnika o uvidjaju lica mjesta, te skice lica mjesta i fototehničke dokumentacije koji prestavljaju objektivni pokazatelj činjenica konstatovanih neposredno nakon saobraćajne nezgode. </span>
</p>
<p class="p10"></p>
<p class="p10">
<span>Iz uvidjajne dokumentacije proizilazi da se nezgoda dogodila danju, pri dobroj vidljivosti i uslovima suvog kolovoza, na magistralnom putu u naselju, gdje je put prav, pregledan i ravan i to na kolovoznoj traci kojom se predhodno kretao okrivljeni svojim vozilom u zoni udaljenosti 0,70 do 2,20 m od desne ivice kolovoza, posmatrano iz smjera kretanja vozila okrivljenog. </span>
</p>
<p class="p10"></p>
<p class="p10">
<span>Po vještaku saobraćajne struke, neposredno prije preduzetog kočenja putničkog vozila ''Pasat'' zeleni kretalo se brzinom od oko 88,00 km/h, a zaustavni put putničkog vozila okrivljenog do sudara sa putničkim vozilom oštećenog M.a pri ovoj brzini kretanja iznosio je oko 57,67 m i to put reagovanja vozača i mehanizma za kočenje na putničko vozilo od oko 25,67 m i put intezivnog kočenja do kontakta vozila 32,00 m, a vrijeme ovakvog zaustavljanja putničkog vozila okrivljenog do sudara sa putničkim vozilom oštećenog iznosila je oko 2,79 sekundi, od čega vrijeme reagovanja vozača i vozila oko 1,00 sekundi, a vrijeme intezivnog kočenja do sudara oko 1,79 sekundi. Po ocjeni suda okrivljeni je radnju kočenja vozila preduzeo kao odziv na incidentnost i to u M.entu kada je oštećeni započeo radnju isključenja sa svoje na kolovoznu traku kojom se kretao okrivljeni, iz čega se nameće jedini logičan zaključak da su vozila okrivljenog i oštećenog u M.entu kada je oštećeni započeo radnju lijevog skretanja bila na medjusobnoj udaljenosti od 57,67 m, te sa navedenih razloga sud nije prihvatio navode iz iskaza oštećenog da na udaljenosti od 300 m nije bilo dolazećih vozila iz suprotne kolovozne trake, te da je isti bio uvjeren da radnju lijevog skretanja može bezbjedno izvršiti.  Navode iz iskaza oštećenog da je on radi propuštanja dvoje vozila  koja su dolazila iz suprotnog  smjera zaustavio svoje vozilo nijesu potvrđeni navodima iz iskaza  svjedoka  S.a  neutralnog očevidca  kritičnog događaja.</span>
</p>
<p class="p10"></p>
<p class="p10">
<span>Svjedok S. je istakao da se svojim vozilom kretao iza vozila oštećenog i da je primijetio dolazeće vozilo okrivljenog iz suprotnog smjera koje se kretalo malo brže, iz čega proizilazi logičan zaključak da je i oštećeni čije vozilo je bilo bliže vozilu okrivljenog imao bolje prostorno vremenske mogućnosti da primijeti dolazeće vozilo okrivljenog odnosno  da  je imao bolju  podužnu preglednost  saobraćajne  situacije ispred  svog  vozila.</span>
</p>
<p class="p10"></p>
<p class="p10">
<span>U opisanoj saobraćajnoj situaciji uslovima suvog kolovoza, dnevne vidljivosti, pravog i preglednog puta, okrivljeni je svojim vozilom ''Pasat'' zeleni upravljao brzinom od oko 88 km/h, pravilnom putanjom, svojom desnom kolovoznom trakom, a na nastalu opasnost preduzeo je intezivno kočenje vozila, ali pri utvrdjenoj brzini kretanja nezgodu nije mogao izbjeći. Upravljajući svojim vozilom brzinom od 88 km/h koja brzina je više od 30 km/h veća od dozvoljene brzine za put u naselju, okrivljeni je ovakvom vožnjom po ocjeni suda činio prekršaj iz čl. 305 ZOBS-a, na čemu bi i ostala ova saobraćajna situacija da nije bilo incidentnosti od strane oštećenog koji je krećući se iz suprotnog smjera preuzeo radnju promjene saobraćajne trake prelaska sa desne na lijevu kolovoznu traku i stvorio iznenadnu blisku i pokretnu prepreku, na putanji kretanja putničkog vozila okrivljenog i to u M.entu kada je njegovo vozilo od vozila okrivljenog bilo udaljeno 57,67 m.</span>
</p>
<p class="p10"></p>
<p class="p10">
<span>Oštećeni je po ocjeni suda imao prostornu mogućnost da sa udaljenosti od 57,67 m uoči vozilo okrivljenog  koje  je dolazilo iz suprotnog smjera  i isti je bio dužan da propusti dolazeće vozilo okrivljenog- zaustavljanjem svog vozila i privremenim odustankom od namjeravane radnje isključenja vozila lijevim skretanjem i promjene saobraćajne trake. Propuštajući da to učini odnosno započinjući radnju lijevog skretanja promjenom saobraćajne trake a da  se prethodno nije uvjerio da može  bezbjedno da se isključi sa puta oštećeni je učinio propust koji je po ocjeni  suda  osnovni razlog  za nastanak ove  nezgode.</span>
</p>
<p class="p10"></p>
<p class="p10">
<span>Vožnja okrivljenog prije incidentnosti izazvane vožnjom oštećenog imala je obilježja prekršaja iz čl.305 ZOBS-a, dok je okrivljeni reagujući  na nastalu opasnost preduzimanjem intezivnog kočenja vozila izvršio korektan odziv na incidentnost izazvanu vožnjom oštećenog kako  u saobraćajno tehničkom tako i u pravnom smislu, te po ocjeni suda ovakva njegova vožnja ne predstavlja krešenje saobraćajnih propisa i vožnju  koja   je  suprotna odredbi čl. 32 ZOBS-a  na putevima.  </span>
</p>
<p class="p10"></p>
<p class="p10">
<span>Prihvatajući nalaz i mišljenje  vještaka  saobraćajne struke sud nije prihvatio navode iz odbrane okrivljenog u pogledu  brzine  kretanja  njegovog  vozila kao i u pogledu udaljenosti između njegovog  vozila i vozila oštećenog u M.entu kada je oštećeni preduzeo radnju lijevog  skretanja  promjenom   saobraćajne  trake. Sud  takođe  nije prihvatio  navode iz iskaza okrivljenog da prije započete radnje skretanja oštećeni nije  dao pokazivač pravca jer  su ovi navodi u  suprotnosti sa  navodima iz  iskaza svjedoka  S.a  čiji iskaz  je  sud  u potpunosti prihvatio. Ostale navode iz odbrane okrivljenog sud je prihvatio.</span>
</p>
<p class="p10"></p>
<p class="p10">
<span>Po ocjeni suda nije dokazano da je okrivljeni  F.D. opisanom  vožnjom prouzrokovao predmetnu saobraćajnu nezgodu, te je sud imajući u vidu načelo ''in dubio pro reo'' po kome činjenice koje idu na teret okrivljenom moraju biti na nesumljiv način dokazane, a što tokom postupka nije učinjeno okrivljenog usled nedostatka dokaza, shodno čl. 363 st. 3 Zakonika o krivičnom postupku, oslobodio od optužbe za krivično djelo ugrožavanje javnog saobraćaja iz čl. 339 st.3 u vezi st. 1.   Krivičnog zakonika, stavljeno mu na teret izmijenjenim optužnim predlogom.   </span>
</p>
<p class="p10"></p>
<p class="p10">
<span>Troškovi postupka shodno čl. 203 Zakonika o krivičnom postupku, padaju na teret budžeta CG.</span>
</p>
<p class="p13">
<span>	</span>
</p>
<p class="p10">
<span>Shodno čl. 212 Zakonika o krivičnom postupku oštećeni M.A.  se radi ostvarivanja imovinsko pravnog zahtjeva  upućuje na parnični postupak.</span>
</p>
<p class="p10"></p>
<p class="p5">
<span>	Iz iznijetih razloga shodno čl. 363 tač.3 Zakonika o Krivičnom postupku , odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p6">
<span>Dana, 21.01.2011. godine</span>
</p>
<p class="p5"></p>
<p class="p5">
<span>ZAPISNIČAR,								      S U D I J A</span>
</p>
<p class="p5">
<span>Sonja Marković s.r.							          Dragan Mrdak s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p14"></p>
<p class="p15"></p>


</body>
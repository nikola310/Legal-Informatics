<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:start;hyphenate:auto;font-family:Arial;font-size:12pt;}
.s1{text-decoration:underline;}
.s2{font-weight:bold;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span class="s1">K. br. 	182/10   </span>
</p>
<p class="p2"></p>
<p class="p2">
<span class="s1">           </span>
</p>
<p class="p3"></p>
<p class="p4">
<span>U IME NARODA</span>
</p>
<p class="p4"></p>
<p class="p4"></p>
<p class="p3"></p>
<p class="p3">
<span>	OSNOVNI SUD U BIJELOM POLJU, kao krivični prvostepeni sud, sudija Ivan Adamović, kao sudija pojedinac, uz učešće namještenika suda Draginje Bošković, kao zapisničara, rješavajući po optužnom predlogu Osnovnog državnog tužilaštva  u Bijelom Polju, Kt. br. 86/10 od 28. 02. 2010. godine, protiv okrivljenog Ć.S.a, iz T.a, opština Bijelo Polje, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, nakon održanog glavnog i javnog pretresa, u prisustvu oštećenog I.S.a i okrivljenog, a u odsustvu ODT-a u Bijelom Polju, donio je, dana  29. 04. 2010. godine, </span>
</p>
<p class="p3"></p>
<p class="p3"></p>
<p class="p5">
<span>P R E S U D U</span>
</p>
<p class="p6"></p>
<p class="p7"></p>
<p class="p3">
<span>	Okrivljeni</span><span class="s2"> </span><span>Ć.S.,</span><span class="s2"> </span><span>od oca R., majke N., rođene A.rođen ... godine u Bijelom Polju, sa prebivalištem u mjestu T.e, opština Bijelo Polje, drž. CG, nezaposlen, neoženjen, završio SSS,  lošeg imovnog stanja, neosuđivan,</span>
</p>
<p class="p3"></p>
<p class="p3"></p>
<p class="p5">
<span>K r i v    j e</span>
</p>
<p class="p7"></p>
<p class="p7">
<span>	-što je:</span>
</p>
<p class="p8">
<span> -dana 24. 12. 2009. godine, oko 15:30 h, u mjestu T.e, opština Bijelo Polje, na soskom putu, lako tjelesno povrijedio oštećenog I.S.a, na način što ga je metalnom šipkom, sredstvom podobnim da se tijelo teško povrijedi ili zdravlje teško naruši, izudarao po glavi i tijelu, kojom prilikom mu je nanio povrede u vidu, nagnječno-razderne rane u pedjelu lijeve slepoočnice, oguljotine kože u predjelu lijevog kuka i oguljotine kože na leđima,</span>
</p>
<p class="p3"></p>
<p class="p3">
<span>	-čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika, </span>
</p>
<p class="p7"></p>
<p class="p8">
<span>-pa ga sud, primjenom citiranih zakonskih propisa, te čl. 2, 4, 5, 13, 15,  32, 39, 42, 45 i 46 Krivičnog zakonika i čl. 199 st. 2, 212  i 364 Zakonika o krivičnom postupku, </span>
</p>
<p class="p9"></p>
<p class="p7"></p>
<p class="p5">
<span>O S U Đ U J E</span>
</p>
<p class="p7"></p>
<p class="p7"></p>
<p class="p3">
<span>	Na novčanu kaznu u iznosu od 1.200,00 €, (hiljaduidvestaeura),</span><span class="s2"> </span><span> koju je dužan platiti u roku od tri mjeseca, od dana pravosnažnosti presude, na račun br.530-4149-79 – Depozita novčanih kazni, troškova postupka i paušala CG.</span>
</p>
<p class="p3"></p>
<p class="p3">
<span>	Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p3"></p>
<p class="p3">
<span>	Okrivljeni se obavezuje da plati sudu na ime  paušala iznos od 30,00 €, kao i na ime troškova krivičnog postupka iznos od 44</span><span class="s2">,</span><span>00 €, koje  iznose  će uplatiti na Depozit novčanih kazni, troškova postupka i paušala ovog suda,  na žiro račun br. 530-4149-79,  u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p3">
<span>	</span>
</p>
<p class="p8">
<span>Oštećeni I.S., radi ostvarivanja imovinsko-pravnog zahtjeva, upućuje se na parnični postupak.</span>
</p>
<p class="p8"></p>
<p class="p5">
<span>O b r a z l o ž e nj e</span>
</p>
<p class="p7"></p>
<p class="p8">
<span>Optužnim predlogom Osnovnog državnog tužilaštva u Bijelom Polju, Kt. br. 86/10 od 28. 02. 2009 godine, optužen je Ć.S., iz T.a, opština Bijelo Polje, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika. </span>
</p>
<p class="p8"></p>
<p class="p8">
<span>Glavni pretres je održan i zaključen  u prisustvu oštećenog i okrivljenog, a u odsustvu, uredno pozvanog, ODT-a u Bijelom Polju, shodno članu 453 Zakonika o krivičnom postupku. </span>
</p>
<p class="p3">
<span>	 Oštećeni se u završnoj riječi  pridružio krivičnom gonjenju i postavio imovinsko -pravni  zahtjev.</span>
</p>
<p class="p3"></p>
<p class="p8">
<span> Okrivljeni Ć.S., u svojoj odbrani, u bitnom, negirao je izvršenje krivičnog djela i istakao, da se kritičnog dana prvi put sreo sa oštećenim I.S.om, te I.B.i L.M.u prodavnici vlasništvo B.Š., kada se sa njima verbalno sukobio, bez ikakvog fizičkog kontakta. Kasnije, nakon što je zajedno sa B.F., te svojim bratom Ć.E., otpratio F. rođake, vraćao se svojoj kući i na seoskom putu u jednom trenutku naišao je traktor, kojim je upravljao L.M., i pritom je na desnom blatobranu  traktora sjedio I.S., dok je na lijevom sjedio I.B.. Traktor se kretao veoma brzo, pa u trenutku kada je došao ispred okrivljenog,  naglo  je zakočio, usled čega je I.B. pao sa traktora.  Okrivljeni je zajedno sa bratom E. prišao oštećenom, sa namjerom  da mu pomogne, u kom trenutku sa traktora silazi I.B., te se zalijeće prema okrivljenom. Okrivljeni negira da je kritičnom prilikom,  bilo fizičkog kontakta - tuče između njega i oštećenog, već da je bilo samo malo guranja, a koje je prestalo u trenutku kada su I.B. i S. uvidjeli da okrivljeni ne želi da se sa njima fizički obračunava.  Okrivljeni je negirao da je kritičnom prilikom imao kod sebe bilo kakvu metalnu šipku ili sličan predmet, a da je I.S. povrede zadobio padom sa traktora.</span>
</p>
<p class="p8">
<span>U završnoj riječi okrivljeni je izjavio da nije izvršio krivično djelo koje mu je stavljeno na teret, te da za isto nije kriv i predložio je sudu da ga oslobodi od optužbe. </span>
</p>
<p class="p3">
<span> </span>
</p>
<p class="p8">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke: saslušao u svojstvu svjedoka oštećenog I.S.a, i svjedoke: I.B.a, B.F.a, Ć.E.a i L.M.a; pročitao  nalaz i mišljenje vještaka medicinske struke dr S.M.a, dat na zapisnik kod istražnog sudije Kri. br. 65/10 od 18. 02. 2010. godine; izvršio uvid u medicinsku dokumentaciiju izdatu na ime oštećenog I.S.a; izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.       </span>
</p>
<p class="p8"></p>
<p class="p8">
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim, i u kontekstu sa navodima iz odbrane okrivljenog, sud je utvrdio činjenično stanje i na osnovu tako utvrdjenog činjeničnog stanja zaključio da je okrivljeni izvršio krivično djelo stavljeno mu na teret  optužbom i da je za isto kriv.</span>
</p>
<p class="p3">
<span> </span>
</p>
<p class="p3">
<span>	Naime, sud je cijenio odbranu okrivljenog, ali istu nije prihvatio jer su navodi iz odbrane okrivljenog obezvrijeđeni drugim dokazima, izvedenim tokom postupka, a odbranu okrivljenog sud cijeni isključivo kao sračunatu u cilju izbjegavanja sopstvene krivice. Naprotiv, sud je  po osnovu utvrđenog činjeničnog stanja, zaključio da je okrivljeni izvršio krivično djelo, na način opisan u dispozitivu optužbe. Ovakvo činjenično stanje sud je utvrdio prevashodno iz iskaza oštećenog, saslušanog u svojstvu svjedoka, i svjedoka I.B.a te L.M.a, kao i iz drugih izvedenih  - pisanih dokaza. </span>
</p>
<p class="p3"></p>
<p class="p3">
<span>	Iz iskaza oštećenog, saslušanog u svojstvu svjedoka, sud je utvrdio da je kritičnog dana i vremena, oštećeni sjedio na desnom blatobranu traktora, kojim je upravljao L.M., a da je na lijevom blatobranu pomenutog traktora sjedio I.B., pa u trenutku dok se traktor kretao, istom su prišla 3 lica, a jedno od njih je bio okrivljeni Ć.S., koji je u ruci držao neki predmet, te je tim predmetom udario oštećenog u predjelu glave, i to sa lijeve strane glave, više čela, od kog udarca je oštećeni pao na zemlju i izgubio svijest. Sud je u potpunosti prihvatio iskaz oštećenog saslušanog u svojstvu svjedoka, jer je isti bio jasan i ubjedljiv, objektivan, a ovo posebno imajući u vidu da su navodi oštećenog u saglasnosti sa iskazom svjedoka I.B.a i nalazom i mišljenjem vještaka dr M.a S.a. </span>
</p>
<p class="p3"></p>
<p class="p3">
<span>	Iz iskaza svjedoka I.B.a potvrđeni su navodi iz iskaza oštećenog u pogledu mjesta na kojem je sjedio oštećeni, lice koje je upravljalo traktorom, kao i mjesta gdje je sjedio ovaj svjedok. Iz iskaza ovog svjedoka sud je utvrdio da je okrivljeni Ć.S., nakon što se traktor na kome se nalazio oštećeni i druga lica zaustavio, istrčao iz šume i da je u tom trenutku, u desnoj ruci  držao predmet nalik metalnoj šipci, dužine oko 60 cm, kojeg ovaj svjedok nije jasno vidio, zbog mraka, obzirom da se radnja ovog krivičnog djela odvijala oko 17,00 h, u mjesecu decembru. Iz iskaza ovog svjedoka sud je, takođe, utvrdio da je okrivljeni predmetom koji je držao u ruci udario oštećenog u predjelu glave, u trenutku kada se oštećeni okrenuo udesno u pravcu okrivljenog, te da je udarac završio u lijevu stranu glave oštećenog,  od kog udarca je oštećeni pao na zemlju, nakon čega je ovog svjedoka neko povukao sa traktora usled čega je i on pao na zemlju, pa nije mogao vidjeti dalji razvoj događaja. Iskaz ovog svjedoka sud je, takođe, prihvatio u cjelosti kao jasan, ubjedljiv i objektivan. </span>
</p>
<p class="p3"></p>
<p class="p3">
<span>	Sud je cijenio iskaz svjedoka L.M.a i isti u potpunosti prihvatio. Iz iskaza ovog svjedoka sud je utvrdio da je kritičnog dana upravljao traktorom seoskim putem u selu T.e, pa u jednom trenutku kada ga je B.F.zv. DŽ., prilazeći mu sa lijeve strane, dižući ruku, pozvao da zaustavi traktor, on je to i učinio. Neposredno prije toga na desnom blatobranu traktora sjedio je oštećeni I.S., a na lijevom blatobranu I.B.. U trenutku kada je ovaj svjedok zaustavio traktor, nekoliko trenutaka nakon toga, primijetio je da na blatobranu nema oštećenog I.S.a, nakon čega je primijetio kako dva lica u jarku, pored puta, udaraju nekoga. Takođe, u tom trenutku na lijevom blatobranu traktora nije bilo I.B.a, pa nakon što je sišao sa traktora i pošao u pravcu jarka vidio je da braća Ć. udaraju I.S.a, a sa napadom su prestali tek nakon što je ovaj svjedok prišao mjestu događaja. Sud je, takođe, prihvatio navode iz iskaza ovog svjedoka da nije vidio trenutak kada je oštećeni I.S. udaren metalnom šipkom, niti da je vidio bilo kakve metalne šipke, obzirom da je bio okrenut na drugu stranu od mjesta gdje se nalazio oštećeni I.S., koji je sjedio na desnom blatobranu traktora, a takođe i zbog činjenice da se radnja odvijala u sumraku, a da su svijetla na traktoru kojim je upravljao ovaj svjedok bila upaljena.  </span>
</p>
<p class="p3"></p>
<p class="p3">
<span>	Naprotiv, sud je iskaz svjedoka B.F.a cijenio kao usmjeren isključivo na olakšavanje krivičnog položaja okrivljenog jer su navodi iz iskaza ovog svjedoka međusobno protivrječni, te obezvrijeđeni iskazom oštećenog, svjedoka I.B.a i L.M.a, te nalazom i mišljenjem vještaka S.a. Ovaj svjedok je tvrdio da okrivljeni nije kod sebe imao nikakvu šipku, niti da je vidio bilo kakav fizički obračun između okrivljenog i oštećenog, što je u apsolutnoj nesaglasnosti sa ostalim izvedenim dokazima, kao i sa nespornom činjenicom koja je utvrđena iz sadržine medicinske dokumentacije na ime oštećenog i nalaza vještaka medicinske struke - dr S.M.a, da je oštećeni kritičnom prilikom zadobio lake tjelesne povrede. Osim toga ovaj se svjedok selektivno sjeća radnji kritičnog događaja, objašnjavajući da one radnje kojih se ne sjeća, istih se ne sjeća iz razloga što je bio u alkoholisanom stanju, a sa druge strane pojedine djelove ovog kritičnog događaja opisuje sa izuzetnom preciznošću, te sa navedenih razloga sud iskaz ovog svjedoka nije mogao prihvatiti kao objektivan i ubjedljiv. </span>
</p>
<p class="p3"></p>
<p class="p3">
<span>	Sud je cijenio ali nije prihvatio iskaz svjedoka Ć.E.a - brata okrivljenog, i isti je cijenio kao usmjeren isključivo na olakšavanje krivičnog položaja okrivljenog. Iskaz ovog svjedoka obezvrijeđen je iskazom oštećenog, svjedoka I.B.a i L.M.a, te nalazom i mišljenjem vještaka medicinske struke, jer navodi ovog svjedoka da je oštećeni pao sa traktora u trenutku kada je vozač traktora naglo prikočio, te se usled tog pada sam povrijedio, obezvrijeđeni su nalazom i mišljenjem vještaka medicinske struke, koji se jasno i decidno izjasnio da su povrede na tijelu oštećenog mogle nastati od metalne šipke, na način kako je to opisao sam oštećeni i svjedok I.B., te sa tog razloga sud nije prihvatio ni navode ovog svjedoka da okrivljeni kritičnom prilikom nije imao kod sebe nikakav predmet, pa ni metalnu šipku. </span>
</p>
<p class="p8"></p>
<p class="p8">
<span>Sud je cijenio nalaz i mišljene vještaka medicinske struke, dr S.M.a, a koji je dat po osnovu priložene medicinske dokumentacije na ime oštećenog. Vještak je istakao da je kliničkim pregledom na tijelu oštećenog  bila vidljiva jedna nagnječno-razderna rana na glavi i krvni podliv u predjelu leđa, a pregledom istog dana na Hirurškom odjeljenju kod oštećenog je bila vidljiva nagnječno-razderna rana u predjelu lijeve slepoočnice, oguljotina kože u predjelu lijevog kuka i oguljotina kože na leđima. Navedene povrede, po mišljenju ovog vještaka, kako pojedinačno, tako i zbirno spadaju u laku tjelesnu povredu i najvjerovatnije su nastale od više udaraca tupo-tvrdim predmetom i mogle su nastati od više udaraca metalnom šipkom.  Sud je u potpunosti prihvatio nalaz datog vještaka, jer je isti dat po osnovu pravila struke i nauke, i na osnovu medicinske dokumentacije na ime oštećenog. S toga, prihvatajući u potpunosti nalaz datog vještaka, sud nije prihvatio odbranu okrivljenog da kritičnom prilikom između njega i oštećenog nije bilo fizičkog sukoba  već samo verbalnog, a nalaz ovog vještaka je cijenio kao vjerodostojnost i istinitost navoda iz iskaza oštećenog, te svjedoka I.B.a i L.M.a. </span>
</p>
<p class="p3">
<span> </span>
</p>
<p class="p3">
<span>	Iz izvoda iz kaznene evidencije na ime okrivlenog, sud je utvrdio da isti nije kažnjavan.</span>
</p>
<p class="p3"></p>
<p class="p8">
<span>Dakle, iz svih naprijed izvedenih dokaza, sud je nesumnjivo zaključio da je okrivljeni kritičnog dana i vremena, na seoskom putu u mjestu T.e, opština B. Polje, lako tjelesno povrijedio oštećenog I.S.a, na način što ga je metalnom šipkom, sredstvom podobnim da se tijelo teško povrijedi ili zdravlje teško naruši, izudarao po glavi i tijelu, te da mu je tom prilikom nanio povrede u vidu nagnječno-razderne rane u predjelu lijeve slepoočnice, oguljotine kože u predjelu lijevog kuka i oguljotine kože na leđima, pa je okrivljeni, postupajući na naprijed opisani način, u svojim radnjama ostvario elemente krivičnog djela stavljenog mu na teret  optužbom. Okrivljeni je krivično djelo izvršio sa eventualnim umišljajem, jer je bio svjestan da udarajući oštećenog na naprijed opisani način, istom  može nanijeti  povrede i učiniti krivično djelo, ali je na to pristao.  </span>
</p>
<p class="p3"></p>
<p class="p8">
<span>Za krivično djelo  laka tjelesna povreda iz čl. 152 st. 2 u vezi st. 1 Krivičnog zakonika, predvidjena je kazna zatvora do 3 godine.  </span>
</p>
<p class="p3"></p>
<p class="p3">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljenog  od olakšavajućih okolnosti našao:  da se radi o mlađoj osobi, lošeg imovnog stanja,  licu koje do sada nije osuđivano, što ukazuje da nije sklono vršenju krivičnih djela, te je mišljenja da sve olakšavajuće okolnosti predstavljaju naročito olakšavajuće okolnosti, pa se odlučio da okrivljenom izrekne blažu vrstu krivične sankcije - novčanu kaznu, te je mišljenja da će se i sa blažom vrstom kazne postići svrha kažnjavanja predviđena u čl. 32 Krivičnog zakonika i na taj način dovoljno uticati na okrivljenog da ubuduće ne vrši ova ili druga krivična djela.</span>
</p>
<p class="p3"></p>
<p class="p3">
<span>	Shodno čl. 199 st. 2 Zakonika o krivičnom postupku, odlučeno je da okrivljeni plati  sudu na ime  troškova postupka iznos od 44,00 €,  koji se odnose na naknadu na ime vještačenja vještaka med. struke, kao i na ime  paušala, iznos od 30,00 €, pri tome imajući u vidu složenost i trajanje krivičnog postupka, te imovinske prilike okrivljenog.</span>
</p>
<p class="p3"></p>
<p class="p3">
<span>	 Shodno čl. 212 ZKP-a, oštećeni I.S., radi ostvarivanja imovinsko-pravnog zahtjeva, upućen je na parnični postupak.  </span>
</p>
<p class="p3"></p>
<p class="p8">
<span>Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p3"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p4">
<span>dana  29. 04. 2010. godine,  </span>
</p>
<p class="p3"></p>
<p class="p7">
<span>ZAPISNIČAR,				  		                          S U D I J A,   </span>
</p>
<p class="p3">
<span>Draginja Bošković s.r.							Ivan Adamović s.r. </span>
</p>
<p class="p3"></p>
<p class="p7"></p>
<p class="p6"></p>


</body>
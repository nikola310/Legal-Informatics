<div style="text-align: right">
	K.br. 76/11</div>
&nbsp;<br>
&nbsp;
<div style="text-align: center">
	U IME CRNE GORE</div>
&nbsp;<br>
OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog M.J. iz G.-S. opština D., zbog krivičnog djela kradja iz čl.239 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.129/11 od 27.06.2011.godine, koji je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 03.11.2011.godine u prisustvu zastupnika optužbe i okrivljenog, donio je dana 03.11.2011.godine i istog dana javno objavio&nbsp;<br>
&nbsp;
<div style="text-align: center">
	PRESUDU</div>
&nbsp;<br>
Okrivljeni J.M., JMB ..., od oca J. i majke J.2, rodjene Š., rodjen ...godine u P., sa mjestom prebivališta u selu G. bb - S., opština D., državljanin Crne Gore, automehaničar, oženjen, otac troje djece, pismen, završio srednju školu, vojsku služio u Osijeku 1980/81.godine, vodi se u vojnoj evidenciji u Cetinju, lošeg imovnog stanja, kome je presudom Opštinskog suda Cetinje K.br.42/86 od 15.02.1987.godine, zbog krivičnog djela iz čl.185 st.3 u vezi st.1 KZ CG, izrečena uslovna osuda tri mjeseca zatvora uslovno na jednu godinu, koja osuda je brisana 02.03.1993.godine.<br>
&nbsp;
<div style="text-align: center">
	Kriv je</div>
&nbsp;<br>
Što je:<br>
&nbsp;<br>
Dana 09.12.2010.godine, u naselju KPD,&nbsp; opština D., oduzeo drugom tudju pokretnu stvar - električnu energiju, vlasništvo oštećene Elektrodistribucije Podgorica, u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je u svom pomoćnom objektu na brojilu marke "EI Niš" br.201743 skinuo sva tri naponska mosta, usljed čega se utrošak električne energije nije mogao registrovati,<br>
&nbsp;<br>
- čime je počinio krivično djelo kradja iz čl.239 st.1 KZ.<br>
&nbsp;<br>
Pa sud okrivljenom primjenom citiranog zakonskog propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
&nbsp;
<div style="text-align: center">
	USLOVNU OSUDU</div>
&nbsp;<br>
Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od 1 (jedne)&nbsp; godine po pravosnažnosti presude ne učini novo krivično djelo.<br>
&nbsp;<br>
Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku&nbsp; od 15 dana po pravosnažnosti presude.<br>
&nbsp;<br>
Na osnovu čl. 239 st. 2 ZKP-a, oštećena Elektrodistribucija Podgorica se radi ostvarivanja imovinsko-pravnog zahtjeva upućuje na parnični postupak.<br>
&nbsp;
<div style="text-align: center">
	O b r a z l o ž e nj e</div>
&nbsp;<br>
Optužnim predlogom ODT-a Podgorica Kt.br.129/11 od 27.06.2011.godine, stavljeno je na teret okrivljenom J.M. da je izvršio krivično djelo kradja iz čl. 239 st.1 KZ. Zastupnik optužnog predloga je na glavnom pretresu u završnoj riječi precizirao činjenični opis krivičnog djela iz optužnog predloga , na način kako je to činjenično predstavljeno u izreci presude, dok je pravna kvalifikacija ostala ista. Predložio je &nbsp;da sud okrivljenog oglasi krivim i kazni u zakonom propisanim granicama.&nbsp;<br>
&nbsp;<br>
Okrivljeni J.M. &nbsp;u odbrani datoj u istražnom postupku u bitnom je naveo da je on u svom pomoćnom objektu tj.štali ugradio predmetno brojilo , iz razloga što je bio prinudjen da ukloni kabl koji je do štale bio razveden po zemlji i koji je predstavljao opasnost po njegovu porodicu i imovinu.Ovo brojilo nije prijavio Elektrodistribuciji. Tvrdi da su prilikom predmetne kontrole na brojilu bila pomaknuta sva tri naponska mosta , ali napominje da on to nije uradio, već da je brojilo tako bilo ugradjeno. Brojilo je bilo prikopčano na glavni stub sa kojeg se vrši snabdijevanje električnom energijom naselja u kojem on živi. Ovlašćeni radnici Elektrodistribucije su o predmetnoj kontroli sačinili zapinik koji je on potpisao. Istakao je i da su upomoćnom objektu, odnosno štali povremeno radile dvije sijalice i aparat za mužu krava&nbsp; od 400 W, pa da je samim previsoko postavljen zahtjev Elektrodistribucije.<br>
&nbsp;<br>
Okrivljeni J.M. u odbrani datoj na glavnom pretresu je priznao izvršenje krivičnog djela koje mu se stavlja na teret. U bitnom je naveo da je tačno da je dana 09.12.2010.godine,&nbsp; u naselju KPD-om, Opština D. &nbsp;oduzeo drugom tudju pokretnu stvar električnu energiju , koja je bila vlasništvo Elektrodistribucije Podgorica. Tvrdi da je imao namjeru da njenim prisvajanjem pribavi protivpravnu imovinsku korist preko 150,00 eura.To je učinio na način što je u svom pomoćnom objektu-štali na brojilu marke „EI Niš" skinuo sva tri naponska mosta usljed čega se utošak električne energije nije mogao registrovati.Upoznat na različitosti u odnosu na odbranu datu u istražnom postupku, naveo je da je istinito ono što je kazao na glavnom pretresu.<br>
&nbsp;<br>
U završnoj riječi je naveo da se kaje zbog učinjenog krivičnog djela i da je ovo djelo počinio isključivo zbog lošeg materijalnog stanja.<br>
&nbsp;<br>
Sud je na glavnom pretresu u dokaznom postupku saslušao ovlašćenog predstavnika Elektrodistibucije Podgorica N.S.S., saslušao svjedoke V.D. i S.Lj., pročitao zapisnik o kontroli mjernog mjesta Elektrodistribucije Podgorica br.12571 i pročitao izvod iz kaznene evidencije Uprave policije PJ Podgorica&nbsp; br.29-245/2-22466/2-3510&nbsp;&nbsp; od 07.09.2011.godine, izdat na ime okrivljenog.<br>
&nbsp;<br>
Ovlašćeni predstavnik oštećene Elektrodistribucije Podgorica N.S.S. u iskazu je u bitnom navela da se pridružuje krivičnom gonjenju protiv okrivljenog i da &nbsp;postavlja imovinsko-pravni zahtjev u &nbsp;iznosu od 2.341,47 eura.<br>
&nbsp;<br>
Svjedok V.D., ovlašćeni radnik Elektrodistribucije Podgorica, u iskazu datom u istražnom postupku i na glavnom pretresu u bitnom je naveo da je dana 09.12.2010.godine prilikom vršenja kontrole kod okrivljenog J.M., u naselju KPD, u pomoćnom objektu nađeno da su na brojilu br.201743 bila pomaknuta sva tri naponska mosta, tako da brojilo nije moglo registrovati potrošnju električne energije. U evidenciji Elektrodistribucije predmetno brojilo nije bilo registrovano.<br>
&nbsp;<br>
Svjedok S.Lj., ovlašćeni radnik Elektrodistribucije Podgorica, u iskazu datom u istražnom postupku i na glavnom pretresu u bitnom je naveo da je dana 09.12.2010.godine, prilikom kontrole u pomoćnom objektu okrivljenog J.M., zatečeno da su na brojilu br.201743 skinuta sva tri naponska mosta i da se potrošnja električne energije nije mogla registrovati. U evidenciji Elektrodistribucije nije zavedeno predmetno brojilo, a vlasnik brojila potpisao je zapisnik o izvršenoj kontroli.<br>
&nbsp;<br>
Iz sadržine zapisnika o kontroli mjernog mjesta Elektrodistribucije Podgorica br.12571, utvrdjuje se da su ovlašćeni radnici Elektrodistribucije u trenutku vršenja kontrole brojila marke „EI Niš“ br.201743 koje se nalazi u pomoćnom objektu (štala), vlasništvo okrivljenog J.M. u naselju KPD u S., zatekli da su na brojilu skinuta sva tri naponska mosta, da se ne registruje utrošak električne energije, te da brojila nema u evidenciji Elektrodistribucije.<br>
&nbsp;<br>
Iz izvoda iz kaznene evidencije Uprave policije PJ Podgorica br.29-245/2-22466/2-3510&nbsp; od 07.09.2011.godine, utvrdjuje se da je okrivljenom J.M. presudom Opštinskog suda u Cetinju K.br.42/86 od 15.02.1987. godine zbog krivičnog djela iz čl.185 st.3 u vezi st.1 KZ CG, izrečena uslovna osuda, tako što mu je utvrdjena kazna zatvora u trajanju od 3 mjeseca, sa rokom provjere od 1 godine, a koja osuda je brisana dana 02.03.1993.godine.<br>
&nbsp;<br>
Sud je cijenio iskaze svjedoka V.D. i S.Lj., pa&nbsp; je našao da su se isti istinito izjašnjavali o činjenicama važnim za ovu krivično-pravnu stvar. Iskazi ovih svjedoka su medjusobno saglasni, a stoje i u skladnoj vezi sa zapisnikom o kontroli mjernog mjesta Elektrodistribucije Podgorica br.12571.<br>
&nbsp;<br>
Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog J.M. stekla sva obilježja bića krivičnog djela kradja iz čl.239 st.1 Krivičnog zakonika. Naime, okrivljeni je dana 09.12.2010.godine, u naselju KPD,&nbsp; opština D., oduzeo drugom tudju pokretnu stvar - električnu energiju, vlasništvo oštećene Elektrodistribucije Podgorica, u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je u svom pomoćnom objektu na brojilu marke "EI Niš" br.201743 skinuo sva tri naponska mosta, usljed čega se utrošak električne energije nije mogao registrovati.<br>
&nbsp;<br>
Sve naprijed navedene činjenice utvrdjene su iz odbrane okrivljenog J.M. date na glavnom pretresu, u kojoj priznaje da je dana 09.12.2010.godine, u naselju KPD, opština D., oduzeo drugom tudju pokretnu stvar - električnu energiju, vlasništvo oštećene Elektrodistribucije Podgorica, u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je u svom pomoćnom objektu na brojilu marke "EI Niš" br.201743 skinuo sva tri naponska mosta, usljed čega se utrošak električne energije nije mogao registrovati. Navedeno priznanje okrivljenog dato na glavnom pretresu, sud je cijenio kao istinito, potpuno i jasno. Ovakvo priznanje okrivljenog stoji u skladnoj vezi sa iskazima svjedoka V.D. i S.Lj. i zapisnikom o kontroli mjernog mjesta u kojem je konstatovano zatečeno stanje.<br>
&nbsp;<br>
Sud je cijenio odbranu okrivljenog iz istražnog postupka u kojoj je negirao izvršenje krivičnog djela, pa je našao da je ista neistinita i sračunato data u cilju izbjegavanja krivično-pravne odgovornosti. Ovo stoga što je okrivljeni na glavnom pretresu priznao izvršenje krivičnog djela, a uz to, kada je upoznat na različitosti u odnosu na odbranu datu u istražnom postupku, kazao je da je istinita odbrana sa glavnog pretresa.<br>
&nbsp;<br>
Krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist.<br>
&nbsp;<br>
Sud nalazi da je okrivljeni imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio je njegovo izvršenje, a sa namjerom pribavljanja protivpravne imovinske koristi preko 150,00 eura, jer učinilac koji krade struju na način što sa brojila skine sva tri naponska mosta, tako da se pri tom utrošena električna energija sa potrošačkih tačaka ne registruje preko brojila, ima namjeru da to čini dok god bude u mogućnosti. Zbog toga se u njegovim radnjama stiču sva bitna obilježja bića krivičnog djela kradja iz čl.239 st.1 KZ, pa je istog valjalo oglasiti krivim i izreći mu krivičnu sankciju.&nbsp;<br>
&nbsp;<br>
Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljenog našao da je priznao izvršenje krivičnog djela, da je oženjen, otac troje djece, te da je neosudjivan, obzirom da je okrivljenom J.M. dana 02.03.1993.godine brisana osuda izrečena presudom Opštinskog suda u Cetinju K.br.42/86 od 15.02.1987.godine, kojom mu je zbog krivičnog djela iz čl.185 st.3 u vezi st.1 KZ CG izrečena uslovna osuda, tako što mu je utvrdjena kazna zatvora u trajanju od 3 mjeseca, sa rokom provjere od 1 godine, a što se utvrdjuje iz citiranog izvoda iz kaznene evidencije, pa se shodno čl.118 st.1 KZ okrivljeni ima smatrati neosudjivanim licem, dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju &nbsp;od 3 (tri) mjeseca&nbsp; i istovremeno odredio rok provjeravanja od 1 (jedne) godine, odnosno da se utvrdjena kazna neće izvršiti ako okrivljeni za vrijeme od 1 godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.<br>
&nbsp;<br>
&nbsp;O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je da plati ovom sudu na ime troškova krivičnog postupka - sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.<br>
&nbsp;<br>
Shodno čl.239 st.2 ZKP-a sud je oštećenu Elektrodistribuciju Podgorica radi ostvarivanja imovinsko-pravnog zahtjeva uputio na parnični postupak, obzirom da podaci krivičnog postupka nijesu pružali pouzdan osnov ni za potpuno ni za djelimično presudjenje, a pribavljanje dokaza o tome vodilo je nepotrebnom odugovlačenju postupka.<br>
&nbsp;<br>
Sa iznijetog, a primjenom čl.374 ZKP-a, odlučeno je kao u izreci ove presude.<br>
&nbsp;<br>
&nbsp;<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,<br>
&nbsp;Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
&nbsp;<br>
&nbsp;<br>
&nbsp;<br>
<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.<br>

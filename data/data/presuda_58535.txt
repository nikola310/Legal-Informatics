<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{color:black;}
.s2{font-family:Times New Roman;}
.s3{font-family:R;color:black;}
.s4{font-weight:bold;color:black;}
.p1{text-align:end;hyphenate:auto;font-family:R;font-size:13pt;}
.p2{text-align:center;hyphenate:auto;font-family:R;font-size:13pt;}
.p3{text-align:justify;hyphenate:auto;font-family:R;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.25in;margin-left:0.25in;text-align:justify;hyphenate:auto;font-family:R;font-size:13pt;}
.p6{text-indent:0.5in;text-align:justify;hyphenate:auto;font-family:R;font-size:13pt;}
.p7{margin-left:0.5in;text-align:justify;hyphenate:auto;font-family:R;font-size:13pt;}
.p8{text-align:justify;hyphenate:auto;font-family:Times;font-size:13pt;}
.p9{text-indent:0.5in;text-align:justify;hyphenate:auto;font-family:Times;font-size:13pt;}
.p10{text-align:start;hyphenate:auto;font-family:R;font-size:13pt;}
.p11{text-align:start;hyphenate:auto;font-family:R;font-size:12pt;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span class="s1">K br. 487/09        </span>
</p>
<p class="p1">
<span class="s1">                                                                                                                                                                                                                     </span>
</p>
<p class="p2"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p3">
<span>OSNOVNI SUD U BARU, kao prvostepeni krivični , sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljenog F.B, zbog krivičnog djela - nasilje u porodici ili u porodičnoj zajednici iz čl. 220 st. 1 KZ, po optužnom predlogu ODT-a u Baru Kt.br. 335/09 od 30.10.2009.godine, nakon održanog glavnog javnog pretresa u prisustvu zastupnika optužbe Danijele Božović i okrivljenog, dana 25.02.2010. godine donio je i istog dana javno objavio </span>
</p>
<p class="p3"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p3">
<span>Okrivl</span><span class="s2">jeni F.B. od oca V. i majke D. rodjene R., rodjen ....godine u Podgorici, gdje je i stalno nastanjen Golubovci bb, oženjen, otac dvoje djece, završio srednju školu,  neosuđivan </span>
</p>
<p class="p4"></p>
<p class="p2">
<span>KRIV JE</span>
</p>
<p class="p2"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 19.06.2009.godine u Čanju, Opština Bar, primjenom nasilja ugrozio tjelesni integritet člana svoje porodice - supruge F.B, na način što je više puta otvorenom šakom udario u predjelu glave nanoseći joj laku tjelesnu povredu - krvne podlive kože ispod desnog oka i lijeve strane čeonog predjela; </span>
</p>
<p class="p5"></p>
<p class="p6">
<span> </span><span class="s2">-čime je izvršio krivično djelo - nasilje u porodici ili u porodičnoj zajednici iz čl.220. st.l. Krivičnog zakonika,</span>
</p>
<p class="p4"></p>
<p class="p7">
<span>- Pa mu sud primjenom čl. 4,32,36, 42, 52, 53 i  54 KZCG i čl. 359,360 i 364 ZKP-a, izriče</span>
</p>
<p class="p7"></p>
<p class="p7"></p>
<p class="p2">
<span>USLOVNU OSUDU </span>
</p>
<p class="p2"></p>
<p class="p3">
<span>Kojom mu utvrdjuje kaznu zatvora u trajanju od 3 (tri)  mjeseca  i istovremeno odredjuje da se kazna neće izvršiti ukoliko okrivljeni u roku od 1 (jedne) godine i 6 /šest/ mjeseci  ne izvrši novo krivično djelo . </span>
</p>
<p class="p3"></p>
<p class="p3">
<span>Okrivljeni je dužan da plati troškovi postupka  u iznosu od 100 € u roku od 15 dana od dana pravosnažnosti presude pod prijetnjom izvršenja. </span>
</p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom ODT u Baru okrivljenom je stavljeno na teret da je izvršio krivično djelo bliže opisano u izreci presude. </span>
</p>
<p class="p3"></p>
<p class="p3">
<span>Okrivljeni je u svojoj odbrani u bitnom naveo da je u braku sa B. unazad 10 godina i da i da imaju dvoje maloljetne djece sinove V.i K.. Dana 18.06.2009. godine su otišli na ljetovanje u Čanj gdje su iznajmili privatni apartman. Sutradan je supruga sa sinovima otišla na plažu, a on je ostao u apartmanu. Kada su se oko 15 časova vratili sa plaže, došlo je do verbalne prepirke između njega i njegove supruge B, koja je počela prva da ga vrijeđa. Tu je nastalo gurkanje između njih, tačnije on joj je prišao, uhvatio je za ruku i htio je da je sjedne na krevet. Međutim, ona se tome usprotivila, nastalo je gurkanje i kako navodi, možda ju je udario jednom- dva puta šamarom po licu, ali je sigurno nije udarao pesnicama po glavi. Takođe joj nije upućivao prijetnje niti joj govorio da će je zaklati, ubiti nju i djecu, pa onda i sebe, niti joj je govorio da će P, njenom rodu, zapaliti kuću. Nakon toga se spakovao i otišao za Podgoricu.  </span>
</p>
<p class="p3"></p>
<p class="p4">
<span>U dokaznom postupku sud je proveo sledeće dokaze: pročitan je </span><span class="s3">izvještaj Doma zdravlja Podgorica  - Služba hitne pomoći, broj protokola 29319 na ime F.B.a od 21.06.2009.godine, nalaz i mišljenje vještaka medicinske struke dr Budimira Borovinića od 05.10.2009.godine, izvještaj iz KE za okrivljenog F.B.a pribavljen od od UP PJ Podgorica br. 11-245/09-16436/2-2154 od 12.08.2009.godine. </span>
</p>
<p class="p4"></p>
<p class="p3">
<span class="s1">Oštećena B.a F.se koristila svojim zakonskim pravom privilegovanog svjedoka, tako da nije svjedočila u ovom postupku, s tim što je navela da se pridružuje krivičnom gonjenju protiv okrivljenog. </span>
</p>
<p class="p3"></p>
<p class="p3">
<span class="s1">Iz nalaza i mišljenja vještaka medicinske struke dr. B.B. utvrdjuje se da je oštećena F.B.a u predmetnom dogadjaju zadobila povrede glave i to krvne podlive kože ispod desnog oka i lijeve strane čeonog predjela. Ove povrede su nastale istovremeno ili u kratkom intervalu jedna za drugom i predstavljaju</span><span class="s4"> </span><span class="s1">i pojedinačno i u svom zbiru, laku tjelesnu povredu, koje su mogle nastati djelovanjem otvorene šake ( šamarom) na odnosne djelove tijela .</span>
</p>
<p class="p3">
<span class="s1"> </span>
</p>
<p class="p3">
<span class="s1">Iz  izvještaja iz KE za okrivljenog F.B.a  utvrdjuje se da okrivljeni do sada nije osuđivan. </span>
</p>
<p class="p4">
<span> </span>
</p>
<p class="p3">
<span>Ocjenom izvedenih dokaza utvrdjeno je da je okrivljeni izvršio krivično djelo koje mu je stavljeno na teret. Dokazano je da je okrivljeni dana 19.06.2009.godine primjenom nasilja ugrozio tjelesni integritet svoje supruge, člana svoje porodice B.e F., na način što je više puta udario otvorenom šakom u predjelu glave nanijevši joj laku tjelesnu povredu, koje povrede su decidno opisane u nalazu i mišljenju vještaka medicinske struke, koji sud u cjelosti prihvata kao jasan, stručan i objektivan. Okrivljeni je u svojoj odbrani priznao izvršenje krivičnog djela, ne sporeći da je oštećenu, kako je naveo, udario jednom- dva puta šamarom po licu. Takodje iz nalaza i mišljenja vještaka medicinske struke se utvrdjuje da je konkretnom prilikom okrivljena zadobila povrede koje su bliže opisane u izreci presude, te da su ove povrede mogle biti nanijete udarcem otvorene šake, odnosno šamarom. S obzirom na lokalitet navedenih povreda koje su u vidu </span><span class="s1">krvnih podliva kože ispod desnog oka i lijeve strane čeonog predjela, nesporno je</span><span class="s4"> </span><span>da je okrivljeni ove povrede nanio upravo na način kako je to predstavljeno izrekom presude.</span>
</p>
<p class="p3"></p>
<p class="p3">
<span>Prema tome, u konkretnom slučaju okrivljeni je primjenom nasilja ugrozio tjelesni integritet svoje supruge F.B.. Pod nasiljem se podrazumijeva upotreba sile, što je u konkretnom slučaju učinjeno tako što je okrivljeni više puta udario otvorenom šakom po glavi oštećenu, na koji način je ugrozio njen tjelesni integritet, nanoseći joj laku tjelesnu povredu. Ovo krivično djelo okrivljeni je izvršio sa umišljajem, odnosno okrivljeni je znao da nasilje vrši prema članu svoje porodice –supruzi, odnosno bio je svjestan svog djela i htio je njegovo izvršenje. Postupajući na navedeni način okrivljeni je ostvario i posledice ovog djela a to je ugrožavanje tjelesnog integriteta oštećene. U radnjama okrivljenog stekli su se svi bitni elementi bića krivičnog djela koje je optužnim predlogom stavljeno na teret, pa ga je sud i oglasio krivim. </span>
</p>
<p class="p3"></p>
<p class="p8">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl.42 Krivičnog zakonika CG. Od olakšavajućih okolnosti cijenjeno je priznanje izvršenja krivičnog djela, porodične prilike jer je okrivljeni oženjen, otac dvoje djece i raniji život okrivljenog jer nije osuđivan. Otežavajućih okolnosti na strani okrivljenog nije bilo. Cijeneći navedene olakšavajuće okolnosti,  u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati na okrivljenog da u buduće ne vrši krivična djela. </span>
</p>
<p class="p9"></p>
<p class="p4">
<span>Odluka o troškovima krivičnog postupka zasniva se na odredbi čl. 202 st.1 ZKP-a,  pa je sud obavezao okrivljenog da nadoknadi troškove postupka u iznosu od 100  €, koji troškovi se odnose na troškove vještačenja vještaka medicinske struke u iznosu od 77 €, kao i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p4"></p>
<p class="p4">
<span>Sa svega iznijetog odlučeno je kao u izreci presude.</span>
</p>
<p class="p3"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 25.02.2010.godine</span>
</p>
<p class="p1"></p>
<p class="p10">
<span> Zapisničar,                                                                                          S U D I J A </span>
</p>
<p class="p10">
<span>Ana Stanišić                                                                               Aleksandra Leković</span>
</p>
<p class="p10"></p>
<p class="p10">
<span>PRAVNA POUKA: protiv ove presude  može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka. </span>
</p>
<p class="p10"></p>
<p class="p10"></p>
<p class="p3">
<span> </span>
</p>
<p class="p11"></p>


</body>
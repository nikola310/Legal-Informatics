<strong>K.br.105/10</strong><br>
&nbsp;<br>
<h5 align="center">
	<em>U IME CRNE GORE</em></h5>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Kolašinu kao prvostepeni krivični po sudiji pojedincu – predsjedniku suda Arsenu Popoviću uz učešće zapisničara Mrdak Ljiljane u krivičnom predmetu protiv optuženog M. A.&nbsp; zbog krivičnog djela teška kradja iz čl.240.st.1.t.1. u vezi čl.49.st.1. Krivičnog zakonika, po optužnici ODT iz Kolašina Kt.br.36/10 od 23.09.2010. godine, nakon održanog glavnog javnog pretresa dana 27.09.2011. godine u prisustvu ODT iz Kolašina Grujić Vojislava i branioca optuženog po službenoj dužnosti adv. N. V.iz Kolašina, donio je i javno objavio,-<br>
&nbsp;<br>
&nbsp;<br>
<h6 align="center">
	P R E S U D U</h6>
&nbsp;<br>
<h2>
	<em>Optuženi:</em></h2>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>M. A.</strong>, jmbg…. od oca Ć. i majke M. rodj. K., rodjen … godine u B. P., sada nepoznatog prebivališta, državljanin CG, nezaposlen, neoženjen, pismen, završio srednju školu, vojsku nije služio, lošeg imovnog stanja, osudjivan.<br>
&nbsp;<br>
&nbsp;<br>
<strong>K r i v&nbsp; j e:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Zato što je</strong>:<br>
&nbsp;<br>
<ol style="list-style-type: lower-alpha">
	<li>
		Dana 10.04.2010. godine u Ul. P. p. u K., obijanjem oduzeo tudju pokretnu stvar u namjeri da njenim prisvajanjem sebi pribavi protivpravnu imovinsku korist u iznosu preko 150,00 €ura na način što je metalnom šipkom obio vrata koja su bila obezbjedjena katancem sa zadnje strane trgovinskog objekta STR “G.” vlasništvo G.R., a zatim ušao u unutrašnjost objekta i iz istog oduzeo neutvrdjenu količinu kozmetičkih proizvoda,</li>
</ol>
&nbsp;<br>
<ol style="list-style-type: lower-alpha">
	<li value="2">
		Istog dana i na istom mjestu kao pod tačkom a) obijanjem pokušao da oduzme tudju pokretnu stvar u namjeri da njenim prisvajanjem sebi pribavi protivpravnu imovinsku korist u iznosu preko 150,00 €ura na način što je podesnim sredstvom – metalnom šipkom obio ulazna vrata trgovinskog objekta DOO “R.” vlasništvo R. V., ušao u unutrašnjost objekta te otvorio kasu a zatim napustio objekat nakon što se u istom aktivirao alarmni sistem,</li>
</ol>
&nbsp;<br>
&nbsp;<br>
<ol style="list-style-type: lower-roman">
	<li value="5">
		Istog dana u Ul. . P. u K. obijanjem oduzeo tudju pokretnu stvar u namjeri da njenim prisvajanjem sebi pribavi protivpravnu imovinsku korist na način što je podesnim sredstvom – metalnom šipkom&nbsp; obio ulazna PVC vrata S.k. “L.” i iz iste oduzeo novac u iznosu od 170,00 €ura u raznim apoenima, dva mobilna telefona marke “Nokia” 1100 i 1200 u kojima su se nalazile kartice operatera mobilne telefonije “Pro-monte” br.069-… i 069-…,</li>
</ol>
&nbsp;<br>
g) &nbsp;&nbsp;&nbsp;Istog dana i na istom mjesu kao pod tačkom v) obijanjem pokušao &nbsp;&nbsp;&nbsp;da oduzme tudju pokretnu stvar u namjeri da njenim prisvajanjem sebi pribavi protivpravnu imovinsku korist na način što je podesnim sredstvom –metalnom šipkom obio ulazna PVC vrata trgovinskog objekta DOO “U.”, ušao u unutrašnjost objekta da bi nakon toga isti napustio prilikom aktiviranja alarmnog sistema,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio produženo krivično djelo teška kradja iz čl.240.st.1.t.1. u vezi čl. 49.st.1. Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa ga sud primjenom citirane zakonske odredbe i čl.4, 32, 36 i 42 Krivičnog zakonika i čl.229 i 374 ZKP-a,<br>
&nbsp;<br>
<h6 align="center">
	O S U DJ U J E</h6>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na kaznu zatvora u trjanju od 12 (dvanaest) mjeseci, koju će kaznu izdržati po pravosnažnosti ove presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se okrivljeni na plaćanje troškova krivičnog postupka u iznosu od 250,00 €ura kao i na plaćanje sudskog paušala u iznosu od 50,00 €ura uplatom na žiro-račun br. 832-196-94 koji se vodi na ime Osnovnog suda Kolašin, a u roku od 15 dana od dana pravosnažnosti ove presude pod prijetnjom prinudnog izvršenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se okrivljeni M.A. da oštećenoj S. k. “L.” iz K. na ime imovinsko-pravnog zahtjeva plati iznos od 150,00 €ura, dok se za ostatak imovinsko-pravnog zahtjeva S.k. “L.” iz K. upućuje na parnični postupak.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni STR “G.” iz K. i DOO “R.” iz K., radi ostvarenja svog imovinsko-pravnog zahtjeva prema okrivljenom upućuju se na parnični postupak.<br>
&nbsp;<br>
<h6 align="center">
	O b r a z l o ž e nj e</h6>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT iz Kolašina je optužnicom Kt.br.36/10 od 23.09.2010. godine stavio na teret optuženom M. A. &nbsp;da je počinio produženo krivično djelo teška kradja iz čl.240.st.1.t.1. u vezi čl.49.st.1. Krivičnog zakonika. Pri podnijetoj optužnici do okončanja glavnog pretresa ostao je ODT iz Kolašina Grujić Vojislav, u završnoj riječi predlažući da sud optuženom M. A.izrekne zatvorsku kaznu u trajanju od 12 mjeseci.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je okrivljenom M. A. sudio u odsustvu obzirom da je isti bio nedostupan državnim organima Crne Gore sa kojih razloga je protiv istog raspisana potjernica da bi nakon toga Viši sud u Bijelom Polju svojim rešenjem odredio da se okrivljenom sudi u odsustvu, pa je na osnovu toga okrivljenom postavljen branilac po službenoj dužnosti adv. N.V. iz Kolašina i to rešenjem Osnovnog suda u Kolašinu od 6.06.2011. godine.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni M. A. u svojoj odbrani pred istražnim sudijom od 17.06.2010. godine u bitnom je naveo da je kritičnog dana u K. došao iz B. P. autobusom, da je posle ponoći naišao na jednu prehrambenu prodavnicu čijeg se naziva ne sjeća a u koju prodavnicu je ušao kroz jedna drvena vrata koja su se nalazila pozadi na način što je ista vrata razvalio metalnom šipkom. Istakao je da iz te prodavnice nije uzeo ništa jer je kasa bila prazna. Nakon toga je otišao u drugu prehrambenu prodavnicu koja se nalazila na 50 metara udaljenosti od prve a u koju prodavnicu je ponovo ušao pomoću iste metalne šipke, te kada je ušao u tu drugu prodavnicu upalio se alarm zbog čega je otišao sa lica mjesta. Nakon toga je pošao uz neke stepenice i došao u centar grada kada je vidio kladionicu u koju je ušao uz pomoć iste metalne šipke, a iz kladionice je uzeo papirni i metalni novac koji se nalazio u koverti i da je tom prilikom uzeo ne više od 150,00 €ura novca koji je narednih dana potrošio u B. P.. Naveo je da je iz te kladionice oduzeo i dva mabilna telefona marke “Nokia”. Nakon toga je pošao ulicom i naišao na butik obuće a koji butik je takodje otvorio pomoću iste metalne šipke, ali se u tom butiku upalio alarm zbog čega je i otišao i iz butika nije uzeo ništa. Pojasnio je da iz prve prodavnice nije uzeo ništa a iz druge prodavnice i iz butika obuće odmah nakon provaljivanja je i pobjegao jer se upalio alarm. &nbsp;Pojasnio je da je nakon izvršenih krivičnih djela pošao ka izlazu iz K.gdje je stopirao neki kombi i prebacio se do B. P..<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku po saglasnom predlogu stranaka umjesto neposrednog saslušanja pročitao iskaze&nbsp; ovlašćenih predstavnika oštećenih STR “G.” i DOO “R.” , te iskaze svjedoka G. B., B. M. i R. I. datih pred istražnim sudijom, saslušao ovlašćenog predstavnika oštećene DOO “U.”, pročitao službene zabilješke Uprave policije – Ispostave Kolašin br.220-442 od 14.04.2010. godine i br.051462/2 od 16.04.2010. godine, izvršio uvid u foto-elaborate sačinjene od Uprave policije, te pročitao izvod iz kaznene evidencije na ime okrivljenog izdat od Uprave policije – PJ Bijelo Polje od 24.09.2010. godine.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovlašćeni predstavnik trgovinskog objekta DOO “U.” B.D. u svom iskazu na glavnom pretresu je navela da &nbsp;DOO “U.” ne postavlja imovinsko-pravni zahtjev prema okrivljenom a sa razloga što iz njihovog objekta ništa nije odnešeno.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovlašćeni predstavnik oštećenog&nbsp; trgovinskog objekta DOO “R.” R. V. pred istražnim sudijom je naveo da je u njihovom objektu izvršena provala i da su vrata od eloksirane bravarije bila oštećena. Da je ulaskom u objekat primjetio da je otvorena kasa ali da nije nestao novac.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovlašćeni predstavnik trgovinskog objekta STR “G.” G.R. u svom iskazu pred istražnim sudijom je naveo da je u ranim jutarnjim časovima primjetio da mu je otvoren objekat i da su magacinska vrata širom otvorena i ujedno deformisana u dijelu ispod brave što ga je navelo da je neko nasilno otvorio ta vrata i makao sa nekim predmetom katanac koji je bio na tim vratima. Pregledom prodavnice je utvrdio da nedostaje nešto od hemije dok novac koji je bio u kasi nije diran.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok G. B. u svom iskazu pred istražnim sudijom je naveo da u Kladionici “L.” radi njegova sestra tako da je ujutru prvi saznao da je kladionica provaljena i kada je pošao do kladionice radnici su mu rekli da je iz iste nestalo 170,00 €ura i dva službena mobilna telefona marke “Nokia”.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok B. M. u svom iskazu datom pred istražnim sudijom je navela da je zaposlena u Kladionici “L.” da je te noći završila smjenu u devet sati i zatvorila prostor, a da su unutra ostala dva mobilna telefona marke “Nokia” i novac u iznosu od oko 160,00 €ura, te da je tek ujutru oko 8,30 časova saznala da je tokom noći izvršena provala u kladionici.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok R. I. u svom iskazu pred istražnim sudijom je naveo da je u aprilu 2010 godine bio zaposlen kao konobar u Hotelu “G.” i da su te kritične večeri gosti u hotelu dugo sjedjeli sve negdje do pola četiri izjutra i da je on nakon odlaska gostiju ugasio sva svijetla te da je u jednom momentu primjetio mušku osobu sa kapuljačom crne boje koji je pogledao kroz staklo hotela da bi se nakon toga ubrzo udaljio. Ubrzo zatim je čuo alarm i kada je pogledao put ulice primjetio je tu istu osobu koja trči ulicom ka donjem trgu. Kasnije se ispostavilo da je to lice provalilo u Butik “U.”.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz službene zabilješke Uprave policije – Ispostave Kolašin br. 240-442 od 14.04.2010. godine koju su sačinili ovlašćena službena lica Ispostave Kolašin, utvrdjuje se&nbsp; da je dana 10.04.2010. godine postupljeno po prijavi i obavljen uvidjaj u objektima DOO “U.”, STR “R.”, STR “G.” i Sportskoj kladionici “L.”, a u kojim objektima je NN izvršilac podesnim sredstvom obijao ulazna vrata i ulazio u unutrašnjost tih objekata, te da je zaključeno zbog načina izvršenja i tragova pronadjenim na vratima svih objekata da se vjerovatno radi o istom izvršiocu i istom sredstvu korišćenja prilikom obijanja.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz službene zabilješke Uprave policije – Ispostave Kolašin br.051462/2 od 16.04.2010. godine koju je sačinio ovlašćeno službeno lice Ispostave Kolašin, utvrdjuje se da se operativnim saznanjima i u saradnji sa službenicima PJ Bijelo Polje utvrdio identitet počinioca krivičnih djela počinjenih dana 10.04.2010. godine u objektima STR “G.”, DOO “R.”, S.k. “L.” i DOO “U.”, te da je u pitanju lice M. A. od oca Ć., jmbg…..sa prebivalištem u B.P. – … bb.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je izvršio uvid u foto-elaborate sačinjene od Uprave policije dana 10.04.2010. godine iz kojih se vidi lice mjesta u oštećenim objektima tj. njihovo stanje nakon izvršenih provalnih kradja.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Uvidom u izvod iz kaznene evidencije na ime okrivljenog izdat od Uprave policije – PJ Bijelo Polje od 24.05.2010. godine, utvrdjeno je da je M. A.osudjivan presudom Osnovnog suda Bijelo Polje od4.12.2009. godine na kaznu zatvora u trajanju od šest mjeseci a za krivično djelo razbojnička kradja iz čl. 241.st.1.t.1. u vezi čl.49 Krivičnog zakonika, te presudom Višeg suda u Bijelom Polju od 18.12.2009. godine na kaznu zatvora u trajanju od šest mjeseci a za krivično djelo teška kradja iz čl.240.st.1.t.1. Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode javne optužbe, odbranu okrivljenog i izvedene dokaze, sud je utvrdio da su činjenice iz izreke presude u svemu dokazane te da je M. A.izvršio produženo krivično djelo teška kradja iz čl.240.st.1.t.1. u vezi čl.49.st.1. Krivičnog zakonika, pa ga je sud za to krivično djelo oglasio krivim i krivično-pravno odgovornim.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovakav zaključak sud je temeljio prvenstveno na priznanju krivičnog djela od strane okrivljenog M. A. koji je u svojoj odbrani pred istražnim sudijom decidno objasnio kako je ušao u objekte oštećenih i da je u iste objekte ušao uz pomoć metalne šipke, dok je iz S. k. “L.” oduzeo dva mobilna telefona marke “Nokia” kao i oko 150,00 €ura u novcu. Iz navedenog ponašanja okrivljenog evidentno je da je isti postupao sa direktnim umišljajem, a sa namjerom da sa preuzetim radnjama – obijanjem oduzme tudju pokretnu stvar u namjeri da sebi pribavi protivpravnu imovinsku korist, pa se na taj način u preuzetim radnjama okrivljenom stiču sva bitna obilježja krivičnog djela teška kradja iz čl. 240.st.1.t.1. Krivičnog zakonika. Da je djelo okrivljeni počinio u produženom trajanju a shodno čl. 49.st.1. Krivičnog zakonika, proizilazi iz činjenice da je u svim objektima počinjeno istovrsno krivično djelo od strane istog učinioca i da je tom prilikom postojao i jedinstveni umišljaj počinioca prilikom izvršenja djela.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Službene zabilješke Uprave policije – Ispostava Kolašin, iskazi oštećenih i saslušanih svjedoka, upotpunili su sliku kritičnog dogadjaja a ujedno su i u saglasnosti sa odbranom okrivljenog, pa ih je kao takve sud cijenio prilikom utvrdjivanja postojanja krivičnog djela i krivične odgovornosti okrivljenog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izborta vrste krivične sankcije za okrivljenog sud je cijenio sve okolnosti u smislu čl. 42 Krivičnog zakonika, pa je našao na strani okrivljenog otežavajuću okolnost i to njegovu raniju osudjivanost&nbsp; za istovrsno krivično djelo kao i za kvalifikatorni oblik krivičnog djela i z čl. 241 Krivičnog zakonika, dok je od olakšavajućih okolnosti kod okrivljenog sud našao da je u pitanju relativno mlada osoba i da je priznao izvršenje krivičnog djela koje mu se stavlja na teret. Obzirom na prednje&nbsp; sud je mišljenja da je u konkretnom slučaju okrivljenom trebalo izreći zatvorsku kaznu u trajanju od 12 mjeseci, a koja predstavlja minimum predvidjene kazne za krivično djelo u pitanju, &nbsp;te da je izrečena kazna adekvatna težini učinjenog djela i stepenu krivice okrivljenog i da će se sa istom postići svrha kažnjavanja iz čl.32 Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 229 ZKP-a obavezan je okrivljeni na plaćanje troškova krivičnog postupka u iznosu od 250,00 €ura a koji troškovi se odnose na ime angažovanja njegovog branioca po službenoj dužnosti adv. N. V. iz K.; te na plaćanje sudskog paušala u iznosu od 50,00 €ura koji je odmjeren obzirom na trajanje i složenost krivičnog postupka.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 239 ZKP-a sud je obavezao okrivljenog M.A. da oštećenoj S. k. “L.” na ime imovinsko-pravnog zahtjeva plati iznos od 150,00 €ura, dok je za ostatak imovinsko-pravnog zahtjeva S.k. “L..” upućena na parnični postupak.&nbsp; Oštećeni STR “G.” i&nbsp; DOO “R.”, oba iz K., upućeni su da svoj imovinsko-pravni zahtjev prema okrivljenom ostvare u parničnom postupku a sa razloga što podaci vodjenog krivičnog postupka nijesu dali osnova za dosudjenje njihovog imovinsko-pravnog zahtjeva.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu izloženog, a shodno čl. 374 ZKP-a, odlučeno je kao u izreci presude.<br>
&nbsp;<br>
&nbsp;<br>
&nbsp;<br>
<strong>OSNOVNI SUD U KOLAŠINU,</strong><br>
<strong>Dana, 27.09.2011. godine</strong><br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA,</strong><br>
<strong>Mrdak Ljiljana s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; Arsen Popović s.r.</strong><br>
&nbsp;<br>
PRAVNA POUKA: Protiv ove presude dozvoljena je žalba u roku&nbsp; od 15. dana od dana prijema iste, Višem sudu u Bijelom Polju a preko ovog suda.<br>
&nbsp;<br>

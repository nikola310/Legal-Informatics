<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Calibri;font-size:11pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-style:italic;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.png' can be here-->
</p>
<p class="p3"></p>
<p class="p3"></p>
<p class="p3"></p>
<p class="p4">
<span>Posl. br. K. 365/12/12</span>
</p>
<p class="p5">
<span>U IME CRNE GORE</span>
</p>
<p class="p5"></p>
<p class="p6">
<span>Osnovni sud u Kotoru kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv optuženog Đ.R. iz B., zbog krivičnog djela teške krađe iz čl. 240 st.1 tač.1 Krivičnog zakonika, koji se vodi po optužnici ODT Kotor Kt.br. 567/12 od 25.09.2012.god., nakon održanog glavnog i javnog pretresa dana 07.11.2012.god., u prisustvu zamjenika ODT Kotor Ljiljane Milić i optuženog Đ. R., donio je i javno objavio dana 08.11.2012. godine sljedeću </span>
</p>
<p class="p3"></p>
<p class="p5">
<span>P R E S U D U</span>
</p>
<p class="p6"></p>
<p class="p6">
<span>Optuženi Đ. R., zvani Č., od oca C. i majke R., rođene S., rođen .... godine u S., stalno nastanjen u B., državljanin B.H, neoženjen, bez djece, keramičar, sa završenom SSS, lošeg imovnog stanja, osuđivan Presudama Osnovnog suda u Kotoru posl. br. K.720/09/09 od 05.03.2010.god. zbog krivičnog djela teške krađe u produženom trajanju iz čl. 240 st. 1 tačka 1 u vezi čl. 49 KZ na kaznu zatvora u trajanju od 1 godine, i Presudom Osnovnog suda u Kotoru posl. br. K. 501/10/10 od 04.03.2011.god. zbog krivičnog djela teške krađe u pokušaju iz čl. 240 st. 1 tačka 1 u vezi čl. 20 KZ na kaznu zatvora u trajanju od 1 godine, protiv kojeg se ne vodi postupak za drugo krivično djelo, </span>
</p>
<p class="p5"></p>
<p class="p5">
<span>K r i v  j e, </span>
</p>
<p class="p6"></p>
<p class="p6">
<span>Što je</span>
</p>
<p class="p6">
<span>Dana 09.09.2012.god. između 09:00 – 12:30 časova u B., u namjeri da za sebe pribavi protivpravnu imovinsku korist, pri čemu je bio uračunljiv i svjestan svog djela i njegove zabranjenosti, a čije je izvršenje htio,  obijanjem dospio u unutrašnjost apartmana u kojem su boravili oštećeni E. M. i D. Y., na način što je iskoristivši momenat dok su oštećeni bili odsutni, podesnim sredstvom obio aluminijske balkonske škure i vrata te je dospio u unutrašnjost apartmana, odakle je iz spavaće sobe oduzeo srebrni lančić sa privjeskom, zlatni lančić sa privjeskom, veliki srebrni prsten, muški sat ’’Hugo Boss’’, ženski crni sat marke ’’Calvin Klein’’ ukupne vrijednosti 385,00 € i 750,00 € gotovog novca vlasništvo E. M., kao i dva ženska zlatna prstena ukupne vrijednosti 200,00 € i 500,00 € gotovog novca vlasništvo D. Y., nakon čega se udaljio sa lica mjesta,</span>
</p>
<p class="p6">
<span> </span>
</p>
<p class="p6">
<span class="s1">- </span><span>čime je učinio krivično djelo teške krađe iz čl. 240 st.1 tač.1 Krivičnog zakonika.</span>
</p>
<p class="p6"></p>
<p class="p6">
<span>Pa ga sud na osnovu naprije navedene krivično pravne odredbe i članova 2, 3, 4, 5, 8, 13,15, 32, 33, 36, 42, 51 Krivičnog zakonika i čl. 227, 229, 368 i 374 ZKP-a </span>
</p>
<p class="p6"></p>
<p class="p5">
<span>O S U Đ U J E</span>
</p>
<p class="p5"></p>
<p class="p6">
<span>Na kaznu zatvora u trajanju od 1 (jedne) godine i 2 (dva) mjeseca koju će izdržati nakon pravosnažnosti presude, a u koju kaznu se uračunava vrijeme koje je optuženi proveo u pritvoru po rješenju sudije za istragu ovog suda Kri.br. 296/12 od 12.09.2012.god., a koji pritvor je trajao od 10.09.2012.god. do 01.10.2012.god.</span>
</p>
<p class="p6"></p>
<p class="p6">
<span>Dužan je okrivljeni na ime troškova krivičnog postupka uplatiti iznos od 27,50 € i na ime sudskog paušala uplatiti iznos od 30,00 € sve u roku od 15 dana od dana pravosnažnosti presude na žiro račun Osnovnog suda u Kotoru br. 832 – 16 – 52.</span>
</p>
<p class="p5"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p6">
<span>ODT iz Kotora podnio je ovom sudu optužnici posl. br. Kt. br. 567/12 dana 25.09.2012.god. protiv Đ. R. iz B. zbog krivičnog djela teške krađe iz čl. 240 st.1 tač.1 Krivičnog zakonika.</span>
</p>
<p class="p6"></p>
<p class="p6">
<span>U svojoj odbrani optuženi je najprije pred Osnovnim državnim tužilaštvom dana 10.09.2012.god. izjavio da nije tačno da je učinio krivično djelo koje mu se stavlja na teret, odnosno da je dana 09.09.2012.god. obijanjem dospio u unutrašnjost apartmana koji su koristili dva ruska državljana i iz kojeg je oduzet dio njihovih stvari, već da je to krivično djelo uradio njegov brat Đ. R. koji ga je kritičnog dana pozvao negdje oko 08:20 časova ujutro i rekao da dođe u Rafailoviće iza kuće P.B., a koja porodica je poznata obojici. Nadalje je naveo da, obzirom da je njegov brat već duže vremena u bjekstvu, pretpostavio je da ga zove da mu donese neku hranu ili odjeću, te je on nakon poziva, a po proteku 20-ak minuta bio na licu mjesta koje prilike je zatekao svog brata na terasi jedne stambene zgrade, nakon čega su se oboje tu zadržali razgovarjući. Istakao je da mu je brat te prilike dao jednu torbu rekavši mu da u njoj imaju dva sata i da je ponese sa sobom, a kada ga bude nazvao trebao je da je preda licu za koje mu on kaže, što je on i prihvatio, pretpostavljajući da primljene stvari nisu njegovog brata, već da ih je isti ukrao, ali ga on ništa nije pitao i ’’bez riječi’’ je napustio lice mjesta. Nakon toga otišao je kući, gdje ga je sutradan pozvao inspektor policije i rekao mu da su pronađeni tragovi papilarnih linija na licu mjesta koji mu pripadaju i on je tako identifikovan, što je i potvrdio, odnosno potvrdio je da se nalazio na napred pomenutoj terasi na čiju se ogradu bio naslonio. Objasnio je da je u međuvremenu izvadio stvari iz primljene torbe i u njoj je pronašao dva sata, koja je sakrio u usisivaču, a torbu je bacio neposredno pored svoje zgrade, ali kada je došla policija pokazao im je sve satove i mjesto gdje je torbu bacio, što je policija pronašla. Nadalje je istako da ga je policija upozorila da su njegovi otisci, osim na ogradi tarase, pronađeni i na aluminijskim škurama, na šta im je objasnio da je i njih dotakao rukom dok je bio na terasi, ali je kategorično naveo da on nije ulazio u unutrašnjost objekta i oduzimao te stvari, nego kako je već istakao, to je uradio njegov brat, a koji je u bjekstvu jer ga policija traži zbog više krađa koje je počinio po B.. Naveo je da je on ranije, kao mlađi, jednom bio sa njim u krađi za šta je osuđen na kaznu zatvora koju je izdržao, te je takođe istakao da on ne koristi narkotike, već njegov brat koji sva krivična djela radi zbog droge. Naveo je i to da on pokušavao da ’’otrgne’’ brata od vršenja krivičnih djela. Međutim, optuženi je naknadno na glavnom pretresu priznao djelo koje mu se stavlja na teret i krivicu za isto, te je dodao da je kritičnog dana bio pod uticajem opojnih droga i alkohola iz kog razloga je i učinio krivično djelo navedeno u optužnom aktu i dodao je da je dva puta osuđivan presudama ovog suda zbog krivičnog djela teške krađe i to na zatvorske kazne od po godinu dana koje je izdržao. </span>
</p>
<p class="p6">
<span> </span>
</p>
<p class="p6">
<span>U dokaznom postupku koji je proveden radi rasvijetljavanja činjeničnog stanja i krivice optuženog sud je proveo sljedeće dokaze: pročitao zapisnik o tehničkoj obradi i identifikaciji tragova papilarnih linija UP PJ B. br. 27 – 03/1 – 244/12 – 6837/2 od 10.09.2012.god., potvrdu o privremeno oduzetim predmetima UP PJ B. br. 26 02 – 240/12 – 10207 od 10.09.2012.god., zapisnik o uviđaju UP PJ B. br. 26 02 -240/12 – 10201 od 09.09.2012.god., službena zabilješka UP PJ B. br. 02 – 240/10204 od 10.09.2012.god., potvrdu o vraćanju predmeta UP PJ B. br. 26 02 – 240/12 – 10205 od 10.09.2012.god., potvrda o vraćanju predmeta UP PJ B. br. 26 02 – 240/12 – 10206 od 10.09.2012.god., izvršio uvid u fotoelaborat UP PJ B. br. 501/12 od 10.09.2012.god., i pročitao nalaz i mišljenje vještaka finansijske struke D. M. posl.br.Kt.567/12 od 24.09.2012.god. </span>
</p>
<p class="p6"></p>
<p class="p6">
<span>Iz zapisnika o tehničkoj obradi i identifikaciji tragova papilarnih linija UP PJ B. br. 27 – 03/1 – 244/12 – 6837/2 od 10.09.2012.god. proizilazi da je komparativnim proučavanjem tragova papilarnih linija utvrđeno da: trag br. 1 potiče od dlana desne ruke Đ. R.; trag br. 3 potiče od dlana lijeve ruke Đ. R.; i trag br. 5 potiče od srednjeg prsta desne ruke D.Y. – a; a da su tragovi br. 2 i br. 4 nepodesni za identifikaciju. </span>
</p>
<p class="p6">
<span>    </span>
</p>
<p class="p6">
<span>Iz zapisnika o uviđaju UP PJ Budva br. 26 02 -240/12 – 10201 od 09.09.2012.god., proizilazi da je na uviđaju kome su prisustvovali krim. tehničar V. R. i D. Y. utvrđeno da je objekat ’’krivično – pravnog napada NN izvršioca’’ stan u prizemlju zgrade u B. koja se nalazi iznad hotela Q. na udaljenosti oko 100m u Budvi sa lijeve strane lokalnog puta, te da je krivično djelo izvršeno na način što je NN izvršilac došao do stana sa donje strane zgrade gdje ima mala staza kojom turisti i mještani idu do mora, preskočio metalnu ogradu visine 50 cm, zatim došao do balkona gdje je preskočio aluminijsku ogradu balkona visine 70 cm i djelovao podesnim sredstvom na aluminijske škure, a zatim na eloksirana klizna balkonska vrata i na taj način stupio u unutrašnjost stana, odakle je po izjavi oštećenog otuđio 500 € iz novčanika koji se nalazio u hodniku, u ladici, i dva zlatna prstena od supruge koja su se nalazila u spavaćoj sobi, čime je počinjeno krivično djelo teške krađe iz čl. 240 st.1 KZ – a CG, nakon čega se udaljio u nepoznatom pravcu.  </span>
</p>
<p class="p6"></p>
<p class="p6">
<span>Iz potvrde o privremeno oduzetim predmetima UP PJ B. br. 26 02 – 240/12 – 10207 od 10.09.2012.god. proizilazi da je ovlašćeni službenik navedene policije od opt. Đ.R. oduzeo sljedeće predmete: ručni sat, crne boje, marke "Calvin Klain"; ručni sat, sive boje, marke "Boss"; digitalnu vagu, manju, sive boje marke "Camry"; mobilni telefon marke "Samsung" sivo-plave boje; dva metalna ključa marke "Mottura" i "Cerrebi"; jednu bateriju od mobilnog telefona marke "Nokia" sive boje, jednu plastičnu kutiju sa žutim zatvaračem i crnu kožnu torbu.</span>
</p>
<p class="p6"></p>
<p class="p6">
<span>Iz službene zabilješke UP PJ B. br. 02 – 240/10204 od 10.09.2012.god., proizilazi da je ovlašćeno službeno lice, po kazivanju Đuričić Rajka, pronašlo kod istog crnu kožnu torbu kao i u usisivaču, odnosno kesi usisivača, ručni sat crne boje marke ’’Calvin Klain’’, ručni sat sive boje marke ’’Boss’’,  manju digitalnu vagu sive boje marke ’’Camry’’, mobilni telefon sivo plave boje marke ’’Samsung’’, dva metalna ključa marke ’’Mottura’’ i ’’Cerrebi’’, jednu bateriju mobilnog telefona marke ’’Nokia’’ sive boje, jednu plastičnu kutiju sa žutim zatvaračem. Takođe je u zapisniku konstatovano da su navedeni predmeti predati od strane Đuričić Rajka i isti su privremeno oduzeti za šta je uredno bila sastavljena potvrda o privremenom oduzimanju predmeta.</span>
</p>
<p class="p6">
<span> </span>
</p>
<p class="p6">
<span>Iz potvrde o vraćanju predmeta UP PJ B. br. 26 02 – 240/12 – 10205 od 10.09.2012.god., proizilazi da je ovlašćeni policijski službenik Uprave policije PJ B. dana 10.09.2012.god., na osnovu čl. 97 ZKP-a, izvršio vraćanje privremeno oduzetih predmeta – stvari i to jednu mušku torbicu marke ’’Giampieronicola’’ crne boje, licu Doxturov Yan, od oca Žan rođen 28.03.1971.god. u Gor. Yakutsk, stalno nastanjen u M. Iz potvrde o vraćanju predmeta UP PJ Budva br. 26 02 – 240/12 – 10206 od 10.09.2012.god., proizilazi da je ovlašćeni policijski službenik Uprave policije PJ Budva dana 10.09.2012.god., na osnovu čl. 97 ZKP-a, izvršio vraćanje privremeno oduzetih predmeta – stvari i to jednog muškog sata marke ’’Hugo Boss’’ i jednog ženskog sata marke ’’Calvin Clein’’, licu E. M. od oca V., rođenog ...god. u M. - R., gdje je i stalno nastanjen.</span>
</p>
<p class="p6"></p>
<p class="p6">
<span>Iz fotoelaborata UP PJ B. br. 501/12 od 10.09.2012.god., proizilazi da je u istom prikazan: manji stambeni objekat u kojem stanuje Đ. R. usisivač u kojem su sakriveni pedmeti iz krivičnog djela teške krađe; predmeti – stvari koje su sakrivene u usisivaču iz krivičnog djela teške krađe; i mjesto gdje je odbačena manja kožna torba sa kaišem, kao i optuženi Đ. R. koji pokazuje na mjesta gdje su bili skriveni predmeti iz predmetnog krivičnog djela teške krađe.</span>
</p>
<p class="p6"></p>
<p class="p6">
<span>Iz nalaza i mišljenja vještaka finansijske struke D. M. posl. br. Kt. 567/12 od 24.09.2012.god., proizilazi da je vrijednost predmeta iz krivičnog djela teške krađe u vrijeme otuđenja (09.09.2012.god.) procijenjena na: srebrni lančić sa srebrnim privjeskom u vrijednosti od 35,00 €; zlatni lančić sa privjeskom u obliku bogomolje u vrijednosti od 180,00 €; veliki srebrni prsten u obliku cvijeta sa crnim kamenčićem u vrijednosti od 30,00 €; ručni sat marke ’’Hugo Boss’’ u vrijednosti od 85,00 €; ženski crni sat marke ’’Kelvin Klajn’’ u vrijednosti od 55,00 €; i dva zlatna ženska prstena u vrijednosti od po 100,00 €, odnosno ukupno u vrijednosti od 200,00 €. Nadalje proizilazi da je ukupna vrijednost svih naprijed navedenih predmeta procjenjena u iznosu od 585,00 €.</span>
</p>
<p class="p6"></p>
<p class="p6">
<span>Na osnovu svih provedenih dokaza, cijeneći ih pojedinačno i u njihovoj uzajamnoj povezanosti, a u odnosu na odbranu optuženog, sud je utvrdio činjenično stanje navedeno u izreci presude. </span>
</p>
<p class="p6"></p>
<p class="p6">
<span>Za sud nije sporno da je okrivljeni dana 09.09.2012.god. između 09:00 – 12:30 časova u B., u namjeri da za sebe pribavi protivpravnu imovinsku korist, obijanjem dospio u unutrašnjost apartmana u kojem su boravili oštećeni E.M. i D.E., na način što je iskoristivši momenat dok su oštećeni bili odsutni, podesnim sredstvom obio aluminijske balkonske škure i vrata te je dospio u unutrašnjost apartmana, odakle je iz spavaće sobe oduzeo srebrni lančić sa privjeskom, zlatni lančić sa privjeskom, veliki srebrni prsten, muški sat ’’Hugo Boss’’, ženski crni sat marke ’’Calvin Klein’’ ukupne vrijednosti 385,00 € i 750,00 € gotovog novca vlasništvo E. M., kao i dva ženska zlatna prstena ukupne vrijednosti 200,00 € i 500,00 € gotovog novca vlasništvo D. Y., nakon čega se udaljio sa lica mjesta, što je sud utvrdio iz izvedenih dokaza. Ovakvo činjenično stanje sud je utvrdio kako na osnovu priznanja optuženog koje je isti dao na glavnom pretresu, koje je sud prihvatio obzirom da je potkrijepljeno materijalnim dokazima, tako i iz ostalih dokaza. Naime, na osnovu zapisnika o tehničkoj obradi i identifikaciji tragova papilarnih linija UP PJ B. br. 27 – 03/1 – 244/12 – 6837/2 od 10.09.2012.god. nesporno je utvrđeno da tragovi sa lica mjesta, sa ograde i aluminijskih škura obijenog objekta potiču od opt. Đ. R., a iz zapisnika o uviđaju UP PJ B. br. 26 02 -240/12 – 10201 od 09.09.2012.god. nesporno je utvrđen način izvršenja predmetnog krivičnog djela koji je opt. Đ. i priznao. Takođe iz službene zabilješke i fotoelaborata UP PJ B. nesumnjivo je utvrđeno da su upravo kod opt. Đ. R. pronađeni otuđeni predmeti, koji su evidentirani u potvrdi o privremenom oduzimanju predmeta navedene policije. </span>
</p>
<p class="p6">
<span>   </span>
</p>
<p class="p6">
<span>U radnjama optuženog ostvarila su se sva bitna obilježja bića krivičnog djela teške krađe iz čl. 240 st.1 tač.1 Krivičnog zakonika. Naime, optuženi je postupao sa direktnim umišljajem, svjestan svoga djela, a čije izvršenje je htio, odnosno umišljajno je započeo i izvršio predmetno krivično djelo, jer je obijanjem dospio u unutrašnjost apartmana  u kojem su boravili oštećeni E. M. i D. Y. na način što je iskoristio momenat dok su oštećeni bili odsutni, odnosno van svog apartmana, te podesnim sredstvom obio aluminijske balkonske škure i vrata i dospio u unutrašnjost apartmana, (a neovlašćeni ulazak u tuđi zatvoren prostor uz upotrebu podesnog sredstva za otvaranje istih predstavlja izvršenje krivičnog djelo teške krađe obijanjem), odakle je iz spavaće sobe oduzeo srebrni lančić sa privjeskom, zlatni lančić sa privjeskom, veliki srebrni prsten, muški sat ’’Hugo Boss’’, ženski crni sat marke ’’Calvin Klein’’ ukupne vrijednosti 385,00 € i 750,00 € gotovog novca vlasništvo E. M., kao i dva ženska zlatna prstena ukupne vrijednosti 200,00 € i 500,00 € gotovog novca vlasništvo D. Y., pa se nakon toga udaljio sa lica mjesta, dakle, očigledno je da je optuženi postupao sa namjerom da oduzimanjem navedenih stvari za sebe pribavi protivpravnu imovinsku korist, u vrijednosti otuđenih stvari (čiju ukupnu vrijednost od 585,00 eura je sud utvrdio na osnovu nalaza i mišljenja vještaka finansijske struke) i gotovog novca. </span>
</p>
<p class="p6"></p>
<p class="p6">
<span>Prilikom odluke o vrsti i visini kazne sud je cijenio sve okolnosti u smislu čl. 42. KZ, pa je kao olakšavajuće okolnosti na strani optuženog cijenio da su oduzete stvari vraćene vlasnicima, odnosno oštećenima, kao i priznanje optuženog, dok je kao otežavajuće okolnosti cijenio raniju osuđivanost optuženog, obzirom da je isti specijalni povratnik, jer je već osuđivan na zatvorske kazne zbog istovrsnog krivičnog djela, pa ga je  osudio na kaznu zatvora u trajanju od jedne godine i dva mjeseca. Ovakva zatvorska kazna je po stanovištu suda  adekvatna težini učinjenog krivičnog djela i ličnosti optuženog, pa  sud smatra da će se upravo ovako izrečenom kaznom zatvora, ostvariti svrha kažnjavanja iz čl.32 KZ-a, odnosno da će se ovakvom kaznom dovoljno uticati na okrivljenog da ubuduće ne vrši ovakva ili slična krivična djela, kao i na potencijalne učinioce krivičnih djela, a u okviru opšte svrhe izricanja krivičnih sankcija, propisane čl.4 KZ-a.</span>
</p>
<p class="p6"></p>
<p class="p6">
<span>Sud je shodno čl. 51 KZ – a odredio da će se optuženom Đ. R. u izrečenu kaznu zatvora uračunati vrijeme koje je isti proveo u pritvoru po rješenju sudije za istragu ovog suda posl.br.Kri.296/12 od 12.09.2012.god., a koji pritvor je trajao od 10.09.2012.god. do 01.10.2012.god. </span>
</p>
<p class="p6"></p>
<p class="p6">
<span>Sud je na osnovu naprijed navedenih krivičnopravnih odredbe i odredbi čl. 2, 3, 4, 5, 8, 13, 15, 32, 33, 36, 42, 51 Krivičnog zakonika i čl. 227, 229, 368 i 374 ZKP-a riješio kao u izreci.</span>
</p>
<p class="p6"></p>
<p class="p6">
<span>Sud je obavezao okrivljenog da na ime krivičnog postupka uplati iznos od 27,50€, a koje čine troškovi vještaka finansijske struke, i na ime sudskog paušala iznos od 30,00 eura, a sve u roku od petnaest dana od dana pravosnažnosti presude na žiro račun Osnovnog suda Kotor br. 832-16-52, a dokaz o uplati potrebno je da dostavi ovom sudu s pozivom na broj K.365/12/12.</span>
</p>
<p class="p6"></p>
<p class="p5">
<span>OSNOVNI SUD U KOTORU</span>
</p>
<p class="p5">
<span>Dana, 08.11.2012.g.</span>
</p>
<p class="p5"></p>
<p class="p6">
<span>Zapisničar						                           S U D I J A</span>
</p>
<p class="p6">
<span>Tamara Počanić 						         Danijela Samardžić s.r.</span>
</p>
<p class="p6"></p>
<p class="p6"></p>
<p class="p6">
<span>PRAVNA POUKA: Protiv ove presude dozvoljena je žalba Višem sudu Podgorica, u roku od 15 dana od dana prijema, a preko ovog suda. </span>
</p>
<p class="p6"></p>
<p class="p6">
<span>DNA: ODT, opt., u spise. </span>
</p>
<p class="p3"></p>
<p class="p3"></p>
<p class="p3"></p>
<p class="p1"></p>
<p class="p7"></p>
<p class="p1"></p>


</body>
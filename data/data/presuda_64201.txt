<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.625in;text-align:center;hyphenate:auto;font-family:Batang;font-size:11pt;}
.p2{margin-right:-0.625in;text-align:end;hyphenate:auto;font-family:Batang;font-size:11pt;}
.p3{margin-right:-0.625in;text-align:justify;hyphenate:auto;font-family:Batang;font-size:11pt;}
.p4{text-indent:0.5in;margin-right:-0.625in;text-align:justify;hyphenate:auto;font-family:Batang;font-size:11pt;}
.p5{text-indent:0.5in;margin-right:-0.625in;text-align:center;hyphenate:auto;font-family:Batang;font-size:11pt;}
.p6{text-align:start;hyphenate:auto;font-family:Batang;font-size:11pt;}
.p7{text-align:justify;hyphenate:auto;font-family:Batang;font-size:11pt;}
.p8{text-align:center;hyphenate:auto;font-family:Batang;font-size:11pt;}
.p9{text-align:start;hyphenate:auto;font-family:Times New Roman;font-size:11pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U   I M E   C R N E   G O R E</span>
</p>
<p class="p2">
<span>K. br. 128/12</span>
</p>
<p class="p3"></p>
<p class="p3">
<span>OSNOVNI SUD U N kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv optuženog R N zbog krivičnog djela iz člana 240 st. 1 tač. 1 KZ, postupajući po optužnici ODT-a N Kt. br. 800/11-2 od 11. 01. 2012. godine, nakon dovršenog javnog glavnog pretresa dana 28.01.2013 godine u prisustvu zamjenika ODT-a Sinđić Vanje i optuženog R N, donio je i istog dana javno objavio</span>
</p>
<p class="p1">
<span>P R E S U D U</span>
</p>
<p class="p3">
<span>Optuženi:</span>
</p>
<p class="p3">
<span>R N od oca M i majke G  rođene F rođen   godine u N, nastanjen u mjestu rođenja – O  bb, državljanin Crne Gore, pismen – završio SSS, po zanimanju elektromehaničar, neoženjen, ranije osuđivan presudom Osnovnog suda Danilovgrad K.br.147/07 od 30. 01. 2008. g. zbog krivičnog djela iz čl. 403 st. 1 KZ na kaznu zatvora od 4 mjeseca - uslovno na dvije godine, presudom Osnovnog suda N K.br. 803/05 od 18.03. 2008 g. zbog krivičnog djela iz čl. 376 st. 3 u vezi st. 1 KZ na kaznu zatvora od 2 mjeseca, presudom Osnovnog suda N K.br.374/09 od 20.11.2009. godine zbog krivičnog djela iz čl. 151 st. 1 KZ CG na kaznu zatvora od 4 mjeseca i presudom Osnovnog suda N K.br.139/09 od 31.03.2009 g. zbog krivičnog djela iz čl. 339 st. 1 KZ na kaznu zatvora od 90 dana - uslovno na dvije godine, </span>
</p>
<p class="p3"></p>
<p class="p3">
<span>Na osnovu člana 373 st.1 tač. 2 Zakonika o krivičnom postupku </span>
</p>
<p class="p3"></p>
<p class="p1">
<span>OSLOBAĐA SE OD OPTUŽBE</span>
</p>
<p class="p3">
<span>Da je: </span>
</p>
<p class="p3">
<span>U noći 03/04.10.2011.godine u N u namjeri da sebi pribavi protivpravnu imovinsku korist u iznosu većem od 150,00 €, obio porodičnu kuću vlasništvo oštećenog K M, koja se nalazi u naselju O, na način što je podesnim sredstvom slomio staklo od prozora postavljenog na visini od 1,80 m na kuhinjskoj prostoriji i kroz tako napravljen otvor provukao ruku, otvorio prozorska krila, a potom ušao u kuću oštećenog K M i iz ladice od vitrine oduzeo jedna kliješta i jedan šrafciger – tinjalicu, a iz frižidera jednu flašu piva „Jelen“ zapremine 2 litra, jednu flašu crnog vina „Vranac“ zapremine 1 litar, jednu flašu lozove domaće rakije zapremine 1 litar, 2 kilograma suve svinjske pršute i tri flaše „Nkog piva“ zapremine od po 0,75 litara, u ukupnoj vrijednosti od 45,30 €, vlasništvo oštećenog K M, </span>
</p>
<p class="p3"></p>
<p class="p3">
<span>- čime bi učinio krivično djelo teška krađa iz člana 240 stav 1 tačka 1 Krivičnog zakonika. </span>
</p>
<p class="p3"></p>
<p class="p3">
<span>Troškovi krivičnog postupka padaju na teret budžetskih sredstava suda.</span>
</p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p3">
<span>ODT iz Na optužnicom Kt. br. 800/11-2 stavio je na teret optuženom R Nu izvršenje krivičnog djela teška krađa iz čl. 240 st.1 tač.1 KZ, pa je zamjenik ODT-a Sinđić Vanja koja je zastupala optužbu na glavnom pretresu, u završnoj riječi ostala pri podnijetoj optužnici, predlažući sudu da optuženog oglasi krivim i osudi po zakonu. </span>
</p>
<p class="p3"></p>
<p class="p3">
<span>Optuženi R N negirao je izvršenje krivičnog djela navodeći u svojoj odbrani pred ODT-om N da poznaje K M od koga je njegova majka posuđivala novac u iznosu oko 1.000 €, pa su on i njegov brat na ime kompenzacije odrađivali K M neke poslove oko kuće. On i njegov brat su  otprilike 22 dana prije događaja koji je K M prijavio policiji postavljali stakla na prozorske okvire koje je K bio iznio van kuće, a nije mu poznato da li je K te okvire sa već postavljenim staklima negdje postavljao ili ne ali je siguran da je te okvire K M prethodno skinuo sa svoje kuće. Nije provalio  u kuću K M sa kojim je u dobrim odnosima i kome je vratio pozajmljenih 1.000 €. </span>
</p>
<p class="p3"></p>
<p class="p3">
<span>Optuženi R N naveo je u svojoj odbrani na glavnom pretresu da je tokom maja 2012. godine imao saobraćajnu nezgodu u kojoj je zadobio teške tjelesne povrede – devijaciju nosa i lom jagodične kosti, zbog čega je dobio povremenu amneziju, da se sada precizno ne može sjetiti da li je u oktobru 2011.g. dolazio kući kod K M a u to vrijeme je bio u N i radio je u Ž, da je sa svojim bratom R pomagao u više navR Ku oko radova na pomoćnom objektu koji mu se nalazi neposredno uz kuću a takođe je u više navR Ku pomagao iznoseći stvari iz kuće - prenoseći daske ispred kuće. On i brat su više puta sjedjeli u kući K M, jeli i pili sa njim u kuhinji. Nakon događaja koji mu se stavlja na teret, on i brat nijesu išli kod Ka, možda brat jeste a on sigurno nije a razlog tome je što ni u pređašnjim slučajevima nijesu posjećivali Ka iz prijateljstva već bi sjedjeli kod njega samo u slučajevima kada su radili pa bi ih on zadržao i častio ih pićem i hranom. Tokom pomaganja Ku on im je pominjao da mu je kuća ranije provaljivana par puta a nije mu poznato da li oštećeni posjeduje novac u kući. Tačno se ne sjeća kada je bila zadnja popravka koju su on i brat obavili Ku. Sto za kojim su sjedjeli u kuhinji Ka udaljen je od prozora oko jedan metar. Nije se mogao sjetiti da li je ikada popravljao prozore na kući K M, da mu je mijenjao polomljeno staklo na prozorima kuće niti da mu je na prozorsko okno postavljao staklo. Ne zna i nije obraćao pažnju da li je možda bilo slučajeva da su prozorski okviri skinuti. Možda je dva tri puta dolazio u kuhinju K M kada bi on njega  i bR pozvao na piće a misli i da je iznutra otvarao prozor - radilo se o ljetnjem mjesecu jer je bilo jako toplo. Dešavalo se kada bi  nešto radili ispred kuće Ka da on uđe u kuću po neki predmet i možda je tada otvorio prozor od kuhinje a stvari je donosio iz hodnika sa čije lijeve strane je kuhinja a možda je i njegov brat otvarao ponekad prozor kuće Ka. Tačno se sada ne sjeća da li je prilikom boravaka u kuhinji K M ustajao a sjeća se da je jednom prilikom i učestvovao u postavljanju antene. Neminovno je da je prilikom tih boravaka u kuhinji prilazio prozoru a i kada su antenu namještali kabal antene je prolazio kroz prozor i sigurno je da je morao dohvatiti taj prozor jer je iz unutrašnjosti dodavao kabal licu koje je postavljalo antenu-Ku ili R R. Ponekad bi njega K poslao da nešto donese iz kuće - nešto od alata, eksera i slično. Nije znao gdje se alat nalazi ali bi mu on objasnio a ponekad je njegov brat donosio taj alat koji se nalazio u prostoriji sa desne strane posmatrano od ulaznih vR, odnosno  taj se alat nalazio na hodniku. </span>
</p>
<p class="p3"></p>
<p class="p3">
<span>Objašnjavajući razlike u odnosu na  ranije kazivanje optuženi je naveo da se ne sjeća da li je sa bratom postavljao stakla na prozorske okvire kuće K M a u maju 2012.g. imao je  saobraćajnu nezgodu zbog koje se slabo i sjeća prethodnih događaja. </span>
</p>
<p class="p3"></p>
<p class="p3">
<span>Optuženi R N naveo je u završnoj riječi da ostaje pri iznijetoj odbrani pa je predložio sudu da ga oslobodi od optužbe. </span>
</p>
<p class="p3"></p>
<p class="p3">
<span>Sud je u dokaznom postupku na saglasan predlog stanaka pročitao iskaz svjedoka oštećenog K M sa glavnog pretresa od 18.06.2012.g. i 10.09.2012.g., iskaz svjedoka R R sa glavnog pretresa od 10.09.2012.g., saslušao sudskog vještaka daktiloskopa P D, pročitao zapisnik o uviđaju UP PJ N Ku.br.590 od 10.10.2011 godine i izvršio uvid u fotodokumentciju lica mjesta br. 750 od 04. 10.2011.godine, pročitao izvještaj o tehničkoj obradi i identifikaciji tragova papilarnih linija UP PJ N Odsjek za kriminalističku tehniku br.03/3-244-53-750 od 04.10.2011.g., na saglasan predlog stranaka pročitao nalaz i mišljenje sudskog vještaka ekonomsko-finansijske struke S R, nalaz i mišljenje sudskog vještaka daktiloskopa P R i pročitao izvod iz kaznene evidencije za optuženog. </span>
</p>
<p class="p3"></p>
<p class="p3">
<span>Svjedok oštećeni K M naveo je u svom iskazu pred ODT-om N da je vlasnik porodične kuće u naselju O, da je dana 03.10.2011 godine oko 18,00 h pošao na posao prethodno zaključavši kuću, da je sjutradan u povR  primijetio polomljeno staklo na prozoru kuhinje i otvorena oba krila tog prozora koji se nalazi na visini od oko 1,5 m od zemlje. Sa spoljašnje strane kuće ispod  slomljenog prozora bio je postavljen jedan betonski blok, koji on tu nije ostavio. Otključao je ulazna vR od kuće i došao do vR od kuhinje. Na kuhinjskom stolu  bile su flaše od pića i ostaci od hrane na osnovu čega je zaključio da je tu neko boravio i da su ta lica nešto tražila jer je fioka jedne vitrine bila izvučena i bačena na pod a stube koje on koristi za penjanje na tavan su bile premještene. Ostaci pića i hrane koje je našao na stolu nalazili su se prethodno u frižideru. Iz kuće mu je oduzet alat – kliješta i šrafciger – tinjalica, koji se nalazio u fioci koja je bila izvučena i bačena na pod. Nije siguran da mu je taj alat otuđen iz kuće, ali kako ga nije mogao naći smatra da je otuđen. Takođe mu je otuđeno alkoholno piće 1 litar loze, 1 litar crnog vina „Vranac“, 2 litra piva „Jelen“ i nekolike flaše „Nkog piva“ zapremine 0,75 litara, kao i otprilike oko 2 kg suve pršute. Djelovi polomljenog stakla prozora nalazili su se sa spoljašnje strane prozora kuhinje i unutar kuhinje. Prozor od kuhinje se zatvara sa unutrašnje starne rajberom tako da pretpostavlja da je neko polomio staklo prozora sa spoljnje strane i kroz tako napravljen otvor provukao ruku, otvorio rajber, a potom prozor i uskočio u kuhinju u kojoj on nije našao nijedan predmet kojim je polomljeno staklo. Otprilike dvadeset dana prije nego mu je obijena kuća, kod njega u kuću su svratili R R i R N sa kojima je sjedio i počastio ih. On je Re angažovao oko nekih radova vezano za izgradnju pomoćnog objekta. U to vrijeme su Ri boravili u kuhinji, on im je tamo spremao hranu, sjedjeli su za kuhinjskim stolom koji je udaljen od prozora otprilike oko metar i po. Oni su kod njega dolazili kao prijatelji i on kod njih, a nikada se nije desilo da ostanu sami u njegovoj kući. U kući nije imao nekih posebno vrijednih stvari, a Ri nijesu dolazili kod njega od kako mu je obijena kuća. </span>
</p>
<p class="p3"></p>
<p class="p3">
<span>Svjedok oštećeni K M naveo je u svom iskazu na glavnom pretresu od 18.06.2012.g. da su mu braća Ri postavljali antenu na kući, da mu nije poznato da je davao Rima prozorske okvire kako bi na iste stavljali stakla, nego je on to sam obavljao. Dva-tri puta kad su mu pomagali Ri, on ih je pozivao u kuću gdje su za stolom jeli i pili, konzumirali su alkohol, ali nijesu bili pijani, a on misli da niko od njih nije ustajao niti je prilazio prozoru. Nikada nije tražio od R N da nešto donese iz unutrašnjosti kuće ili da otvori prozor. Tokom njihovog boravka u kuhinji niko od braće Ra nije otvarao prozor u kuhinji niti mu je prilazio, a inače i on je sam taj prozor rijetko otvarao, jer je star i rizično ga je otvarati. Dok su mu Ri radili na pomoćnoj prostoriji, svo vrijeme su provodili blizu te pomoćne prostorije i ti radovi su kR trajali, a njegova kuća je udaljena od pomoćne prostorije oko 50 m. On je bio prestao da komunicira sa braćom R prije kritičnog događaja. Nije se mogao sjetiti rasporeda sjedenja za kuhinjskim stolom pri boravku braće R. Istakao je da se  ne pridružuje krivičnom gonjenju protiv optuženog. </span>
</p>
<p class="p3"></p>
<p class="p3">
<span>Svjedok oštećeni K M naveo je na glavnom pretresu od 10.09.2012.g. da tokom boravka u kuhinji niko od Ra nije ustajao i prilazio prozoru, da su ga i prije  i poslije ovog događaja posjećivali rođaci i komšije  i dobro zna da niko od njih nije ustajao od stola, jer iako ima 70 godina ima dobro pamćenje, da se sjeća da su mu Ri pomagali oko postavljanja antene, da je on bio otvorio prozor koji je prilikom krađe slomljen, a nije mu poznato da li je R N prilikom postavljanja antene bio vani ili u kuhinji. Ako mu je R N dodavao kabal, morao je biti u kuhinji, a on misli da se R N nije peo uza stube. To postavljanje antene je bilo u martu ili februaru i siguran je da nije bilo u maju. Kako je on sam neuspješno pokušao da namjesti antenu R R je rekao da će on to bolje uraditi jer je mlađi i lakši. Prije nego je počelo postavljanje antene, on je bio otvorio prozor, a tom prilikom prozorska krila ostaju uza zid. Prilikom krađe polomljeno je lijevo krilo prozora, posmatrano od ulaska u kuhinju, a to je krilo udaljenije od televizora, dok je lijevo krilo prozora manje od metra udaljeno od televizora. Naveo je i da je siguran da nijedan od braće Ra nije sjedio na kauču naspram njega, koji je pored prozora a iako je ranije rekao da se ne sjeća tog rasporeda, na isti ga je podsjetilo kazivanje R R. </span>
</p>
<p class="p3"></p>
<p class="p3">
<span>Svjedok R R nije iskoristio pravo da kao privilegovani svjedok – brat optuženog uskrati davanje iskaza, već je u svom iskazu naveo da su on i R N pomagali oštećenom K M na radovima oko pomoćnog objekta što je kako mu se čini bilo u martu 2011 g. U pitanju su bile dvije šupe a jednom prilikom su Ku postavljali antenu na krov kuće. Njegov brat je pokušao da postavi antenu, a zatim  K pa on, pa pošto nijesu uspjeli, vratili su antenu unutar kuće. Kabal antene bio je uključen u televizor i sproveden napolje. N je prikopčao kabal unutar kuće. N je prvo bio na stubama, pokušao je da se popenje uza stube, ali nije uspio. On i njegov brat nijesu postavljali stakla na prozorske okvire koje je prethodno iz ležišta izvukao K M. Nije se dešavalo da on ili njegov brat uđu u kuhinju a da tu nije bilo K M, a dešavalo se da ih K pošalje da uzmu alat koji se nalazio u hodniku. Takođe se dešavalo da su ručavali kod Ka u kuhinji dva-tri puta. Kuhinjski prozor je od stola udaljen oko metar. On se sjeća da je jednom, za vrijeme ručka, N sjedio blizu prozora na jednom kauču, a prozor je bio manje od metar udaljen od njega, a K je sjedio do njega pored frižidera. Nije mu poznato da li su on ili brat ustajali tokom večere, ali je siguran da su, tokom njihovih boravaka u kuhinji Ka, ustajali sa mjesta gdje su sjedjeli, a K im je pokazivao prozor i rekao im da mora postaviti novi. Oni su se u kuhinji Ka zadržavali oko četrdesetak minuta i ne može se sjetiti da li je ko otvarao prozor. </span>
</p>
<p class="p3"></p>
<p class="p3">
<span>Iz zapisnika o uviđaju UP PJ N Ku. br. 590 od 10.10.2011.g. i fotodokumentacije lica mjesta br. 750 od 04. 10. 2011. godine proizilazi da se kuća oštećenog K M nalazi u naselju O po lijevoj strani puta gledajući iz pravca grada. Ista je prizemna, sagrađena od tvrde gradnje sa ulaznim vratima na južnoj strani, sastoji se od kuhinje po lijevoj i spavaće sobe po desnoj strani hodnika gledajući od ulaznih vR. Na navedenim prostorijama, na visini od 180 cm, nalaze se po dva dvokrilna prozora veličine 100 x 70 cm, a na tri navedena prozora se nalaze drvene škure, dok na jednom prozoru od kuhinje škure nijesu postavljene. Na lijevom krilu prozora kuhinje, na kome nijesu postavljene drvene škure polomljena su dva stakla veličine 31 x 29 cm, a navedeni prozor je pronađen otvoren. U kuhinji, naspram spomenutog prozora, nalazi se stari kredenac zelene boje, a po desnoj strani tog prozora nalazi se frižider. Na podu kuhinje a naspram kredenca, pronađena je jedna fioka koja je izvađena iz istog. Takođe na podu kuhinje, ispod otvorenog prozora, pronađeni su djelovi od polomljenih prozorskih stakala, na kojima je kriminalistički tehničar pronašao tragove papilarnih linija. </span>
</p>
<p class="p3"></p>
<p class="p3">
<span>Nalazom i mišljenjem sudskog vještaka ekonomsko-finansijske struke navedeno je da ukupna vrijednost oduzetih stvari iz kuće oštećenog K M /jedna kliješta i jedan šrafciger – tinjalica, jedna flaša piva „Jelen“ zapremine 2 litra, jedna flaša crnog vina „Vranac“ zapremine 1 litar, jedna flaša lozove domaće rakije zapremine 1 litar, 2 kg suve svinjske pršute i tri flaše „Nkog piva“ / iznosi 45,30 €. </span>
</p>
<p class="p3"></p>
<p class="p3">
<span>Iz izvještaja o tehničkoj obradi i identifikaciji tragova papilarnih linija UP PJ N Odsjek za kriminalističku tehniku br.03/3-244-53-750 od 04.10.2011.g. proizilazi da su 2 traga papilarnih linija fiksirani na polomljenim komadima stakla, da je jedan trag podesan za identifikaciju i da isti pripada palcu desne ruke R N.</span>
</p>
<p class="p3"></p>
<p class="p3">
<span>Nalazom i mišljenjem sudskog vještaka daktiloskopa P R navedeno je da trag papilarnih linija označen br.1 /izazvan na polomljenim komadima prozorskog stakla nađenog u kući K M/ potiče od palca desne ruke optuženog R N. </span>
</p>
<p class="p3"></p>
<p class="p3">
<span>Sudski vještak daktiloskop P D navela je na glavnom pretresu da u cjelosti ostaje pri nalazu i mišljenju i da se ne može izjasniti da li trag prsta koji je u ovom slučaju identifikovan potiče sa spoljašnje strane ili unutrašnje strane prozora. Takođe se nije mogla izjasniti o starosti otiska prsta identifikovanog u ovom slučaju a slijedeći teoriju i praksu u ovoj oblasti nije mogla kazati koji je to vremenski interval tokom koga se može sačuvati otisak prsta jer to zavisi od više faktora /vrste same podloge pa tako na papiru, kartonu može se sačuvati čak duže od godinu dana a što se tiče stakla otisak se može sačuvati duži period pogotovo ako se radi o otisku sa unutrašnje strane stakla a koliko je to vrijeme nije mogla precizirati/. Dužina zadržavanja traga otiska prsta zavisi od više faktora pa je tako moguće da se trag izgubi sa stakla nakon dan ili dva ako padne kiša a zavisi i od osobe koja ostavlja trag da li se osoba znoji i slično. Nije se mogla  izjasniti da li je moguće da se trag zadrži 5,6 ili 8 mjeseci.</span>
</p>
<p class="p3"></p>
<p class="p3">
<span>Sud nalazi da nije dokazano da je optuženi R N u noći 03/04. 10. 2011. godine u N u namjeri da sebi pribavi protivpravnu imovinsku korist u iznosu većem od 150,00 €, obio porodičnu kuću vlasništvo oštećenog K M, koja se nalazi u naselju O, na način što je podesnim sredstvom slomio staklo od prozora postavljenog na visini od 1,80 m na kuhinjskoj prostoriji i kroz tako napravljen otvor provukao ruku, otvorio prozorska krila, a potom ušao u kuću oštećenog K M i iz ladice od vitrine oduzeo jedna kliješta i jedan šrafciger – tinjalicu, a iz frižidera jednu flašu piva „Jelen“ zapremine 2 litra, jednu flašu crnog vina „Vranac“ zapremine 1 litar, jednu flašu lozove domaće rakije zapremine 1 litar, 2 kg suve svinjske pršute i tri flaše „Nkog piva“ zapremine od po 0,75 litara, u ukupnoj vrijednosti od 45,30 €, vlasništvo oštećenog K M, čime bi učinio krivično djelo teška krađa iz člana 240 stav 1 tačka 1 KZ. </span>
</p>
<p class="p3"></p>
<p class="p3">
<span>Nesporno je da je u noći 3/4.10.2011.g. izvršeno krivično djelo teška krađa iz čl. 240 st. 1 tač. 1 KZ na štetu K M , to jest da je njegova porodična kuća u naselju O u N obijena i da su iz iste oduzeti određeni predmeti. Prednje proizilazi iz sadržine zapisnika o uviđaju UP PJ N, fotodokumentacije UP PJ N i iz kazivanja svjedoka oštećenog K M koji se precizno izjasnio o vrsti i količini otuđenih predmeta, čija je vrijednost utvrđena na osnovu stručnog i objektivnog nalaza i mišljenja vještaka finansijske struke.</span>
</p>
<p class="p3"></p>
<p class="p3">
<span>Imajući u vidu da je zapisnikom o uviđaju konstatovano da su na lijevom krilu prozora kuhinje na kome nijesu bile postavljene drven škure, polomljena dva stakla i da je taj prozor pronađen otvoren, te da je svjedok oštećeni K M naveo da se prozor kuhinje zatvarao rajberom sa unutrašnje strane, sasvim je realno da je počinilac krivičnog djela ušao u objekat tako što je najprije slomio staklo od prozora, kroz otvor provukao ruku i otvorio prozorska krila.</span>
</p>
<p class="p3"></p>
<p class="p3">
<span>Nadalje je nesporno / kako to bilježi zapisnik o uviđaju / da su na podu kuhinje ispod otvorenog prozora pronađeni djelovi od polomljenih prozorskih stakala na kojima su pronađeni tragovi papilarnih linija a na osnovu nalaza i mišljenja vještaka daktiloskopa P R utvrđeno je da jedan trag papilarnih linija potiče od palca desne ruke optuženog R N. </span>
</p>
<p class="p3"></p>
<p class="p3">
<span>Ono što je sporno jeste da li je R N trag otiska palca desne ruke ostavio /na staklu prozora koji je slomljen/ pri izvršenju krivičnog djela.</span>
</p>
<p class="p3"></p>
<p class="p3">
<span>Optuženi R N je na saslušanju kod ODT-a tvrdio da je sa bratom dvadesetak dana prije spornog događaja postavljao stakla na prozorske okvire koje je oštećeni bio iznio van kuće, ali ne samo da na glavnom pretresu nije ponovio takve tvrdnje obrazlažući to posledicama saobraćajnog udesa u kome je povrijeđen već je i svjedok R R decidno naveo kako sa optuženim nije postavljao stakla na prozorske okvire koje je oštećeni izvukao iz ležišta što je u skladu sa kazivanjem oštećenog K M.</span>
</p>
<p class="p3"></p>
<p class="p3">
<span>Međutim, činjenica da je optuženi R N nedosljedan u odbrani te da njegovo pominjanje postavljanja stakla na prozorske okvire biva opovrgnuto kazivanjima K M i R R, ne znači da je utvrđeno da otisak palca njegove desne ruke identifikovan na komadima stakla polomljenog prozora, potiče iz izvršenja krivičnog delikta.</span>
</p>
<p class="p3"></p>
<p class="p3">
<span>Stupanj izvjestnosti u rješavanju krivične stvari u različitim stadijumima poprima različite pojavne oblike, koji se diferenciraju ne samo nazivima već i sopstvenim kvalitetom. Za fazu izviđaja dovoljno je egzistiranje osnova sumnje, za stadijum istrage potrebna je osnovana sumnja a za donošenje osuđujuće odluke nužno je postojanje potpune izvjesnosti da je optuženo lice izvršilo krivično djelo.</span>
</p>
<p class="p3"></p>
<p class="p3">
<span>U konkretnom slučaju, utvrditi sa potpunom izvjesnošću da je optuženi R N izvršilac krivičnog djela stavljenog mu na teret, značilo bi sa potpunom izvjesnošću / budući da nema svjedoka očevidaca niti je kod optuženog pronađeno bilo šta od otuđenih predmeta/ isključiti bilo koji drugi način ostavljanja traga papilarnih linija optuženog na slomljenom staklu, osim izvršenjem krivičnog djela.</span>
</p>
<p class="p3"></p>
<p class="p3">
<span>Ono oko čega su saglasni optuženi R N, svjedok R R i oštećeni K M jeste da su braća R pomagali oštećenom u postavljanju antene. Optuženi R N jasno kaže da je bio u unutrašnjosti kuće dodavajući kabal od antene K M pa je sigurno morao dohvatiti i prozor. Logično je da je optuženi ako je zaista stajao unutar prostorije i dodavao kabal oštećenom radi postavljanja antene, mogao ostvariti kontakt desnom rukom sa staklom na prozoru /on je u neposrednoj blizini prozora i tako nešto je životno i realno i zamislivo/. </span>
</p>
<p class="p3"></p>
<p class="p3">
<span>Svjedok oštećeni K M najprije kaže da ne zna da li je prilikom postavljanja antene optuženi bio vani ili u kuhinji ali ako je njemu dodavao kabal, morao je biti u kuhinji, uz prozor pri čemu misli da se R N nije peo uza stube već su on i R R pokušavali da namjeste antenu. Ako je optuženi R N zaista pomagao u postavljanju antene i ako je boravio u prostoriji gdje je televizor  veoma je lako zamisliti da je došlo do kontakta njegove desne ruke i stakla na prozoru /po kazivanju oštćenog kada prozor biva otvoren, prozorska krila ostaju unutar sobe uz zid/.</span>
</p>
<p class="p3"></p>
<p class="p3">
<span>Svjedok R R naveo je da je prilikom postavljanja antene optuženi R N prikopčao kabal u unutrašnjost kuće što takođe smješta optuženog na mjesto odakle lako može doći u dodir sa prozorskim staklom.</span>
</p>
<p class="p3"></p>
<p class="p3">
<span>Sve prednje znači da se ne može isključiti da je otisak prsta optuženog R N ostao na staklu prozora kuće oštećenog upravo prilikom namještanja antene pogotovo kod činjenice da se vještak daktiloskop nije mogao izjasniti o starosti datog traga niti o tome da li je trag ostao na komadu stakla sa spoljašnje ili unutrašnje strane prozora.</span>
</p>
<p class="p3"></p>
<p class="p3">
<span>Sud je imao u vidu i to da su optuženi i njegov brat objedovali u kuhinji oštećenog, sjedeći za stolom koji je od prozora udaljen oko 1 metar kako kaže optuženi odnosno oko 1,5m kako kaže oštećeni. Svjedok R R je naveo u svom iskazu da je prilikom boravka u kuhinji u kući oštećenog optuženi sjedio blizu prozora na jednom kauču pa je prozor od njega bio udaljen manje od jednog metra. Ako bi to bilo tačno, činilo bi se mogućim da pri ustajanju, nehotice optuženi pokretnom desne ruke nanese trag papilarnih linija na prozoru. Svjedok oštećeni K M navodi da je siguran kako ni optuženi ni njegov brat nijesu tokom boravaka u kuhinji sjedjeli na kauču koji je pored prozora ali je on na ranijem glavnom pretresu tvrdio da se ne može sjetiti rasporeda sjedjenja a za takvu izmjenu u kazivanju nije po ocjeni suda ponudio valjano obrazloženje. </span>
</p>
<p class="p3"></p>
<p class="p3">
<span>Sve prednje po ocjeni suda znači da nije na nesumnjiv način utvrđeno da otisak palca desne ruke optuženog na staklenim komadima u unutrašnjosti kuhinje biva nanešen u vrijeme izvršenja  krivičnog djela i nije na nesumnjiv način utvrđeno kako se postojanje toga otiska na komadima stakla isključivo može objasniti time što je optuženi počinio predmetno krivično djelo, pa je očito da nema nedvosmislenih dokaza koji bi ukazivali na optuženog kao učinioca krivičnog djela. </span>
</p>
<p class="p3"></p>
<p class="p3">
<span>Shodno čl. 230 ZKP-a budući da je optuženi oslobođen od optužbe, troškovi krivičnog postupka padaju na teret budžetskih sredstava suda. </span>
</p>
<p class="p3"></p>
<p class="p3">
<span>Iz iznijetih razloga, na osnovu čl. 373 st. 1 tač. 2 ZKP-a, odlučeno je kao u izreci presude.  </span>
</p>
<p class="p3"></p>
<p class="p1">
<span>OSNOVNI SUD U N, dana 28.01.2013. godine.</span>
</p>
<p class="p3"></p>
<p class="p3">
<span>	Zapisničar                                                                  SUDIJA,</span>
</p>
<p class="p6">
<span>  Ćuzović Plana,s.r.                                                         Ivan Perović s.r.</span>
</p>
<p class="p7"></p>
<p class="p7">
<span>			 Za tačnost otpravka tvrdi i ovjerava</span>
</p>
<p class="p7">
<span>                                             radnik suda</span>
</p>
<p class="p7"></p>
<p class="p7"></p>
<p class="p6">
<span>PRAVNA POUKA: Protiv ove presude nezadovoljna stranka ima pravo </span>
</p>
<p class="p8">
<span>                    izjavljivanja žalbe u roku od 8 dana od dana prijema                                                                                                                               </span>
</p>
<p class="p8">
<span>            iste, preko ovog suda Višem sudu u Podgorici.</span>
</p>
<p class="p6"></p>
<p class="p6"></p>
<p class="p7"></p>
<p class="p3"></p>
<p class="p3"></p>
<p class="p3"></p>
<p class="p9"></p>


</body>
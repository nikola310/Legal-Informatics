<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{color:#000000;font-family:'Arial'}
.span4{color:#FF0000;font-family:'Arial'}
.span5{color:#7030A0;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K br. 163/14</span>
</p>
<p>&nbsp;</p>
<p style="text-align:center;">
<span class="span2">     </span>
</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U BARU, sudija Tamara Spasojević, sa zapisničarom Zoricom Ivanović, u krivičnom predmetu optuženih B. A.  i S. M., zbog krivičnog djela teška krađa u produženom trajanju iz čl.240 st.1 tač.1 u vezi čl.23 i čl.49 Krivičnog zakonika Crne Gore, po optužnici Osnovnog državnog tužilaštva u B., Kt.br.... od 07.04.2014.godine, nakon održanog glavnog, javnog pretresa dana 11.07.2017.godine u prisustvu zastupnika optužbe državnog tužioca kod Osnovnog državnog tužilaštva u B. M. T. V., optuženih B. A. i S. M. i branioca optuženog B. A. D. H., advokata iz B., dana 12.07.2017.godine donio je i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi, </span>
</p>
<p>&nbsp;</p>
<p>
<span class="span1">           1.B. A.</span><span class="span1">,</span><span class="span2"> (JMBG ...), od oca R. i majke V., rodjene S., rodjen 17.01.1994.godine u U., stalno nastanjen u B., D., državljanin C. G., učenik, neoženjen, pismen, završio osnovnu školu, srednjeg imovnog stanja, rješenjem Km br.2/15 od 26.10.2015.godine izrečena mu je vaspitna  mjera posebne obaveze - uključivanje u sportske aktivnosti zbog</span><span class="span2"> krivičnog djela teška krađa iz čl.240 st.1 tač.1 Krivičnog zakonika u vezi čl.23 i čl.49 KZ </span><span class="span2"> </span><span class="span2"> i   </span>
</p>
<p>&nbsp;</p>
<p>
<span class="span1">           2.S. M.</span><span class="span2">, (JMBG ...), od oca K. i majke B., rodjene H., rodjen 08.06.1990.godine u B., gdje je i stalno nastanjen, D. V., državljanin C.G., radnik, oženjen, pismen, završio osnovnu školu, srednjeg imovnog stanja, osuđivan </span><span class="span2">presudom Osnovnog suda u Baru K br.368/12 od 17.03.2014.godine na kaznu zatvora u trajanju od jedne godine zbog krivičnog djela iz čl.240 st.1 tač.1 u vezi čl.23 i 49 KZ CG, presudom Osnovnog suda u Baru K br. 369/09 od 20.05.2010.godine  na novčanu kaznu od 600,00 € zbog krivičnog djela iz čl.152 st.1 Krivičnog zakonika CG i rješenjem Osnovnog suda u Baru Km br.2/05 od 21.06.2006.godine izrečena mu je mjera pojačani nadzor zbog krivičnog djela iz čl.240 st.1 KZ CG.  </span>
</p>
<p>&nbsp;</p>
<p style="text-align:center;">
<span class="span1">KRIVI SU</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span2">1. Tokom druge polovine januara mjeseca 2012.godine, u naselju U., Opština B., svjesni svog djela i htjeli njegovo izvršenje, zajedno sa još dva maloljetna lica, </span><span class="span2">obijanjem oduzeli tudje pokretne stvari, vlasništvo oštećenog J.P.,na način što su podesnim sredstvom djelovali na vrata od ptrljažnika kamp kućice, isti polomili i ušli u unutrašnjost, odakle su oduzeli: jednu brusilicu zelene boje marke „Bosh“, jednu bušilicu NN marke zelene boje i 50 metara kabla za električnu energiju u ukupnoj vrijednosti od 92,00 eura, u namjeri da njihovim prisvajanjm sebi pribave protivpravnu imovinsku korist, u iznosu većem od 150,00 eura; </span>
</p>
<p>&nbsp;</p>
<p>
<span class="span2"> 2. Tokom druge polovine januara mjeseca 2012.godine, u naselju D. V., Opština B., svjesni svog djela i htjeli njegovo izvršenje, zajedno sa još dva maloljetna lica, obijanjem oduzeli tudje pokretne stvari, vlasništvo oštećenog P. J., na način što su došli do pomoćnog objekta vlasništvo oštećenog i upotrebom fizičke snage djelovali na zaključana vrata pomoćnog objekta, ista otvorili i ušli u unutrašnjuost objekta, odakle su oduzeli: jedan električni šporet bijele boje i 100 metara kabla za električnu energiju u ukupnoj vrijednosti od 199,00 eura, u namjeri da njihovim prisvajanjem sebi pribave protivpravnu imovinsku korist; </span>
</p>
<p>&nbsp;</p>
<p>
<span class="span2">3. Početkom februara mjeseca 2012.godine, u naselju U., Opština B., svjesni svog djela i htjeli njegovo izvršenje, zajedno sa još dva malojetna lica, obijanjem oduzeli tudje pokretne stvari, vlasništvo oštećenog J. B., na način što su podesnim sredstvom djelovali na kapiju, ušli u dvorište kuće i ispod stepeništa kuće oduzeli jedan zamrzivač bijele boje, jednu veš mašinu i jednu peć crne boje NN marke, u ukupnoj vrijednosti od 335,00 eura, u namjeri da njihovim prisvajanjem sebi pribave protivpravnu imovinsku korist; </span>
</p>
<p>&nbsp;</p>
<p>
<span class="span2">4. Početkom februara mjeseca 2012.godine, u naselju U., Opština B., svjesni svog djela i htjeli njegovo izvršenje, zajedno sa još dva maloljetna lica, obijanjem oduzeli tudje pokretne stvari, vlasništvo oštećene Č. S. S. na način što su došli do kuće oštećene, podesnim sredstvom djeluju na kapiju, zatim su ušli u dvorište kuće i podesnim sredstvom su otkinuli držače od dva bojlera koji su bili fiksirani na terasi kuće i jednu metalnu kapiju dužine 2 metra, u ukupnoj vrijednosti od 650,00 eura, koje stvari su odnijeli sa sobom, a sve u namjeri da njihovim prisvajanjem sebi pribave protivpravnu imovinsku korist; </span>
</p>
<p>&nbsp;</p>
<p>
<span class="span2">5. Sredinom februara mjeseca 2012.godine, u naselju U., Opština B., svjesni svog djela i htjeli njegovo izvršenje, zajedno sa još dva maloljetna lica, obijanjem oduzeli tudje pokretne stvari, vlasništvo oštećenog S. V., na način što su došli do kuće oštećenog, podesnim sredstvom djelovali na kapiju dvorišta, ušli u unutrašnjost dvorišta i iz istog oduzeli veću količinu lima od cistjerni, jedan metalni sto za roštilj, jednu plinsku bocu i veéu količinu metalnih cijevi, sve u ukupnoj vrijednosti od 190,00 eura, u namjeri da njihovim prisvajanjem sebi pribave protivpravnu imovinsku korist; </span>
</p>
<p>&nbsp;</p>
<p>
<span class="span2">-čime su kao saizvršioci izvršili krivično djelo teška krađa u produženom trajanju iz čl.240 st.1 tač.1 u vezi čl.23 i čl.49 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa sud optuženom B. A. primjenom čl.2, 4, 5, 13, 15, 36, 42, 52, 53 i 54 Krivičnog zakonika Crne Gore i čl.226, 229 i 374 Zakonika o krivičnom postupku, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrđuje kaznu zatvora u trajanju od 1 (jedne) godine i istovremeno određuje da se kazna neće izvršiti ukoliko optuženi u roku od 2 (dvije) godine  po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>&nbsp;</p>
<p>
<span class="span2">Optuženog S. M. primjenom čl. 2, 4 ,5, 13, 15, 32, </span><span class="span3">36, 36a, 42, 45 i 46 </span><span class="span2">Krivičnog zakonika Crne Gore i čl.226, 229 i 374 Zakonika o krivičnom postupku, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span2">Na kaznu zatvora u trajanju od 3 (tri) mjeseca i istovremeno određuje da će se ova kazna nakon pravosnažnosti presude izvršiti tako što će je optuženi izdržavati u prostorijama u kojima stanuje. </span>
</p>
<p>&nbsp;</p>
<p>
<span class="span2">Optuženi ne smije napustiti prostorije u kojima stanuje, osim u slučajevima propisanim zakonom kojima se uređuje izvršenje krivičnih sankcija.</span>
</p>
<p>
<span class="span2"> </span>
</p>
<p>
<span class="span2">Ukoliko optuženi jednom u trajanju preko šest časova ili dva puta u trajanju do šest časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenju krivičnih sankcija. </span>
</p>
<p>&nbsp;</p>
<p>
<span class="span2">Optuženi  B. A. i S. M. se obavezuju da na ime imovinsko pravnog zahtjeva solidarno isplate oštećenom J. B.  iznos od 335,00€, a oštećenoj Č. S. S. iznos od 650,00€. Za višak imovinsko pravnog zahtjeva preko dosuđenog oštećeni J. B. se upućuje na parnični postupak.</span>
</p>
<p>&nbsp;</p>
<p>
<span class="span2">Optuženi su dužni da solidarno na ime troškova krivičnog postupka uplate ovom sudu iznos od  110,00 eura, a po osnovu paušala iznos od po 50,00 eura, a sve u roku od 15 dana, po pravosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p>&nbsp;</p>
<p>
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnicom Osnovnog državnog tužioca u B. Kt.br.... od 21.04.2016.godine stavljeno je na teret optuženima izvršenje krivičnog djela  </span><span class="span2">teška krađa u produženom trajanju iz čl.240 st.1 tač.1 u vezi čl.23 i čl.49 Krivičnog zakonika Crne Gore, na način kao </span><span class="span2">u izreci presude.</span>
</p>
<p>&nbsp;</p>
<p>
<span class="span2">Optuženi B. A. je u svojoj odbrani u prethodnom postupku naveo da</span><span class="span2"> nije učestvovao u ni jednoj od ovih krađa koje mu se stavljaju na teret sa S. M. i sa još dva maloljetna lica. U periodu od 08.01. pa do kraja januara 2012.godine nije bio u B., od 08.01. do 13.01.2012.godine bio je u B. P. kod babe, a od 13-og pa do kraja januara bio je u U.. Nakon što se vratio iz U. otišao je u K. u školu jer je učenik trećeg razreda srednje pomorske škole. Njemu nije poznato ništa od ovih krađa koje mu se se stavlajju na teret. Poznaje S. M., poznaje i maloljetne M. H. i M. H.. Ranije se družio sa njima ali ne više. Jeste učestvovao u jednoj krađi, ali to je bilo u decembru 2011.godine i tada su sa njim bili S. M., M. H. i M. E.. </span><span class="span2">Na glavnom pretresu je naveo da </span><span class="span2">da ima pečat u pasošu a koji potvrdjuje da se za period, a kako je to navedeno u </span><span class="span2">optužnici, nije nalazio u C. G.. Do 29. januara odnosno 30. januara nalazio se u U. i tada se vratio u C. G. i otišao u K. na školovanje  i tvrdi da  se u K. nalazio skoro cijeli februar. To može potvrditi i pedagog koji je zaposlen u studenskom domu u K.,jer je isti vršio kontrolu nad učenicima. Posjeduje potvrdu da se tokom čitavog mjeseca februara nalazio u K. na školovanju koju je potpisao zamjenik direktora škole  Srednje pomorske škole u K.. Poznaje O. S. i V. D. iz P.. Navodi da  je S. O. pedagog u studenskom domu, a D. V.  je bio njegov cimer tokom školovanja za period od godinu i po dana, a O. S. i V. D. je bilo poznato njegovo kretanje van B.. K</span><span class="span2">radja u kojoj je  učestvovao sa M. H. desila se 2010 ili 2011 godine, krivični postupak je vodjen protiv njega, koji je  završen i  tada je oslobodjen. Na glavnom pretresu održanom dana 11.07.2017.godine je naveo da je u </span><span class="span2">dosadašnjem toku krivičnog postupka  negirao izvršenje krivičnih djela koja mu se stavljaju na teret, medjutim, na tom glavnom pretresu je naveo da želi da bude u  potpunosti iskren i da prizna da su u cjelosti tačni navodi optužnice vezano za sve tačke koje su u istoj navedene. Priznaje da je na način kako je to u optužnici navedeno počinio krivična djela, po prethodnom dogovoru sa S. M., M. H. i M. H., a sve su to činili u namjeri pribavljanja imovinske koristi, jer su sve stvari koje su oduzeli prodavali U.B.. Jako se kaje zbog svog nepromišljenog postupanja i od tada nije više počinio nijedno krivično djelo, jednostavno je upao u loše društvo koje je izvršilo uticaj na njega ali sada studira, živi potpuno drugim životom, čeka poziv na brod. Upućuje izvinjenje svim oštećenim licima u ovom predmetu i obećava da se ništa slično više neće ponoviti. </span>
</p>
<p>&nbsp;</p>
<p>
<span class="span2">Optuženi S. M. je u svojoj odbrani u prethodnom postupku naveo da </span><span class="span2">ne priznaje izvršenja krivičnih djela, a kako mu se to predmetnom optužnicom stavlja na teret. Takodje dodaje da se za period od 10.januara do 10.februara prvo nalazio u BiH, a zatim je 16. februara otišao u P., a iz P. se vratio u C. G. avgusta mjeseca 2013 godine, a da se nalazio u S. to mogu da potvrde svjedoci  L. L. i njegova supruga I. L., a što se tiče odlaska u P. to može da potvrdi pasošem. N</span><span class="span2">a pitanje na kom graničnom prelazu je okrivljeni prešao 10. januara, a na kom je prešao 10. febuara i na kom graničnom prelazu je prešao za P. izjavio je da je  za BiH prešao na graničnom prelazu Š. P., a za P. na graničnom prelazu D. b. i o tome postoje evidencije na graničnom prelazu. Kada je došao u C. G. 16-tog, poslije 6 mjeseci  se vratio u CG kako bi uzeo vizu i došao je u C. G. kako bi izvadio radnu vizu. Nakon toga je pošao autobusom za B.  i tada su ga na granici  B. P. uhapsili. Nakon toga su ga zadržali u policiji u B.  P., a u 11,00časova, sjutradan, su ga priveli u CB B.. Od 11,00 časova ujutru do 07,00 časova naveče njega su maltretirali policijski službenici,  odnosno inspektor  M. G.. Od njega je uzeo izjavu inspektor M. G., a u prostoriji gdje su se nalazili bilo je još inspektora čijih imena ne može da se sjeti.  Inspektori su mu tada dali izjave okrivljenog B., M. H. i M. Halisa, da ih pročita  i nakon što je pročitao te izjave morao je da potpiše takvu izjavu pred policijom zbog fizičkog i psihičkog maltretiranja. Tada su ga  udarali prvenstveno inspektor M.,  a bio je tu još jedan visoki inspektor, a on je  pokušao, odnosno  krenuo da ga udari,  ali je odustao od te namjere. Njemu je tada inspektor M. G. rekao ''jedva sam čekao kad ću da te uhvatim'', a tada mu nije bilo poznato zbog čega mu je inspektor M. uputio takve riječi. Zajedno sa  M. H. izvršio je tri  krivična djela teške kradje, a u to vrijeme M. H. je bio maloljetno lice. Sada se nalazi na izdržavanju zatvorske kazne za  počinjena navedena krivična djela.</span><span class="span4"> </span><span class="span2">Na glavnom pretresu održanom dana 11.07.2017.godine je u svemu izjavio kao </span><span class="span2">na zapisniku sačinjenom pred Upravom policije PJ B. pod brojem Ku.br...., ..., ...,... i ... od 15.08.2012.godine gdje je u potpunosti priznao izvršenje krivičnih djela, jasno opisujući kako svoju ulogu tako i ulogu optuženog B. A. i M. H. i </span><span class="span2">H., jer je tačno da je počinio krivična djela upravo na način kako je to u optužnici navedeno. Sve su to činili u namjeri pribavljanja imovinske koristi, jer su sve stvari koje su oduzeli prodavali U. B.. Želi da kaže da se jako kaje zbog svog nepromišljenog postupanja i da od tada nije više počinio ni jedno krivično djelo, jednostavno je upao u loše društvo koje je izvršilo uticaj na njega ali sada je oženjen, živi potpuno drugim životom, očekuje i dijete, radi. Upućuje izvinjenje svim oštećenim licima u ovom predmetu i obećava da se ništa slično više neće ponoviti. </span>
</p>
<p>&nbsp;</p>
<p>
<span class="span2">U dokaznom postupku sud je na saglasan predlog stranaka pročitao </span><span class="span3">iskaz svjedoka M. H. iz prethodnog postupka sa zapisnika kod ODT-a Kt.br.... od 21.03.2014.godine i sa glavnog pretresa od 11.11.2014.godine, iskaz svjedoka M. H. iz prethodnog postupka sa zapisnika kod ODT-a B. Kt br. ... od 21.03.2014.godine, iskaz svjedoka oštećene S. Č. S. iz prethodnog postupka sa zapisnika pred Prvim Osnovnim sudom u B. u Pom Ik.br.... od 29.11.2012.godine, iskaz svjedoka O. S. sa glavnog pretresa od 04.12.2014.godine, iskaz svjedoka S. V. iz prethodnog postupka sa zapisnika sastavljen pred Osnovnim sudom Kraljevo Pom br. ... od 22.11.2012.godine i sa glavnog pretresa od 11.11.2014.godine, iskaz svjedoka B. J. iz prethodnog postupka sa zapisnika dat pred Prvim Osnovnim sudom u B. u Pom Ik br. ... od 13.12.2012.godine, iskaz svjedoka M. P. sa glavnog pretresa od 19.11.2015.godine,  iskaz svjedoka M. G. dat na glavnom pretresu od 20.10.2016.godine, pročitao je </span><span class="span2"> nalaz i mišljenje vještaka finansijske struke K. Š., potvrdu Doma učenika i studenata "S. M." K. od 24.06.2014.gdoine br...., dopis MUP-a, Uprave policije Sektor granične policije, Odeljenje granične bezbjednosti N. br. ... od 21.11.2014.godine, dopis MUP-a UP Sektor granične policije, Odeljenje granične bezbjednosti H. N. br. ... od 20.11.2014.godine i vršio uvid u priloge dostavljene uz dopis, vršio uvid u pasoš na ime okrivljenog B. A. br. ..., </span><span class="span3">uvid u spise predmeta Osnovnog suda u Baru Km.br.2/15, pročitao je izvod iz registra kaznenih evidencija Ministarstva pravde za okrivljenog S. M. pribavljen putem PRIS-a Ke.br.... od 17.02.2016.godine,  dopis MUP-a UP Sektora granične policije broj ... od 10.05.2016.godine i vršio  uvid u prilog koji je dostavljen uz predmetni dopis - "prelaz putnika" i pročitao </span><span class="span3">zapisnik Osnovnog suda u Staroj Pazovi POm.(IK)-... od 20.03.2016.godine o saslušanju svjedoka oštećenog J. P.. </span>
</p>
<p>&nbsp;</p>
<p>
<span class="span3">Svjedok M. H. je u prethodnom postupku naveo da </span><span class="span2">poznaje S. M. i B. A.. Oni su njegovi drugovi i sa njima se druži. Tačno je da su B. i S. u periodu januar i februaru 2012.godine vršili krivična djela, tako što su na području naselja U. vršili krivična djela teške krađe, obijali kuće i iz istih oduzimali razne stvari. Navedeni stvari koje su oduzete iz tih kuća su prodate na otpadu za manji iznos. Navodi činjenicu da je u tom periodu bio maloljetan i imao 17.godina. On je sa B. i S. učestvovao u vršenju ovih krivičnih djela, krađe su vršene na način koji je opisao. Njegov brat M. H. nije učetsvovao u tim krađama i njemu nije išta poznato vezano za vršenje ovih krivičnih djela. </span><span class="span2">Na glavnom pretresu je naveo </span><span class="span2">da S. M. i B. A. poznaje unazad 5 - 6 godina, a što se tiče krivičnih djela koje se okrivljenima stavljaju na teret  ništa mu nije poznato.  </span><span class="span2">I</span><span class="span2">ma psihičkih smetnji od nekih posledica, a  navedene psihičke smetnje su posledica dva - tri udesa, a  i to što su mu roditelji razvedeni. Međutim nije liječen od tih psihičkih smetnji i ne posjeduje medicinsku dokumentaciju.  Na pitanje da objasni razlike u kazivanju, pred policijom i pred ODT-om naveo je da je tako tada pred policijom i  ODT- om izjavio iz razloga što njega pozivaju svakih 15 dana u Osnovni sudu u Baru, pa je mislio da su u pitanju neka druga krivična djela, a za koje misli da je postupak valjda završen, ne zna. Mislio je da ga tada pozivaju da kaže u </span><span class="span2">vezi jednog te istog. Družio se 2012.godine godine sa ovdje okrivljenima,ali  sada se više ne druži. Jeste učestvovao u nekim kradjama sa ovdje okrivljenima i ostaje pri onom što je rekao u prethodnom postupku. Protiv njega  nije pokrenut nijedan postupak za kradje koje je vršio sa ovdje okrivljenima, jer mu je uvjek stizao poziv kao svjedoku. </span>
</p>
<p>&nbsp;</p>
<p>
<span class="span3">Svjedok M. H. je naveo da </span><span class="span2">da poznaje S. M., jer je on drug njegovog brata H.. Jedne prilike njega je S. M. vozio kolima iz naselja V. p. na trening do B.. Tom prilikom je kod njega u autu vidio jednu metalnu rernu bijele boje. S. mu je rekao da je ta rerna iz njegove stare kuće i da treba da ode na otpad da je proda, a zatim da ga poveze na trening. Kad su došli na otpad koji se nalazi na sredin i puta između B. i V. p., jedan policajac je priša njemu i M. i zatražio im lične karte, uzeo podatke i rekao da su slobodni. Nakon ovoga je S. prodao rernu za iznos od 20,00€. Tada je imao 14 godina  i nije znao da je rerna ukradena , već je mislio da je vlasništvo S.. Poznaje i B. , jer je iz društva njegovog brata, ali se sa njim ne druži. Nije mu poznato da je B. učestvovao u krivičnom djelu teška krađa sa S.. </span>
</p>
<p>&nbsp;</p>
<p>
<span class="span3">Svjedok oštećena S. Č. S. je u prethodnom postupku navela da</span><span class="span2"> ne zna tačan dan kada joj je obijena kuća. Stigla je 07.jula 2012.godine i zatekla razvaljen čitav komad ograde i odnijet. To je bila varena ograda, prava, pravljena i nisu je popravili nego su je žicom ogradili, ali koliko zna misli da takvo parče ograde košta otprilike 300,00€. Takođe,zatekla je da su im ukradena dva bojlera od po 80 litara koja su bila zakačena na terasi. Radi se o bojlerima na prirodno grijanje, na sunce i misli da takva dva bojlera koštaju takođe oko 300,00 €. Takođe su zatekli polomljene šalone na prozorima. Zaključili su da su lopovi pokušavali da uđu i u kuću ali nisu uspjeli jer su postavili šipke na prozore pa ih je to vjerovatno spriječilo. Popravila je taj šalon, ali na način što je kupila letvice,a majstor ih je napravio, nisu ga cijelog mjenjali pa ne zna koliko košta.Pridružila se krivičnom gonjenju i postavila imovinsko pravni zahtjev u novčanom iznosu koji se odnosi na bojlere i ogradu.  </span>
</p>
<p>&nbsp;</p>
<p>
<span class="span2">Svjedok O. S. je u svom iskazu naveo da je </span><span class="span2">okrivljeni B. A. bio učenik Srednje pomorske škole u K. u kojoj  radi kao pomoćnik direktora,  a u to vrijeme profesor socijalne psihologije i dodatno kao  vaspitač u Domu učenika u K., a gdje je bio smješten okrivljeni B. A.. Roditelji B. A. su ga telefonskim putem obavjestili da B. A. ima nekih problema sa nekim navodim kradjama, a u periodu kada je  bio  redovan učenik i redovan stanar Doma učenika i tada su mu njegovi roditelji rekli da li dom u koji je bio smješten B. A. može da potvrdi smještaj u tom domu. Dom učenika je na osnovu evidencije, a koju vodi o učenicima, izdao potvrdu da je B. A. u tom vremenskom periodu, u toku te školske godine, a kako su mu njegovi roditelji objasnili u pitanju je godina 2011 i 2012 godina kada su i nastali problemi. Na osnovu evidencije, a koju vode vaspitači u Domu učenika može se utvrditi  da je  B. A. redovno pohadjao treći razred, a uz odredjeni izostanak, a svaki izostanak je opravdan , a ti izostanci su se odnosili na to da li je dijete bolesno kao  i to da učenik ne može doći iz Doma u školu. Ti izostanci u tom vremenskom periodu nijesu bili veliki, odnosno nije imao veliki broj izostanaka. Veoma bitno je i to da svaki učenik koji je bio smješten u domu učenika po programu doma je imao   dva sata obaveznog učenja sa vaspitačem. A od tih vaspitača se uvjek vodila uredna evidencija o učenju, kao i evidentirani su razlozi ukoliko učenik nije prisutan, a na osnovu te evidencije može se utvrditi prisustvo tadašnjeg učenika  B. A. na učenje u popodnevim časovima.  Ističe i to da je  B. A., a dok je učio, jedan od  učenika koji je rijetko </span><span class="span2">koristio vikend odnosno rijetko je vikendom išao kući. Zimski raspust školske godine  je počeo 31.12.2011 godine, a završio se 29. 01.2012. godine, a 30. 01.2012. godine je prvi radni dan u školi. Praksa je, odnosno pravilo je, bilo da uoči prvog radnog dana drugog  polugodišta dodju djeca, a njihovo prisustvo je evidentirao vaspitač. Te školske 2011 /2012 godine evidencija-prisustvo učenika se vodilo u rukopisu, po inspektoru učiteljskog standarda, a to je  V. C. i  ta evidencija je sigurno tačna. Prvog radnog dana drugog polugodišta nije bilo organizovano održavanje časova. B. A. je bio  odsutan sa časova, ali  je bio prisutan u Domu, a tvrdi da je on,  kada je odustovao  sa nastave, bio u domu učenika sve do 23,00 časa, kada je odlazio kući, a obavezu je tada preuzimala  recepcija u domu učenika, a oni su bili u obavezi da obilaze učenike, a u slučaju da učenik izadje o tome je postojala evidencija, odnosno ovi radnici su pravili evidencije i njih o tome obavještavali. Na pitanje da li su vaspitači  imali evidenciju odnosno vodili evidenciju koliko koji učenik ima časova u toku dana i da li je evidentirano odsustvo nekog profesora ukoliko ne dodje na nastavu naveo je da su   vaspitači imali evidneciju o rasporedu časova za svakog učenika i smjene.  S obzirom da je bilo dvadeset odeljenja u školi, svaki učenik koji je pohadjao školu jedan dan sedmično je taj učenik odnosno to odjeljenje je pohadjalo jedan dan nastavu u popodnevim časovima, a četiri dana u prijepodnevnim časovima u toku jedne sedmice. Uvijek je moguće naći zamjenu nastavnika, a nekada se dešavalo da zadnji čas djeca budu puštena iz nekih razloga iz škole, to se dešavalo tada, a dešava se i danas, rijetko, ali se dešava.Na  pitanje u slučaju da  učenik izadje u večernjim časovima, kakav bi to bio razlog naveo je da od 21,00 do 22,00 časova vaspitač je mogao da pusti učenika da izadje, ali ne duže od jedanaest časova, a učenik se puštao samo iz opravdanih razloga,  kao što je npr. posjeta nekog rodjaka ili povodom nekog rodjendana,  a najčešće po odobrenju roditelja. </span>
</p>
<p>&nbsp;</p>
<p>
<span class="span3">Svjedok oštećeni S. V. je je u prethodnom postupku naveo da </span><span class="span2">naveo da u naselju U., kod B., posjeduje plac, kuću i garažu. Dvorište je ograđeno, ima kapiju koja je uvijek zaključana kada nije u B.. Ne zna kada su mu stvari oduzete jer nije bio u B.. Komšije su ga obavjestile da su mu nestale stvari pored garaže. Objašnjava da u svom dvorištu ima garažu sa ravnom pločom tako da se tu nalazi terasa, tu se nalazio metalni roštilj, metalni stočić, metalno bure za tuširanje, a pored garaže su se nalazile metalne cijevi i limovi od cistjerni za vodu. Kad je otišao u U., vidio je da kuću i garažu niko nije dirao, bile su zaključane kao što ih je i ostavio, a vidio je da nedostaju cijevi koje su se nalazile pored garaže, nedostajala je plinska boca, metalni roštilj i metlani limovi od cistjerni. Nagalašava da su te cijevi  njemu ostale kada je pravio ograde na terasi i ne zna kolika je njihova vrijednost, ali nije velika. </span><span class="span2">Na glavnom pretresu je odgovarajući na pitanje</span><span class="span2"> </span><span class="span2">da li može da se sjeti kada su ga komšije obavjestile o navedenoj kradji, naveo je da su javili za kradju 2 -3 dana poslije kritičnog dogadjaja, a ne može se precizno sjetiti koliko je dana prošlo, a tada su mu rekli da su otudjene neke stvari iz njegovog dvorišta i nije bilo nikakvog obijanja. Nakon što su mu javili za predmetu kradju on je došao u B. poslije nekoliko dana.  Tada je primjetio da nedostaje plinska boca, neke metalne cijevi, roštilj, ne može se sjetiti šta je nestalo.  Postoji ograda, a kapija je bila zaključana. Kada  je došao vidio je da nema nikakvih oštećenja na kapiji, a ta kapija i ograda se mogu preskočiti. Kapija je izrađena od metala, a visine je  oko 1,20 m. </span><span class="span2">Pridružio se krivičnom gonjenju, a nije postavio imovinsko pravni zahtjev.</span>
</p>
<p>&nbsp;</p>
<p>
<span class="span3"> Svjedok oštećeni  B. J. je u svom iskazu naveo da </span><span class="span2">je vlasnik kuće koja se nalazi u naselju U., Opština B., ul.A.. Na dan Sv.Jovana ga je pozvala komšinica i </span><span class="span2">rekla mu da mu je kapija na dvorištu  otvorena. Rekao je da je dobro zaključao jer uvijek stavlja katanac i da ne može da dođe, a ona mu je rekla da će uvezati kapiju žicom. Negdje petog ili desetog februara kada je prošao velik snijeg spremio se i otišao za C. G. i zatekao kapiju uvezanu žicom, katanca nije bilo, očigledno je bio razvaljen. Prethodne godine negdje u septembru krečio je kuću i tada mu je jedan čovjek pomogao da iz kuće iznese zamrzivač, veš mašinu i peć za loženje, tj.jednu manju furunu. Kada je završio krečenje nije mogao nikog da nađe da mu pomogne da to unese tako da su te stvari ostale ispod stešeništa. Uvezao ih je najelonom i pokrio nekom ceradom da ne bi propale. Te stvari su mogle da se vide sa ulice ali niej moglo da se vidi šta je to. Posle ove krađe na proljeće je kupio nov zamrzivač i veš mašinu, to je platio 650,00 eura, furunu kao njegovu, ali polovnu koja možda vrijedi oko 150,00 eura, ali najveću štetu koju je imao jeste  to što je kapija bila otvorena posle krađe pa su u dvorište ušle nekakve životinje i cijelu mu baštu i voćek uništile.Nije se pridružio krivičnom gonjenju, a postavio je imovinsko pravni zahtjev u novčanom iznosu od 800,00 eura za ukradene stvari. </span>
</p>
<p>&nbsp;</p>
<p>
<span class="span2">Svjedok M. P. je u svom iskazu naveo da se </span><span class="span2">sjeća da su obijeni neki objekti odnosno kuće, i to 3 - 4 kuće i sjeća se da je S. M.   objasnio  koji su objekti u pitanju i opisao način  izvršenja krivičnog djela  i učešće  okrivljenog B. A. u izvršenju krivičnih djela. Misli da je bio prisutan  M. G. prilikom uzimanja izjave od  S. M.. Ne može se precizno izjasniti o svim detaljima, a imajući u vidu protek vremena. Odgovorno tvrdi da  prilikom saslušanja, prema S. M. nije upotrebljena nikakva sila, kako sa njegove strane tako ni od  strane kolega.</span><span class="span2"> </span><span class="span2">Ne može da se sjeti da li je bio prisutan kada je S. doveden u policiju ali misli da nije, ali prilikom uzimanja izjave od njega, bio je  prisutan svo vrijeme.  </span>
</p>
<p>&nbsp;</p>
<p>
<span class="span2">Svjedok M. G. je u svom iskazu naveo da je </span><span class="span2">tokom 2012 godine radio u CB B. kao inspektor za imovinske delikte. Sjeća se ranije iz predmeta i zna da je bilo više predmeta, učestvovao je u rasvetljavanju tih predmeta i to ne samo on nego i ostale kolege P. M. i drugi. Sjeća se da je u jednoj seriji djela, odnosno krađa, S. M. bio odsutan i tada su njemu pisane krivične prijave u odsustvu. Zatim je posle izvjesnog vremena, možda posle pola godine S. bio tu i tada su ga on i P. saslušavali i misli da ga je P. više saslušavao jer je imao drugi predmet, a kada je ušao on je već završio. On je odštampao tu izjavu, dao mu da pročita i on je rekao da je to to. Pod terminom ''više saslušavao'' je misliio da je bilo više krivičnih djela, više predmeta i to se ne odnosi na salušanje samo za taj jedan dan, nego već od ranijih dana. Na pitanje da li je saslušavao nekog od ovdje okrivljenih na okolnosti izrvšenja krivičnih djela koja su  predmet ovog postupka naveo je da vezano za ova konkretna krivična djela on i kolega M. P. su započeli saslušanje S. M., da bi on u jednom trenutku izašao iz kancelarije jer je imao drugi privorski predmet i morao je službeno izaći iz kancelarije. P., kada je završio saslušanje S., ga je zvao. On je došao u kancelariju, odštampao zapisnik i dao ga M. da pročita, pitao ga je li to ono što je izjavio, on je rekao da jeste. Misli da je tu bio branilac S., ali ne može da se sjeti koji je bio advokat. Svo vrijeme je bio M. P. tu prisutan. Nije vršio nikakav pritisak, a ni kolega M. nije vršio pritisak na njega, a misli da nije ni kada je otišao. Nije tačno da je S. M. udario dva šamara. </span>
</p>
<p>&nbsp;</p>
<p>
<span class="span2">Iz  nalaza i mišljenja vještaka finansijske struke K. Š. je utvrđeno da je vrijednost  oduzetih stavri od strane oštećenog J. P. 92,00€, od strane oštećenog P. J. 199,00€,  od strane oštećenog S. V. 190,00€, od strane oštećenog J. B. 335,00€ i od oštećene Č.S. S. 650,00€. </span>
</p>
<p>&nbsp;</p>
<p>
<span class="span2">Iz potvrde Doma učenika i studenata "S. M." K. od 24.06.2014.gdoine br.... je utvrđeno da je B. A. bio stanar ovog doma školske 2011/2012.godine i to neprekidno u periodu od septembra 2011.godine do juna 2012.godine. </span>
</p>
<p>&nbsp;</p>
<p>
<span class="span2">Iz dopisa MUP-a, Uprave policije Sektor granične policije, Odeljenje granične bezbjednosti N. br. ... od 21.11.2014.godine je utvrđeno da je B. A. za period od 01.01.2012.godine do 31.01.2012.godine nije evidentiran u evidencijama prelaska državne granice na graničnom prelazu V.. </span>
</p>
<p>&nbsp;</p>
<p>
<span class="span2">Iz dopisa MUP-a UP Sektor granične policije, Odeljenje granične bezbjednosti H. N. br. ... od 20.11.2014.godine i uvidom u priloge dosavljene uz dopis je utvrđeno da je lice S. M. evidentiran u elektronskoj bazi podataka aplikacije “GRANICA“ na GP D. b. na izlazu iz CG  dana 13.02.2012.godine u 11,47 časova. U navedenoj bazi podataka o njegovom povrtaku u C. G. preko navedenog graničnog prelaza nakon 6 (šest) mjeseci. S obzirom da je mjesec avgust šest mjeseci njegovog eventualnog povratka u C. G. , postoji mogućnost da isti nije evidentiran prilikom ulaska u CG , iz razloga ljetnje turističke sezone kada se postupalo u skladu sa telegramom broj ... od 28.05.2012.godine, a koji se odnosio na pojednostavljenu proceduru prelaska lica i vozila u turističkoj sezoni.  </span>
</p>
<p>&nbsp;</p>
<p>
<span class="span2">Uvidom u pasoš na ime okrivljenog B. A. br. ... je utvrđeno kada je B. A. prelazio državnu granicu  i na kojim graničnim prelazima. </span>
</p>
<p>&nbsp;</p>
<p>
<span class="span2">Uvid u spise predmeta Osnovnog suda u Baru Km.br.2/15 je utvrđeno da je pred ovim sudom vođen krivični predmet protiv maloljetnih M. E., I. E., J. S., D. V., M. H. i B. A. zbog  krivičnog djela teška krađa iz čl.240 st.1 tač.1 Krivičnog zakonika u vezi čl.23 i čl.49 KZ . Rješenje je postalo pravosnažno  dana 16.02.2016.godine. </span>
</p>
<p>&nbsp;</p>
<p>
<span class="span2">Iz izvoda iz registra kaznenih evidencija Ministarstva pravde za optuženog S. M. pribavljen putem PRIS-a Ke.br.... od 17.02.2016.godine je utvrđeno da je osuđivan i to presudom OSnovnog suda u Baru K br.368/12 od 17.03.2014.godine na kaznu zatvora u trajanju od jedne godine zbog krivičnog djela iz čl.240 st.1 tač.1 u vezi čl.23 i 49 KZ CG, presudom Osnovnog suda u Baru K br. 369/09 od 20.05.2010.godine  na novčanu kaznu od 600,00 € zbog krivičnog djela iz čl.152 st.1 Krivičnog zakonika CG i rješenjem Osnovnog suda u Baru Km br.2/05 od 21.06.2006.godine izrečena mu je mjera pojačani nadzor zbog krivičnog djela iz čl.240 st.1 KZ CG.  </span>
</p>
<p>&nbsp;</p>
<p>
<span class="span2">Iz dopisa MUP-a UP Sektora granične policije broj ... od 10.05.2016.godine i uvidom  u prilog koji je dostavljen uz predmetni dopis - "prelaz putnika" je utvrđeno da je lice B. A. rođen 17.01.1994.godine registrovan u elektronskim evidencijama prelazaka državne granice na graničnom prelazu Dobrakovo dana 28.01.2012.godine u 04,10časova na dolasku u C. G.. U toku januara 2012.godine na željezničkom graničnom prelazu B. P. nijesu bili instalirani optički čitači dokumenata, tako da granična policija ne posjeduje evidenciju lica koja su prešla državnu granicu C. G. u datom vremenskom periodu na željezničkom graničnom prelazu B.P.. U prilogu dopisa dostavljena je kopija njegove lične karte, kao i izvod iz elektronske evidencije prelazaka državne granice za navedeni period. </span>
</p>
<p>&nbsp;</p>
<p>
<span class="span3">Iz </span><span class="span3">zapisnika Osnovnog suda u Staroj Pazovi Pom.(IK)-... od 20.03.2016.godine o saslušanju svjedoka oštećenog J. P. je utvrđeno da je naveo da </span><span class="span2">naveo da okrivljene ne poznaje. Poznat mu je događaj koji se odigrao  u januaru 2012.godine u naselju U. u B.. Tad mu je obijena kamp kućica prilikom čega su mu nepoznata lica odnjela tri komada felni sa gumama i to dvije  185R14x90, a jedna 195-70R14-91, tako da  je prikolica ležala na zemlji. Vrata od kamp prikloce su bila obijena i iz nje je odnjet veliki plinski roštilj „Kramer“ koji je služio i za kuvanje i koji je kupljen u Nj. za 200,00€, a star je oko dvije godine. Oduzeta je i jedna bušilica zelene boje, jedna brusilica zelene boje marke „Bosh“, električna blanjalica za obradu drveta zelene boje, hedel mašina –renda marke „Renšid“, ručni kofer sa altom, paket šajbni za sečenje željeza i beton, kutija borera(svrdla) od 1 mm do 10mm, priljučak struje sa par metara, kapa sa utičnicama, dvije lajsne sa više utičnica, jedna sa prekidačem, produžni kabal od 15-25 m, mala sjekira, čekić-macola sa držačem od 303 cm, pajser od 60 cm, dizalica za kola od 5 tona. Nadalje , iza kamp kućice isječena je žica, isječeno je i maslinovo drvo, narandža, mandarina, jedno drvo limuna i to je sve odnešeno. Nije se pridružio krivičnom gonjenju i nije postavio imovinsko pravni zahtjev. </span>
</p>
<p>&nbsp;</p>
<p>
<span class="span2">Sud je donio rješenje da se u dokaznom postupku neće </span><span class="span3">zamolbenim putem saslušavati svjedok P.J., imajući u vidu da isti nije očevidac, već da je samo oštećeni, iz zapisnika o uvidjaju se tačno utvrdjuje koje su mu stvari oduzete, a imajući u vidu priznanje optuženih na glavnom pretresu održanom dana 11.07.2017.godine,pa je ocjenjeno da bi saslušanje ovog oštećenog vodilo nepotrebnom odugovlačenju krivičnog postupka. Takođe, rješenjem je odlučeno da se neće</span><span class="span3"> pribavljati izvod iz KE za otuženog B. A. jer je isti rodjen u U., a pribavljanje izvoda bi vodilo nepotrebnom odugovlačenju krivičnog postupka. </span>
</p>
<p>
<span class="span2">Ocjenom izvedenih dokaza utvrdjeno je da su optuženi izvršili krivično djelo koje im  je stavljeno na teret, bliže opisano u izreci presude. Obojica optuženih su negirali izvršenje krivičnog djela u većem dijelu krivičnog postupka da bi na glavnom pretresu održanom dana 11.07.2017.godine priznali krivično djelo u svemu onako kako je to navedeno u optužnici, po svim tačkama, pri čemu je optuženi S. M. izvršenje krivičnih djela u cjelosti priznao i prilikom saslušanja</span><span class="span2"> </span><span class="span2">na zapisniku sačinjenom pred Upravom policije PJ B. pod brojem Ku.br...., ..., ..., ... i ... od 15.08.2012.godine jasno opisujući kako svoju ulogu tako i ulogu optuženog B. A. i svjedoka, tada maloljetnih M. H. i H.</span><span class="span2">. Odbrane optuženih B. A. i S. M. su u svemu saglasne sa jasnim i objektivnim iskazima oštećenih u ovom postupku. </span><span class="span2">Takođe, iskazi svjedoka,ovlašćenih policijskih služenika M. P. i M. G. u svemu su saglasni sa iskazima oštećenih i  sa odbranama optuženih pa im je sud poklonio punu vjeru. Nesporno je utvrđeno iz odbrana optuženih i iskaza svjedoka i svjedoka oštećenih da su obojica optuženih, zajedno sa još dva maloljetna lica-M. H. i M. H. tokom januara i februara mjeseca 2012.godine na području Opštine B., tačnije u naseljima U. i D. v. obijenjem oduzimali pokretne stvari u namjeri da njihovim prisvajenjem pribave sebi protivpravnu korist i to na štetu J. P. od kojeg su oduzeli  jednu brusilicu zelene boje marke „Bosh“, jednu bušilicu NN marke zelene boje i 50 metara kabla za električnu energiju u ukupnoj vrijednosti od 92,00 eura, na štetu P. J. od kojeg su oduzeli jedan električni šporet bijele boje i 100 metara kabla za električnu energiju u ukupnoj vrijednosti od 199,00 eura, na štetu Č. S. S. od koje su oduzeli dva bojlera koji su bili fiksirani na terasi kuće i jednu metalnu kapiju dužine 2 metra u ukupnoj vrijednosti od 650,00€ i na štetu S. V. od kojeg su oduzeli veću količinu lima od cistjerni, jedan metalni sto za roštilj, jednu plinsku bocu i veéu količinu metalnih cijevi, sve u ukupnoj </span><span class="span2">vrijednosti od 190,00 eura.</span><span class="span2">Vrijednost protivpravno oduzetih stvari nesporno je utvrdjena iz nalaza i mišljenja vještaka finansijske struke, koji nalaz sud u cjelosti prihvata kao jasan, stručan i objektivan i na koji nije bilo primjedbi. Pisani dokazi izvođeni u dokaznom postupku, kao i iskaz svjedoka O.S.,  a koji dokazi  se odnose na  prelaske optuženih preko državne granice i na boravak optuženog B. A. u školi i u Domu za učenike bili su usmjereni ka provjeravanju odbrana optuženih koje odbrane su davali do glavnog pretresa održanog dana 11.07.2017.godine, obzirom da do tada optuženi nisu priznavali krivično djelo koje im je stavljeno na teret. Obzirom da su kasnije priznali izvršenje dijela, koje je potvrđeno iskazima ostalih svjedoka, ovi dokazi su cjenjeni ali nisu bili od uticaja za presuđenje. </span>
</p>
<p>&nbsp;</p>
<p>
<span class="span2">Pravno kvalifikujući utvrdjeno činjenično stanje, sud je našao da su se u radnjama optuženih stekli svi elementi bića produženog krivičnog djela teške kradje. Produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca, a koja predstavljaju cjelinu, u konkretnom slučaju, zbog postojanja istovrsnosti predmeta djela, korišćenja iste situacije, jedinstva mjesta i prostora izvršenja djela, kao i jedinstvenog umišljaja.</span>
</p>
<p>&nbsp;</p>
<p>
<span class="span2">Optuženi su krivično djelo izvršili sa umišljajem, jer su bili svjesni da na način predstavljen u izreci presude oduzimaju tuđe pokretne stvari, a utvrđena je i njihova namjera da prisvajanjem oduzetih stvari pribave sebi protivpravnu imovinsku korist.</span>
</p>
<p>&nbsp;</p>
<p>
<span class="span2">Za sud je nesporno da su optuženi kao saizvršioci izvršili krivično djelo koje im je stavljeno na teret, jer su  učestvovanjem u radnji izvršenja zajednički izvršili krivično djelo, a pri tome je postojala kod obojice, azjedno sa još dva maloljetna lica,  svijest o njihovom zajedničkom djelu, odnosno krivično djelo je izraz njihove zajedničke volje. Prema tome u radnjama optuženih  su se stekli svi bitni elementi bića krivičnog djela koje im je stavljeno na teret. </span>
</p>
<p>&nbsp;</p>
<p>
<span class="span2">Odlučujući se za krivičnu sankciju prema optuženima sud je cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti sud je na strani optuženog B. A. cijenio </span><span class="span3">njegove lične prilike, jer se radi o osobi mladje životne dobi, njegove imovinske prilike jer je lošeg imovnog stanja, činjenicu da je optuženi priznao izvršenje krivičnog djela čime je olakšao vodjenje krivičnog postupka i njegov korektan odnos prema posledici izražen kroz kajanje zbog učinjenog krivičnog djela,</span><span class="span2"> a na strani optuženog S. M. sud je cijenio </span><span class="span3">njegove porodične prilike jer je oženjen i otac jednog maloljetnog djeteta, njegove imovinske prilike jer je lošeg imovnog stanja, činjenicu da je priznao izvršenje krivičnog djela čime je olakšao vodjenje krivičnog postupka i njegov korektan odnos prema posledici izražen kroz kajanje zbog učinjenog krivičnog djela, kao</span><span class="span2"> i činjenicu da je u vrijeme izvršenja krivičnog djela bio mlađe lice. Od otežavajućih okolnosti na strani optuženog S. M. cijenjena je njegova ranija osuđivanost, dok ta okolnost nije cijenjena kao otežavajuća kod optuženog B. A., obzirom da je istom kao maloljetniku rješenjem Km br. 2/15 od 26.10.2015.godine izrečena vaspitna mjera </span><span class="span2">posebne obaveze- uključivanje u sportske aktivnosti. </span><span class="span2">Ocijenjeno je da prema optuženom B. A. nije potrebno izricanje efektivne kazne zatvora, obzirom da je do sada samo jednom učinio krivično djelo i to kao maloljetnik, te da će se izricanjem uslovne osude prema optuženom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela. </span><span class="span2">Optuženi S. M. se javlja kao specijalni povratnik u izvršenju krivičnog djela teška krađa iz čl.240 st.1 tač.1  Krivičnog </span><span class="span2">zakonika Crna Gora. Sud optuženom S. M. nije mogao izreći uslovnu osudu jer se prema čl. 54 st.3 Krivičnog zakonika u</span><span class="span2">slovna osuda ne može izreći ako nije proteklo više od pet godina od pravosnažnosti osude kojom je učiniocu izrečena kazna za umišljajno krivično djelo. Imajući u vidu kvalitet olakšavajućih okolnosti, koje je sud cijenio kao naročito olakšavajuće i pored ranije osudjivanosti, sud je okrivljenom na osnovu čl.45 i 46 Krivičnog zakonika ublažio kaznu i istog osudio na kaznu zatvora u trajanju od 3 mjeseca</span><span class="span2"> i primjenom čl. 36 a KZ odredio da će se ova kazna izvršiti tako što će je osuđeni izdržavati u prostorijama u kojima stanuje, jer imajući u vidu godine života okrivljenog i priznanje krivičnog djela, može se očekivati da će se i na ovaj način ostvariti svrha kažnjavanja. Sud nalazi da je izrečena kazna adekvatna težini učinjenog krivičnog djela i stepenu krivice optuženog, te da će se istom u dovoljnoj mjeri uticati na optuženog da ubuduće ne čini krivična dijela. Za vrijeme izvršenja kazne optuženi ne smije napustiti prostorije u kojima stanuje, osim u slučajevima propisanim zakonom kojima se uređuje izvršenje krivičnih sankcija, a ukoliko jednom u trajanju preko šest časova ili dva puta u trajanju do šest časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenju krivičnih sankcija.</span>
</p>
<p>&nbsp;</p>
<p>
<span class="span2">Sud je obavezao optužene, na osnovu čl. 239 ZKP-a, da na ime imovinsko pravnog zatjeva solidarno isplate oštećenom J. B.  iznos od 335,00€, a oštećenoj Č. S. S. iznos od 650,00€. Za višak imovinsko pravnog zahtjeva preko dosđenog oštećeni J. B. se upućuje na parnični postupak, obzirom da je postavio imovinsko pravni zahtjev u iznosu od 800,00€, a da je sud iz nalaza i mišljenja vještaka finansijske struke utvrdio da je vrijednost oduzetih stvari od strane J. B. 335,00€.</span>
</p>
<p>&nbsp;</p>
<p>
<span class="span2">     </span><span class="span5"> </span><span class="span2">Odluka o troškovima krivičnog postupka zasniva se na odredbi čl.229 ZKP-a. Optuženi su dužni da solidarno plate troškove krivičnog postupka u iznosu od 110,00 eura, koji se odnose na troškove vještačenja po sudskom vještaku finansijske struke K. Š. kao i na ime sudskog paušala iznos od po 50,00 eura, koji je određen prema prema trajanju, složenosti krivičnog postupka i imovinskim prilikama optuženih. </span>
</p>
<p>&nbsp;</p>
<li>
<span class="span2">Na osnovu izloženog odlučeno je kao u izreci presude</span>
</li>
<p>&nbsp;</p>
<p style="text-align:center;">
<span class="span2">OSNOVNI SUD U BARU</span>
</p>
<p style="text-align:center;">
<span class="span2">Dana 12.07.2017.godine</span>
</p>
<p>&nbsp;</p>
<p>
<span class="span2">  Zapisničar</span><span class="span2"></span><span class="span2"></span><span class="span2"></span><span class="span2">                                         </span><span class="span2"></span><span class="span2">  S U D I J A</span>
</p>
<p>
<span class="span2">Zorica Ivanović</span><span class="span2"></span><span class="span2"></span><span class="span2"></span><span class="span2">                           </span><span class="span2">   Tamara Spasojević </span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, preko ovog suda u dva primjerka.</span>
</p>
<p>
<span class="span2">DN-a</span>
</p>
<p>
<span class="span2">- spisi</span>
</p>
<p>
<span class="span2">- ODT iz B.</span>
</p>
<p>
<span class="span2">- okrivljeni B. A.</span>
</p>
<p>
<span class="span2">- okrivljeni S. M.</span>
</p>
<p>
<span class="span2">- branilac D. H., advokat iz B.</span>
</p>
<p>&nbsp;</p>
<p>
<span class="span2"> Nakon pravosnažnosti:</span>
</p>
<p>
<span class="span2">-oštećeni J. B. i Č. S. S.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
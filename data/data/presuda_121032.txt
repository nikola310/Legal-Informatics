<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">          K. br. 201/14</span>
</p>
<p>&nbsp;</p>
<p>
<span class="span1">                                                                                                                                 </span><span></span>
</p>
<p>&nbsp;</p>
<p>
<span class="span1">                                       </span>
</p>
<p>
<span class="span1">                                 </span>
</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>
<span class="span1">  </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog R. D., zbog dva krivična djela - laka tjelesna povreda iz čl. 152 st. 2 u vezi st. 1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt br. 226/14 od 04.06.2014. godine, nakon održanog glavnog javnog pretresa dana 16.12.2014. godine, u prisustvu zastupnika optužbe - zamjenika kod ODT Radmile Gačević, okrivljenog i njegovog branioca Đ. J., advokata iz B., dana 18.12.2014. godine donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni R.D., JMBG ...., od oca S. i majke S., rođene R., rođen ... u B., sa prebivalištem u B. državljanin C. G., radnik, oženjen, otac jednog maloljetnog djeteta, lošeg imovnog stanja, osuđivan presudom Opštinskog suda u Novom Sadu K br. 955/04 od 07.12.2004. godine zbog krivičnog djela iz čl. 33 KZ na kaznu zatvora u trajanju od 2 (dva) mjeseca uslovno na 1 (jednu) godinu; presudom Višeg suda u Podgorici K.br.268/06 od 12.03.2007.godine, zbog krivičnog djela iz čl.300 KZ CG ( neovlašćena proizvodnja, držanje i stavljanje u promet opojnih droga) na kaznu zatvora u trajanju od 2 (dvije) godine, presudom Osnovnog suda u Baru K.br.29/00 od 06.11.2009.godine zbog krivičnog djela iz čl. 240 st.1 u vezi čl.23 i 49 KZ (teška krađa) na kaznu zatvora u trajanju od 5 (pet) mjeseci, presudom Osnovnog suda u Baru K br. 473/03 od 22.09.2009. godine, zbog krivičnog djela iz čl. 240 st. 1 tč. 3 KZ u vezi čl. 23 KZ-a (teška krađa), na kaznu zatvora u trajanju od 3 (tri) mjeseca.</span>
</p>
<p>
<span class="span1"> </span><span class="span1"></span>
</p>
<p style="text-align:center;">
<span class="span1">K  r  i  v     j  e :</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 27.04.2014.godine, u S., opština B. ispred kafe-bara „Grand“, svjestan svog djela čije izvršenje je htio, lako tjelesno povrijedio oštećene J.Ž. i J.L., a na način što je fizički napao oštećene, udarivši drškom od pištolja, kao sredstvom podobnim da tijelo teško povrijedi ili zdravlje teško naruši, najprije oštećenog J.L. u predjelu glave-tjemena, a zatim i oštećenog J.Ž. više puta u predjelu glave, nanoseći im tom prilikom lake </span><span class="span1">tjelesne povrede i to: oštećenom J.L. povredu u vidu nagnječine u potiljačnom predjelu, a oštećenom J. Ž. povrede u vidu dvije nagnječno razderne rane u predjelu glave, </span>
</p>
<p>&nbsp;</p>
<p>
<span class="span1">- čime je izvršio dva krivična djela - laka tjelesna povreda iz čl. 152 st. 2 u vezi st. 1 Krivičnog zakonika Crne Gore</span>
</p>
<p>
<span class="span1">    </span>
</p>
<p>&nbsp;</p>
<p>
<span class="span1">Pa mu sud primjenom člana 4, 32, 36, 42 i 48 Krivičnog zakonika i člana 369, 370 i 374 ZKP-a  </span>
</p>
<p style="text-align:center;">
<span class="span1">U T V R Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">- za krivično djelo - laka tjelesna povreda iz čl. 152 st. 2 u vezi st. 1 Krivičnog zakonika Crne Gore učinjeno na štetu J.Ž. kaznu zatvora u trajanju od 30 (trideset) dana, </span>
</p>
<p>&nbsp;</p>
<p>
<span class="span1">- za krivično djelo - laka tjelesna povreda iz čl. 152 st. 2 u vezi st. 1 Krivičnog zakonika Crne Gore učinjeno na štetu J.L. kaznu zatvora u trajanju od 30 (trideset) dana, </span>
</p>
<p>&nbsp;</p>
<p>
<span class="span1">Pa ga za ova djela </span>
</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>&nbsp;</p>
<p>
<span class="span1">na jedinstvenu kaznu zatvora u trajanju od 45 (četrdesetpet) dana.  </span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 82,50 eura, kao i paušalne troškove suda u iznosu od 30 eura, sve u roku od 15 dana od pravosnažnosti presude, pod prijetnjom izvršenja. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt br. 226/14 od 04.06.2014. godine, okrivljenom je stavljeno na teret izvršenje dva krivična djela - laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">Okrivljeni je u svojoj odbrani na glavnom pretresu dana 02.09.2014.godine naveo da je te noći došlo do konflikta između J. i njegovih drugova A. A. i P. S.. Te noći J. je došao sa svojim sinovima u namjeri da se obračuna sa A. Konkretnom prilikom su S. i A. iz lokala „G.“ izašli napolje i on je poslije 10-15 sekundi izašao za njima, a tada su A. i S. ležali ispred lokala „G.“, a i dalje su ih tukli J.Ž. i njegovi sinovi koje on ne poznaje, dok Ž. zna iz viđenja. Izašao je iz „G.“ sa namjerom da ih razdvoji. Počeo je da viče i krenuo prema njima, a oni se nisu obazirali na to. Jedan od sinova J. ne zna tačno koji, je krenuo prema njemu sa namjerom da se obračuna sa njim i krenuo je da zamahne pesnicom prema njemu. On se u tom momentu izmakao i izvadio pištolj plašljivac. Držao ga je u ruci i nije ga uperio ni prema kome, samo je vikao „stanite,stanite“. Međutim, niko se na to nije obazirao jer su vidjeli da je u pitanju igračka. Tada je Ž. nasrnuo na njega, </span><span class="span1">krenuo da zamahne rukom prema njemu međutim nije ga udario i okrivljeni je tada Ž. udario pištoljem koji je imao u ruci negdje u predjelu glave i od tog udarca mu se pištolj raspao. Jedan od Ž. sinova ga je tada udario kacigom za motor po glavi, okrivljeni se okrenuo prema njemu i tim preostalim dijelom pištolja udario ga po glavi. Naveo je da su J. i A. udarili kacigom po glavi, i da je isti od toga imao potres mozga. Nakon svega toga, izašli su ljudi iz lokala i razdvojili ih, neki su počeli da viču „policija“. J.i su sjeli na motor i u auto i napustili mjesto događaja, a poslije toga i okrivljeni i njegovi drugovi. Sjutra ujutro je došla policija i izvršila pretres kuće i tražili su pištolj, međutim, nisu ga našli. J. su izvadili ljekarsku dokumentaciju i podnijeli prijavu. S. i A. nisu izvadili ljekarsku dokumentaciju. Na posebno pitanje zastupnika optužbe je naveo da je pištolj nosio sa sobom svakog dana, da pištolj izbacuje kuglice i da oni tako šale sa tim.</span>
</p>
<p>
<span class="span1">U dokaznom postupku sud je proveo sledeće dokaze: saslušani su oštećeni J.Ž. i J. L., svjedoci N. P. i A. A., pročitan je nalaz i mišljenje sudskog vještaka medicinske struke dr K. N. od 09.05.204.godine, pročitan je izvod iz KE za okrivljenog R.D. pribavljen od Ministarstva pravde br.0203/3455 od 16.07.2014.godine.</span>
</p>
<p>
<span class="span1">Oštećeni J.Ž. je u svom iskazu pred ODT-om dana 29.05.2014.godine naveo da je 27.04.2014.godine, oko 23,00 časa bio u S. i kretao se iz pravca hotela „Inex“ prema hotelu „Sozina“ i sa njim na motoru je bio i njegov sin J. L.. Kada su došli do kafe bara „Grand“, na ulici su sreli A. A. koji mu je rukom pokazao da se zaustavi. On se zaustavio i primijetio da nekih par metara od njega stoje par lica koje nije odmah prepoznao. Kada je sišao sa motora, A. ga je pozvao da popričaju, međutim čim su krenuli A. je zamahnuo da ga udari pesnicom u predjelu glave, ali on je uspio da se izmakne i da izbjegne udarac, i tada je pokušao da udari njega, ali isti se spotakao i pao na kolovoz pa nije uspjeo da ga udari. Tada su iz kafe bara „Grand“ istrčali R.D. i jedan od braće S., a možda i još neka lica koje nije prepoznao, i vidio je tada da je R.D. ispod jakne izvadio pištolj crne boje, misli da je kalibra 7,65mm, isti je repetirao i krenuo prema njima. Nakon toga su ova lica krenula prema njima i došlo je do razmjene udaraca, a odlično se sjeća da ga je R.D. tom prilikom, drškom od pištolja koji je držao u ruci, nekoliko puta udario u predjelu glave. Ne može se sjetiti, odnosno nije siguran da je vidio da je okrivljeni drškom od pištolja udarao i njegovog sina L., ali je to kasnije saznao od L. koji je imao vidne povrde od drške pištolja po glavi. Dalje je naveo da je ovaj događaj odnosno razmjena udaraca trajala nekih par minuta, nakon čega su se navedena lica razbježala u pravcu odmarališta „Srbobran“, te da se ne može sjetiti kada je njegov drugi sin Sreten došao na lice mjesta, ali misli da je to bilo nakon što se tuča završila. Na glavnom pretresu dana 14.10.2014.godine J.Ž. je na posebna pitanja branioca okrivljenog naveo da je okrivljeni izašao u toku tuče sa A., te da između njega i R. nije bilo fizičkog kontakta, odnosno tuče, već je okrivljeni držao pištolj u rukama kada je izlazio iz kafića. Dalje je naveo da se predmetni pištolj nije raspao i da nije bila u pitanju igračka, jer bi u suprotnom skočio na njega. Nije se pridružo krivičnom gonjenju i nije postavio imovinskopravni zahtjev.</span>
</p>
<p>
<span class="span1">O. J. L. je u svom iskazu kod ODT-a dana 29.05.2014.godine naveo da je predmetnog dana oko 23,00 časa bio u S. na motoru sa svojim ocem Ž. i kretali su se iz pravca hotela „Inex“ prema hotel „Sozina“. Kada su došli do kafe bara „Grand“ na ulici su sreli A. A. koji je njegovom ocu pokazao da se zaustavi. Kada se njegov otac zaustavio i sišao sa motora, počeli su da razgovaraju, a u jednom momentu A. je pokušao da udari njegovog oca, ali ga je promašio, i tada je njegov otac krenuo da udari A., ali ne zna da li ga je udario ili promašio. Tada je primijetio da iz kafe bara „G.“ </span><span class="span1">istrčava jedan od braće S., kao i D. R. i još jedan momak kome ne zna ime i krenuli su prema njegovom ocu sa namjerom da ga udaraju. On je tada sišao sa motora i stao ispred S. koji je sve vrijeme zamahivao rukom u pravcu njegovog oca, pokušavajuči da ga udari. U jednom momentu je zadobio jak udarac nekim predmetom u predjelu glave, tačnije tjemena, i od tog udarca nije pao, već posrnuo, a kada se okrenuo, vidio je da R.D. u desnoj ruci drži neki mali crni pištolj. Kada se malo pribrao, okrenuo se prema D. i pitao ga zašto ga udara, a D. je tada repetirao pištolj i uperio ga prema njemu, pa se oštećeni sakrio iza nekog vozila koje je tu bilo parkirano. Tada S. i R.napadaju njegovog oca i vidio je da R. onim pištoljem, tačnije drškom, udara njegovog oca u predjelu glave nekoliko puta. Taj događaj je trajao nekoliko minuta, a nakon toga su ova lica pobjegla u pravcu odmarališta „S.“  Naveo je da je njegov brat S. došao sa drugovima nakon tuče. Na glavnom pretresu dana 14.10.2014.godine je na posebna pitanja branioca okrivljenog naveo da se ne sjeća tačno, ali misli da A. A. nije bio sam kad ih je zaustavio ispred lokala „G.“. Prvo je došlo do obračuna između A. A. i njegovog oca, a u tuči su učestvovali i R. i S. Dalje je naveo da ne zna tačno kada je vidio pištolj kod R., da li prije ili nakon što ga je udario, i da ne zna koga je isti prvo udario pištoljem, te da je prvo bila tuča pa udarac pištoljem. Tukao se i sa A. i sa jednim od braće S., a sa R. se nije tukao, dok se njegov otac tukao sa A., a onda je uletio S., a posle njega i D. sa pištoljem. Ne zna da li je u pitanju bio pravi pištolj ili plašljivac jer i plašjivac može da se repetira. Nije se pridružio krivičnom gonjenju niti postavio imovinskopravni zahtjev.</span>
</p>
<p>
<span class="span1">Svjedok P. N. je na glavnom pretresu dana 14.10.2014.godine naveo da je predmetnog dana radio kao konobar u kafe baru „G.“ i da nije očevidac ovog događaja, jer se sve to desilo ispred lokala, a on je bio unutra. Zna da su R. i još dva momka sjedjela u lokalu „G.“, pili piće i igrali pikado. U jednom trenutku su istrčali napolje, a šta se napolju dešavalo ne zna. Na posebna pitanja branioca okrivljenog je naveo da se ne sjeća tačno kako su njih trojica izlazili, ali misli da su izlazili jedan po jedan, te da su prvo izletjeli S. i A., a posle njih i R. nakon minut, dva a možda i pet minuta.</span>
</p>
<p>
<span class="span1">Svjedok A. A. je na glavnom pretresu dana 16.12.2014.godine izjavio da su predmetne noći on, R.D. i P. S. sjedjeli u kafe baru „G.“ u S. i onda mu je konobar N. P. rekao da Ž. J. pita za njega da izađe iz lokala. On je izašao ispred lokala i oni su, Ž. J. i njegovi sinovi, svjesno došli i napali ga ispred lokala. Napali su tako što je Ž. jednom od svojih sinova dao kacigu, a on ga udario u predjelu potiljka kacigom i od tog udarca je pao na beton. Vjerovatno je izgubio i svijest na par sekundi. U tom trenutku su S. i R.  izašli ispred lokala da vide šta se dešava, a onda su J. i na njih nasrnuli, tu je i on ustao i branio se. Ljekarsko uvjerenje nije smio da izvadi jer mu je posle 10 minuta došla interventna policija da ga traži, jer ga je prijavio J. i da će protiv njega biti podnijeta krivična prijava, a on iz straha nije smio da vadi ljekarsko. Brat od J. supruge je bio načelnik barske policije, ne zna kako se zove, samo zna da se prebahato ponašao. Dalje je naveo da zna da R. nije imao oružje niti je vidio kod njega oružje.</span>
</p>
<p>
<span class="span1">U nalazu i mišljenju sudskog vještaka medicinske struke dr K. N. od 09.05.2014.godine je navedeno da je J.Ž. zadobio dvije nagnječno-radzerne rane u predjelu glave i da navedene povrede predstavljaju u vrijeme nanošenja, procijenjene kako pojedinačno tako i u svom ukupnom djelovanju, laku tjelesnu povredu i nanešene su dejstvom tupine aktivno zamahnutog mehaničkog oruđa, u šta bi spadalo:drška od pištolja i sl. J. L. je zadobio manju nagnječinu u potiljačnom predjelu i navedena povreda predstavlja u vrijeme nanošenja laku tjelesnu povredu i nanešena je dejstvom tupine aktivno zamahnutog mehaničkog oruđa u šta bi spadalo drška od pištolja i sl.</span>
</p>
<p>
<span class="span1">Iz izvoda iz KE za okrivljenog R.D. pribavljen od Ministarstva pravde br.0203/3455 od 16.07.2014.godine utvrđeno je da je isti osuđivan presudom Opštinskog suda u Novom Sadu K br. 955/04 od 07.12.2004. godine zbog krivičnog djela iz čl. 33 KZ na kaznu zatvora u trajanju od 2 (dva) mjeseca uslovno na 1 (jednu) godinu; presudom Višeg suda u Podgorici K.br.268/06 od 12.03.2007.godine, zbog krivičnog djela iz čl.300 KZ CG ( neovlašćena proizvodnja, držanje i stavljanje u promet opojnih droga) na kaznu zatvora u trajanju od 2 (dvije) godine, presduom Osnovnog suda u Baru K.br.29/00 od 06.11.2009.godine zbog krivičnog djela iz čl. 240 st.1 u vezi čl.23 i 49 KZ (teška krađa) na kaznu zatvora u trajanju od 5 (pet) mjeseci, presudom Osnovnog suda u Baru K br. 473/03 od 22.09.2009. godine, zbog krivičnog djela iz čl. 240 st. 1 tč. 3 KZ u vezi čl. 23 KZ-a (teška krađa), na kaznu zatvora u trajanju od 3 (tri) mjeseca.</span>
</p>
<p>
<span class="span1">Ocjenom izvedenih dokaza utvrđeno je da je okrivljeni izvršio krivična djela na način, mjesto i u vrijeme bliže opisano u izreci presude. Okrivljeni u svojoj odbrani nije sporio da je oštećene udario drškom od pištolja po glavi s tim što je naveo da je, kad izašao iz lokala "G.", vidio da njegovi drugovi A. A. i S. P. leže na ulici, a da ih tuku J.Ž. i njegovi sinovi. Počeo je da viče sa ciljem da prestanu da ih tuku, i kada je jedan od sinova J.a krenuo prema njema, sa namjerom da se obračuna sa njim, okrivljeni je izvadio pištolj i dalje vikao da prestanu. Međutim, u tom trenutku je J.Ž. krenuo da zamahne rukom prema njemu, ali ga nije udario i tada je okrivljeni udario pištoljem Željka negdje u predjelu glavu. Od ovog udarca pištolj mu se raspao. Tada ga je neki od Ž. sinova udario kacigom po glavi, pa se on-okrivljeni okrenuo i preostalim dijelom pištolja ga udario po glavi. Međutim, odbranu okrivljenog sud ne prihvata jer je data sa ciljem umanjenja i izbjegavanja krivice. Njegova odbrana je demantovana iskazima oštećenih J.Ž. i L., čiji iskazi su u bitnom u cjelosti saglasni, istiniti i objektivni, te potvrđeni nalazom i mišljenjem vještaka medicinske struke, pa ih sud i prihvata.</span>
</p>
<p>
<span class="span1">Naime, iz iskaza oštećenih se nesporno utvrđuje da je ovdje saslušani svjedok A.A. zaustavio oštećene koji su bili na motoru i pozvao oštećenog Ž. da popričaju, međutim čim su krenuli A. je zamahnuo da udari oštećenog Ž. pesnicom u predjelu glave, ali je oštećeni uspio da se izmakne i da izbjegne udarac. Iz iskaza oštećenih koje su dali na glavnom pretresu se takođe nesporno utvrđuje da je došlo do fizičkog kontakta između J.a sa jedne strane i A. A. i S. P., sa druge strane, i da u toku tog fizičkog obračuna iz lokala "G." izlazi okrivljeni i pištoljem udara oštećene. Iskaze oštećenih koji su dali u ovom postupku, a posebno na glavnom pretresu, sud prihvata jer su po mišljenju suda oštećeni istinito i objektivno prikazali događaj koji se odigravao navedene noći, ne sporeći na glavnom pretresu da su se i oni tukli i uzvraćali udarce A. i S. Međutim, na glavnom pretresu su i jedan i drugi oštećeni bili decidni da se nisu tukli sa okrivljenim R., pa je tako oštećeni J.Ž. naveo da je okrivljeni izašao iz lokala u toku tuče koju je imao sa A., a da izmedju njega i R. nije bilo fizičkog kontakta, ali da ga je okrivljeni R. drškom od pištolja, koji je držao u ruci, nekoliko puta udario u predjelu glave. Takođe, i oštećeni J. L. je pojasnio da je prvo došlo do obračuna između njegovog oca i A. A., a da su tada došli i S. i R. i da je tada vidio da R. pištoljem udara njegovog oca u predjelu glave nekoliko puta, a prethodno je takođe on od okrivljenog zadobio jak udarac nekim predmetom u predjelu tjemena glave, a kada se okrenuo vidio je da u ruci okrivljeni R. drži mali crni pištolj. </span>
</p>
<p>
<span class="span1"> Nesporno je da su konkretnom prilikom oštećeni zadobili lake tjelesne povrede bliže opisane u izreci presude, a što je sud utvrdio iz nalaza i mišljenja vještaka </span><span class="span1">medicinske struke koji nalaz sud u cjelosti prtihvata kao jasan stručan i objektivan i na koji nije bilo primjedbi na glavnom pretresu. </span>
</p>
<p>
<span class="span1">Okrivljeni je u svojoj odbrani tvrdio da je prvo jedan od sinova krenuo da se obračuna sa njim, tako što je "krenuo da zamahne pesnicom prema njemu", u kojem trenutku on vadi pištolj, ali kako navodi nije ga uperio ni prema kome samo je vikao da prestanu da se tuku, a zatim je, kako je naveo i J.Ž. nasnuo na njega, odnosno "krenuo da zamahne rukom prema njemu", međutim oštećeni ga nije udario, ali je on oštećenog Ž. udario pištoljem po glavi, da bi ga zatim sin J.Ž. udario kacigom za motor po glavi, pa se onda okrivljeni okrenuo prema njemu i preostalim dijelom pištolja ga udario po glavi. Ovakva odbrana okrivljenog je u cjelosti nelogična, neubjedljiva, pa je sud tretira kao neistinitu, jer je u cjelosti kako je to već gore obrazloženo demantovana iskazima oštećenih, koje sud prihvata kao istinite i objektivne, a da je zaista tačno da ga je mladji J. udario kacigom po glavi to bi kod okrivljenog ostale odredjene povrede u predjelu glave, međutim u tom dijelu okrivljeni nije dostavio nijedan dokaz da je u konkretnom događaju zadobio bilo kakvu povredu, pa iz tog razloga sud njegovu odbranu i ne prihvata. </span>
</p>
<p>
<span class="span1">Sud je cijenio iskaz svjedoka A. A., međutim njegov iskaz sud u bitnom ne prihvata, jer je nelogičan, neuvjerljiv, te opovrgnut iskazom svjedoka P. N.. Naime, svjedok A. A. je u svom iskazu naveo da mu je konobar N. P. rekao da Ž. J. pita za njega da izađe iz lokala i da je on onda izašao iz lokala, kada su ga J.i napali. Međutim, svjedok P. N., čiji iskaz sud prihvata u cjelosti i tretira ga kao objektivnog, s obzirom da, po mišljenju suda, ovaj svjedok nema razloga da lažno svjedoči, je naveo da nije očevidac predmetnog događaja, jer se sve desilo ispred lokala "Grand" a on je bio unutar lokala. Međutim, zna da su u jednom trenutku iz lokala istrčali napolje i to jedan po jedan, koliko se sjeća prvo S. i A., a poslije njih R. nakon minut, dva, a možda i 5 minuta. Prema tome, iskaz svjedoka A. da je upravo njega obavijestio ovaj svjedok da ga traži J.Ž. se za sud javlja kao neistinit, jer svjedok Pejović je bio decidan da su oni sami istrčali napolje, iz čega proizilazi da im on apsolutno ništa nije rekao. Takođe, svjedok A. je naveo da zna da konkretnom prilikom okrivljeni nije imao oružje, a sam okrivljeni nije sporio da je u ruci imao pištolj, s tim što je naveo da je u pitanju pištolj-igračka. S obzirom da je iskaz svjedoka A.a u bitnom neistinit, to sud ne može prihvatiti ni dio iskaza ovog svjedoka da su J.i nasrnuli kako na njega tako i na S. i R. U tom dijelu, kako se odigravao predmetni događaj, sud u cjelosti prihvata iskaze oštećenih, iz prethodno gore obrazloženih razloga. </span>
</p>
<p>
<span class="span1">Po mišljenju suda, predmetni pištolj, kojim je okrivljeni nanio lake tjelesne povrede oštećenima bliže opisane u izreci presude, predstavlja sredstvo podobno da tijelo teško povrijedi i zdravlje teško naruši.</span>
</p>
<p>
<span class="span1">Cijeneći psihički odnos okrivljenog prema izvršenom krivičnom djelu, ovaj sud nalazi da je okrivljeni krivično djelo izvršio sa direktnim umišljajem i da je bio svjestan svog djela i htio njegovo izvršenje, bio je svjestan da predmetni pištolj predstavlja sredstvo podobno da se tijelo teško povrijedi ili zdravlje teško naruši. Prema tome, u radnjama okrivljenog stekli su se svi bitni elementi bića krivičnih djela koja su mu stavljena na teret.</span>
</p>
<p>
<span class="span1">Branilac okrivljenog je u završnoj riječi naveo da je konkretnom prilikom okrivljeni pokušao od sebe da odbije napad oštećenih, te da se radi o prekoračenju nužne odbrane, jer je zapravo okrivljeni imao namjeru da spriječi obračun izmedju J. i A., i da je on u tome bio fizički napadnut od strane oštećenih, a  radi se o prekoračenju odbrane jer </span><span class="span1">je okrivljeni tom prilikom koristio određeni predmet. Takođe, branilac okrivljenog je u završnoj riječi naveo da se ne radi o dva krivična djela lake tjelesne povrede, već o jednom produženom krivičnom djelu lake tjelesne povrede, jer se događaj desio istog dana, na istom mjestu i u isto vrijeme. Međutim, u konkretnom slučaju radi se o dva krivična djela lake tjelesne povrede, jer bez obzira što se radi o jednom događaju, lake tjelesne povrede su zadobila dva lica, odnosno dva oštećena, a kako ovo krivično djelo podrazumijeva povredu tjelesnog integriteta jednog lica, to je, po stanovištu ovog suda, s obzirom da je povrijeđen tjelesni integritet dva lica, okrivljeni svojim radnjama izvršio dva krivična djela- lake tjelesne povrede iz čl. 152 st. 2 u vezi sa st. 1 Krivičnog zakonika Crne Gore. </span>
</p>
<p>
<span class="span1">Takođe, po mišljenju suda ne radi se o prekoračenju nužne odbrane. </span><span class="span1">Naime, da bi se utvrdilo da li je došlo do prekoračenja granice nužne odbrane, prethodno se mora utvrditi da li su bili ispunjeni svi uslovi na strani napada i odbrane, jer prekoračenje nužne odbrane pretpostavlja da su postojali svi uslovi za nužnu odbranu, ali da je prilikom odbijanja napada došlo do prekoračenja nužnosti. U smislu čl. 10 st.2 Krivičnog zakonika nužna je ona odbrana koja je neophodno potrebna da učinilac od svog dobra ili dobra drugoga odbije istovremen ili neposredno predstojeći protivpravan napad. Prema tome, nužna odbrana podrazumjeva dvije osnovne komponente, a to su napad i odbijanje napada. Napad treba da je stvaran, protivpravan i da potiče od čovjeka, dok je odbrana odbijanje napada koja treba da je upravljena protiv napadača i njen osnovni smisao je neutralisanje napada. U konkretnom slučaju sud smatra da okrivljeni nije postupao u nužnoj odbrani, pa samim tim nije ni mogao da prekorači granice nužne odbrane. Naime, prihvatajući iskaze oštećenih, sud je utvrdio da nikakavog napada od strane oštećenih prema okrivljenom nije bilo, pa tako okrivljeni, postupajući na način opisan u izreci presude, od sebe nije odbijao protivpravni napad. Kako je već gore navedeno, tokom postupka je nesporno utvrđeno da okrivljeni izlazi iz lokala u trenutku kada se odvija fizički obračun između njegovih drugova i oštećenih. Ponašanje okrivljenog u konkretnom slučaju, kada prvo pištoljem udara po glavi oštećenog Lazara, zatim repetira pištolj, a nakon toga pištoljem udara i oštećenog Ž. po glavi, nije imalo za cilj, po mišljenju suda, da odbije napad ni od svojih drugova. Naime, ničim nisu potvrđeni navodi odbrane okrivljenog da je više puta verbalno upozoravao oštećene da prestanu sa tučom. To apsolutno niko od saslušanih svjedoka nije istakao u svom iskazu, pa ni drug okrivljenog A. A. Naprotiv, okrivljeni odmah prilazi oštećenima i udara ih pištoljem po glavi, a to je uradio, po mišljenju suda, ne da spriječi dalji sukob, odnosno da neutrališe napad, što je osnovni smiso nužne odbrane, već je postupio tako upravo sa ciljem da "pomogne" svojim drugovima u tuči. Prema tome, kako okrivljeni nije postupao u nužnoj odbrani to nije mogao ni prekoračiti granice nužne odbrane.</span>
</p>
<p>
<span class="span1">Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani okrivljenog cijenjene su njegove lične i porodične prilike, jer se radi o oženjenom čovjeku, ocu jednog djeteta, lošeg imovnog stanja, kao i činjenicu da se oštećeni nisu pridružili krivičnom gonjenju, dok je kao otežavajuću okolnost cijenio činjenicu da je do sada više puta osuđivan. Sud je na osnovu čl. 48 KZ prethodno utvrdio kazne za svako pojedino krivično djelo na način bliže opisan u izreci presude, a zatim izrekao jedinstvenu kaznu zatvora u trajanju od 45 dana. Izrečena kazna zatvora po ocjeni suda odgovara težini izvršenih krivičnih djela i krivici okrivljenog i predstavljaju mjeru koja je neophodna da bi se postigla svrha kažnjavanja.</span>
</p>
<p>
<span class="span1">Sud je odbio predlog branioca okrivljenog da se provede vještačenje po vještaku neuropsihijatru radi utvrđivanja stepena uračunljivosti okrivljenog i eventualnog izricanja mjere bezbjednosti jer je okrivljeni lice koje je ovisnik o upotrebi opojnih droga. Međutim, sud smatra da bi provođenje ovog dokaza samo odugovlačilo krivični postupak. Naime, okrivljeni niti jednom jedinom riječju nije naveo da je konkretnom prilikom bio pod uticajem opojnih droga, tako da njegov stepen uračunljivosti apsolutno niti jednom nije bio doveden u pitanje. Shodno čl. 14 KZ-a nije uračunljiv onaj učinilac koji u vrijeme izvršenja protivpravnog djela određenog u zakonu kao krivično djelo nije mogao da shvati značaj svog djela ili upravlja svojim postupcima usled duševne bolesti, privremene duševne poremećenosti, zaostalog duševnog razvoja ili druge teže duševne poremećenosti. U konkretom slučaju apsolutno u spisima predmeta nema naznaka, niti je okrivljeni to isticao u svojoj odbrani, da eventualno boluje od duševne bolesti, privremene duševne poremećenosti, zaostalog duševnog razvoja ili druge teže duševne poremećenosti, tako da je za sud nesporno da je okrivljeni konkretnom prilikom bio uračunljiv. Takođe iz odbrane okrivljenog se ne može utvrditi da je kritičnog dana bio pod uticajem droga. S toga sud smatra da bi bilo bespredmetno provoditi neuropsihijatrijsko vještačenje, jer predmetno krivično djelo po mišljenju suda okrivljeni nije učinio usled zavisnosti o opojnih droga, što je jedan od uslova da se okrivljenom eventualno izrekne mjera bezbjednosti obaveznog liječenja narkomana. </span>
</p>
<p>
<span class="span1">Odluka o troškovima zasniva se na odredbi čl.  229 ZKP-a, i isti se odnose na troškove vještačenja po vještaku medicinske struke dr. K. N. u iznosu od</span><span class="span1"> </span><span class="span1">82,50 eura, kao i na troškove na ime sudskog paušala u iznosu od 30,00 eura, a koji su odmjereni prema trajanju, složenosti krivičnog postupka i imovinskim prilikama optuženog.   </span>
</p>
<p>
<span class="span1"></span>
</p>
<p>
<span class="span1">Sa izloženog odlučeno je kao u izreci presude. </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"> OSNOVNI SUD U BARU</span>
</p>
<p>
<span class="span1"></span><span class="span1">                       Dana 18.12.2014.godine</span>
</p>
<p>&nbsp;</p>
<p>
<span class="span1">ZAPISNIČAR, </span><span class="span1"></span><span class="span1"></span><span class="span1"></span><span class="span1">    </span><span class="span1"></span><span class="span1">                                S U D I J A,  </span>
</p>
<p>
<span class="span1">Ana Stanišić       </span><span class="span1"></span><span class="span1"></span><span class="span1"></span><span class="span1">                                            Aleksandra Leković  </span>
</p>
<p>
<span class="span1"></span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izajviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
<span class="span1">DNA:</span>
</p>
<p>
<span class="span1">1 x u spise, </span>
</p>
<p>
<span class="span1">1 x ODT-u Bar,</span>
</p>
<p>
<span class="span1">1 x okrivljenom,</span>
</p>
<p>
<span class="span1">1 x braniocu okrivljenog, adv. Đorđe Janković, adv. iz Bara</span>
</p>
<p>
<span class="span1">1 x oštećenom, nakon pravosnažnosti.</span>
</p>
<p>&nbsp;</p>
<p>&nbsp;</p>
</div>
</div>


</body>
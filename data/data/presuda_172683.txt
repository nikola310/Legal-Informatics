<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.9847222in 0.375in 0.9847222in;}
.p1{text-align:justify;hyphenate:auto;font-family:Verdana;font-size:12pt;}
.p2{text-align:center;hyphenate:auto;font-family:Verdana;font-size:12pt;}
.p3{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p4{text-indent:0.5833333in;text-align:center;hyphenate:auto;font-family:Verdana;font-size:12pt;}
.p5{text-align:justify;hyphenate:auto;font-family:Verdana;font-size:10pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br.11/11</span>
</p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU, kao prvostepeni krivični sud, i to sudija Violeta Raičević, kao sudija pojedinac sa zapisničarem Joksimović Ljiljanom, u krivičnom predmetu protiv okrivljenog J.Ž.a iz Bijelog Polja, zbog krivičnog djela  ugrožavanje sigurnosti iz čl. 168 st. 1 Krivičnog zakonika Crne Gore, postupajući po optužnom predlogu oštećenog kao tužioca D.M.a od 27.12.2010.godine, nakon održanog usmenog, glavnog i javnog pretresa u prisustvu oštećenog kao tužioca i okrivljenog, dana 09.03.2011.godine, donio je i javno objavio:</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3">
<span>Okrivljeni  J.Ž., od oca R. i majke R., rodjene R., rodjen ....godine u Požegini, sa prebivalištem u  mjestu Lješnica opština Bijelo Polje, državljanin Crne Gore, po zanimanju ugostitelj, završio srednju školu, oženjen, otac četvoro djece, srednjeg imovnog stanja, osudjivan.</span>
</p>
<p class="p3"></p>
<p class="p3">
<span>Na osnovu čl. 363 st. 1 tač. 3 Zakonika o krivičnom postupku Crne Gore /ZKP/,</span>
</p>
<p class="p3"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p3"></p>
<p class="p3">
<span>Da je:</span>
</p>
<p class="p3"></p>
<p class="p3">
<span>- dana 09.10.2010.godine,  oko 20,10 h u Lješnici  opština Bijelo Polje, ugrozio sigurnost  oštećenog D.M.a, prijetnjom da će napasti na njegov život i tijelo,  na način što mu je iz dvorišta svoje kuće uputio sledeće riječi prijetnje: "platićeš ti meni, nećeš lajati, srešćemo se ja i ti, sačekaću ja tebe",</span>
</p>
<p class="p3"></p>
<p class="p3">
<span>-čime bi izvršio krivično djelo ugrožavanje sigurnosti iz čl. 168 st. 1 Krivičnog zakonika Crne Gore /KZ/,</span>
</p>
<p class="p3"></p>
<p class="p3">
<span>-jer nije dokazano da je okrivljeni izvršio krivično djelo za koje je optužen.</span>
</p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>Oštećeni kao tužilac D.M.o, podnio je ovom sudu optužni predlog dana 27.12.2010.godine, u blagovremenom roku a nakon  odbačaja krivične prijave istog od strane ODT-a u B.Polju, protiv okrivljenog  J.Ž.a, zbog krivičnog djela ugrožavanje sigurnosti iz čl. 168 st.1 Krivičnog zakonika  Crne Gore.</span>
</p>
<p class="p3"></p>
<p class="p3">
<span>Glavni pretres je održan i zaključen u prisustvu  oštećenog kao tužioca i okrivljenog.</span>
</p>
<p class="p3"></p>
<p class="p3">
<span>Okrivljeni J.Ž.  u svojoj odbrani tokom postupka je istakao: da D.M.o stanuje u kući njegovih sinovaca i isti je  vrlo čudna osoba, voli da se svadja i neosnovano prijavljuje. Kritičnog dana oko 20,00 h sa svojom  suprugom D. krenuo je u selo Okladi. Predhodno je otključavao vozilo a supruga mu je donosila stvari iz kuće. Za sobom je vukao psa  kome je govorio "upadaj lisac u auto". Supruga D.a ga je pitala  da li su spremni da krenu, pa je pošto su ušli u vozilo pošao u rikverc ka ulici da bi se uključio u lokalni put prema Okladima.Kada je jednim dijelom izašao na ulicu, vozilo mu se ugasilo, pa kada ga je ponovo upalio sa lijeve strane iza ograde ugledao je D.M.a koji je stajao. Medjutim, ništa mu nije govorio,  jer na njega nije ni obraćao pažnju, posebno ističući  da mu nije prijetio  da će ga sačekati, da će mu platiti. Istakao je da  je D.M.o  još od aprila mjeseca prestao da mu se javlja, ali ne zna razlog zbog čega. Od tada sa istim ne govori bez ikakvog razloga.Na kraju je istakao da ni na kakav način  nije ni pokušao a posebno ne  ugrozio sigurnost D.M.u.</span>
</p>
<p class="p3"></p>
<p class="p3">
<span>U završnoj riječi je izjavio da se ne osjeća krivim. </span>
</p>
<p class="p3"></p>
<p class="p3">
<span>Radi utvrdjivanja odlučnih činjenica i krivične odgovornosti okrivljenog sud je u toku postupka na glavnom pretresu izveo sledeće dokaze: u svojstvu svjedoka saslušao oštećenog kao tužioca D.M.a; saslušao svjedoke J. D.u i Ć.O.a; izvršio uvid u izvod iz kaznene evidencije na ime okrivljenog J.Ž.a.</span>
</p>
<p class="p3"></p>
<p class="p3">
<span>Oštećeni kao tužilac D.M.o, koji je saslušan u svojstvu svjedokan u istražnom postupku, u bitnom je istakao da se dana 09.10.2010.godine,  oko 20,00 h  nalazio u Lješnici kada je izašao iz stana na ulicu da sačeka kolegu. Dok je izlazio iz kuće, njegov komšija okrivljeni J.Ž. počeo je da mjauče kao mačka i da govori "jebem ti ja mater".Istakao je  da ovo nije bio prvi put da ga J. provocira. Kako nije obraćao pažnju na J.a  on mu je ponovo opsovao majku, neodredjeno i rekao "nećeš ti lajati". Tada ga je pitao  "ko to laje" na šta mu je on odgovorio "ti" i još dodao "nećeš ti lajati, pri čemu je  iz susjednog  dvorišta mahao kažiprstom govoreći "platićeš ti meni nećeš lajati, srešćemo se ja i ti, sačekaću ja tebe". Istakao je da su  ove riječi prijetnje  koje mu je uputio J.  izazvale kod njega osjećaj straha  i nesigurnosti  a posebno sa razloga  što se sa posla vraća u ranim jutarnjim časovima te postoji mogućnost da ga u  tom periodu isti sačeka i povrijedi, kao i da se ne može slobodno kretati putem u večernjim i jutarnjim časovima, jer  mu je poznato da je J.  Ž. nekoliko mjeseci prije kritičnog dogadjaja provocirao i sačekivao komšiju P.S.koje ga je čak i istukao u mjestu Djapanov Grob.Na glavnom pretresu  je pojasnio  da je poslije kritičnog dogadjaja okrivljeni  prolazio pored njega  i da se sa istim sretao  ali da mu više nije prijetio, osim što bi dobacio nešto uvredljivo. Kada bi se sreo sa okrivljenim poslije  kritičnog dogadjaja, od istog se nije sklanjao niti bježao, jer kako je istakao nije imao razloga da bježi, obzirom da okrivljeni nije pokazao nikakve radnje  kojima  bi manifestovao spremnost da  svoje prijetnje realizuje.Sada na okrivljenog gleda kao da više ne postoji, jer isti sa njim  prvi nije htio da govori, okretao mu je ledja, a poslije toga i ako bi mu se javio od njega bi samo okrenuo glavu. Istakao je da se sada od okrivljenog uopšte ne plaši, i ako je nastavio sa provokacijama.</span>
</p>
<p class="p3"></p>
<p class="p3">
<span>Iz iskaza svjedoka  J. D.e  proizilazi da je kritičnom prilikom  sa svojim suprugom, okrivljenim Ž.om  pošla  autom do sela Okladi. Predhodno je Ž. izašao prvi  i odnio  džak paprika do gepeka i sa  sobom poveo psa, a poslije par minuta i ona je  pošla za njim. Ž. je  radio nešto oko auta, a ona nije primijetila da je sa nekim razgovarao jer nikoga nije bilo  u blizini, a posebno ne D.M.o koji stanuje u susjednoj kući.  Ona i Ž. su sjeli u auto, krenuli u rikverc da bi izašli iz dvorišta, kada se ugasilo svjetlo. Ž. je ponovo upalio vozilo  dajući jači gas i tada je sa lijeve strane iza ograde dvorišta  ugledala  D.M.a koji je samo stajao  i gledao ih. Istakla je da Ž. ni jednu riječ nije progovorio sa M., a posebno mu nije prijetio niti mu je govorio da će ga sačekati. Kritičnom prilikom niti je    D.M.o provocirao  Ž.a niti je Ž. provocirao M.a.</span>
</p>
<p class="p3"></p>
<p class="p3">
<span>Svjedok  Ć.O. u bitnom je istakao da je u spornom periodu postupao po prijavi  D.M.a a koju je isti podnio  dežurnoj službi PJ Bijelo Polje. Po toj  prijavi obavio je informativni razgovor sa D. i J.em o čemu je sačinio zapisnike  o prikupljenim obavještenjima  od gradjana. Istakao je da nije bio prisutan dana 09.10.2010.godine na licu mjesta kada je i ako je bilo  konverzacije izmedju  D.a i J.a. Ne sjeća se da li je od D.M.a tražio broj telefona J.Ž.a, a i ako jeste  to je bilo potrebno radi lakšeg pronalaženja i stupanja u kontakt sa istim kako bi dao izjavu. Po procjeni  dežurnog starješine nije bilo potrebe za privodjenjem  J.Ž.a i njegove supruge iste noći. Ispred kuće J.Ž.a zatekao je parkirano vozilo Golf za koje je on rekao da ne radi.</span>
</p>
<p class="p3"></p>
<p class="p3">
<span>Nakon analize izvedenih dokaza, cijeneći svaki dokaz pojedinačno i u sveukupnosti, dovodeći ih u vezu jedne sa drugim i u kontekst sa navodima odbrane okrivljenog, sud je zaključio nije dokazano da je okrivljeni izvršio krivično djelo ugrožavanje sigurnosti iz čl. 168 st. 1 Krivičnog zakonika Crne Gore.</span>
</p>
<p class="p3"></p>
<p class="p3">
<span>Kod ocjene iskaza  oštećenog kao tužioca koji je saslušan u svojstvu svjedoka  i inkriminisanih  riječi okrivljenog na način kako ih je oštećeni predstavio, sud je u konačnom  iste cijenio sa gledišta pasivnog subjekta.</span>
</p>
<p class="p3"></p>
<p class="p3">
<span>Naime, krivično djelo ugrožavanje sigurnosti iz čl. 168 st. 1 KZ postoji kada počinilac ugrozi sigurnost nekog lica prijetnjom da će napasti na život ili tijelo toga lica ili njemu bliskog lica. Radnja ovog krivičnog djela podrazumijeva preduzimanje bilo koje djelatnosti koja se pojavljuje kao prijetnja da će se napasti na žiovot ili tijelo lica kome se prijeti. Pod ozbiljnom prijetnjom podrazumijeva se takva prijetnja koja je po svom karakteru i okolnostima pod kojima je izražena objektivno podobna da kod lica kome je upućena izazove osjećaj straha, lične ugroženosti, nesigurnosti ili nespokojstva. Dakle, objekat napada ovog krivičnog djela je lična sigurnost drugog lica, njegovo pravo da živi spokojno i nesmetano. Sud je cijenio ozbiljnost prijetnje i objektivnost mogućnosti da se ona zaista ostvari, sa gledišta lica kome je prijetnja upućena, pa je zaključio da ista kod oštećenog kao tužioca nije izazvala osjećaj straha već samo osjećaj provokacije u smislu uvrijeđenosti.Ovakav zaključak sud temelji posebno na  iskazu  oštećenog kao tužioca datog na glavnom pretresu u pogledu okolnosti da se isti sa okrivljenim nakon  navodno upućenih prijetnji  više puta sretao ali da se od istog nije sklanjao niti bježao jer za tim  nije bilo potrebe obzirom da okrivljeni  nikakvom radnjom nije   pokazivao da će  realizovati svoje prijetnje, gledajući na njega kao na lice koje  ne postoji, od kojeg samo okreće glavu i od kojeg se uopšte ne plaši.</span>
</p>
<p class="p3"></p>
<p class="p3">
<span>Kako se pod ozbiljnom prijetnjom podrazumijeva prijetnja zlom, odnosno stavljanja u izgled nekog značajnijeg zla u odnosu na život ili tijelo, sud je ocijenio da inkriminisane riječi ne predstavljaju objektivno ozbiljnu prijetnju za život ili tijelo oštećenog –tužioca,  pa je sud i ocijenio da nije dokazano da  se u konkretnom slučaju radi o ozbiljnoj prijetnji u smislu čl. 168 KZ. </span>
</p>
<p class="p3"></p>
<p class="p3">
<span>Stim u vezi, sud je cijenio  i iskaze svjedoka J. D.e i Ć.O.a, ali su isti, imajući u vidu  prednje iznijeto, ostali bez uticaja na drugačije odlučivanje u ovoj krivičnoj stvari.</span>
</p>
<p class="p3"></p>
<p class="p3">
<span>Na osnovu svega izloženog a cijeneći pri tom ličnost učinioca, sadržaj prijetnje, te osjećaj ugroženosti sa stanovišta oštećenog kao  tužioca sud je zaključio da nije dokazano da je okrivljeni izvršio krivično djelo ugrožavanje sigurnosti iz čl. 168 st. 1 KZ, pa je okrivljenog shodno čl. 363 st. 1 tač. 3 ZKP oslobodio od optužbe.</span>
</p>
<p class="p3"></p>
<p class="p3"></p>
<p class="p3">
<span>Sa izloženog je odlučeno kao u izreci presude.</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>Dana, 09.03.2011.godine</span>
</p>
<p class="p3"></p>
<p class="p3"></p>
<p class="p1">
<span>Zapisničar,                                                                     S u d i j a ,</span>
</p>
<p class="p1"></p>
<p class="p1"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p6"></p>


</body>
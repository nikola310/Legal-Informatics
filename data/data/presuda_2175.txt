<div style="text-align: center">
	<strong>U IME CRNE GORE!</strong><br>
	&nbsp;</div>
<div style="text-align: right">
	<strong>Posl.br.K 133/11</strong><br>
	&nbsp;</div>
<div style="text-align: justify">
	<strong>OSNOVNI SUD U HERCEG NOVOM</strong>, po sudiji Leković Branislavu, uz učestvovanje zapisničara Šušić Lidije, u krivičnom predmetu protiv okrivljenog V.I.a, zbog krivičnog djela iz čl. 339. st. 1 KZ CG, po optužnom predlogu ODT H. Novi Kt.br.123/11 od 08.07.2011. godine, nakon održanog usmenog, glavnog i javnog pretresa dana 23.09.2011.godine, u prisustvu zamjenika ODT H. Novi, Stijović Rista i u odsustvu okrivljenog V.I.a , donio je i javno objavio slijedeću<br>
	&nbsp;</div>
<div style="text-align: center">
	<strong>P R E S U D U</strong><br>
	&nbsp;</div>
<div style="text-align: justify">
	<br>
	Okrivljeni:&nbsp; V.I., JMBG..., od oca Z. i majke V., rodjene K., rodjenog ... godine u K., sa prebivalištem u naselju K. ..., opština HN, završio SSS, neoženjen, neosuđivan, državljanin Crne Gore.<br>
	&nbsp;</div>
<div style="text-align: center">
	<strong>K&nbsp; r&nbsp; i&nbsp; v&nbsp;&nbsp;&nbsp; j e</strong><br>
	&nbsp;</div>
<div style="text-align: justify">
	Što je :<br>
	<br>
	Dana ...2011 godien oko 21,35 časova u B., Opština HN, upravljajući pmv.marke „Fiat“ tip „Bravo“ registarskih oznaka HN ... na magistralnom putu iz pravca K. u pravcu HN, postupajući suprotno čl.31.st.1.,čl.83 i čl.200.st.1. Zakona o bezbjednosti saobraćaja na putevima, ugrozio saobraćaj i doveo u opasnost živote i tijela ljudi, na način što brzinu kretanja svog vozila nije prilagodio okolnostima, karakteristikama i stanju puta koji je bio mokar usled kiše,&nbsp; što nije držao potrebno odstojanje dok se kretao iza drugog vozila i što je upravljao vozilom u saobraćaju u alkoholisanom stanju, pri koncentracijji alkohola&nbsp; u krvi od 1,12%, iako je bio svjestan da se nalazi pod dejstvom alkohola i da nije u stanju da bezbjedno upravlja vozilom, ali je pristao&nbsp; na zabranjenu posledicu, da bi dolaskom na kritično mjesto u blizini marketa „Tažex“, usled neprilagodjene brzine koja je iznosila oko 70km/h i nedovoljnog odstojanja iza pmv. marke „Lancia“ bez reg.oznaka, kojim je ispred vozila&nbsp; okrivljenog propisno upravljao J.N. iz B., te stanja alkoholisanosti, prednjim čeonim dijelom svog vozila udario u zadnji dio vozila „Lancia“, nakon čega se vozilo „Lancia“ od siline udara odbilo i ostvarilo kontakt sa parkiranim pmv.marke „Opel“&nbsp; tip „Astra“ reg.oz. BG ..., vlasništvo Š.B. iz I., kojom prilikom su saputnici u vozilu okrivljenog zadobili lake tjelesne povrede i to: oštećeni Đ.J. u vidu nagnječenja i ogrebotine u čeonom dijelu glave, a oštećeni D.S. u vidu nagnječenja lijevog ramena, lijevog lakta i lijevog koljena<br>
	<br>
	- čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika<br>
	<br>
	pa mu , na osnovu&nbsp; čl.339 st. 1 KZ CG te primjenom čl. 4,32,36,42,52,53 st. 1 i 54 st. 1 i 4. KZ CG izriče<br>
	&nbsp;</div>
<div style="text-align: center">
	<strong>U S L O V N U&nbsp;&nbsp;&nbsp; O S U D U</strong><br>
	&nbsp;</div>
<div style="text-align: justify">
	Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti&nbsp; ako za vrijeme od 2 (dvije) godine ne izvrši novo krivično djelo.<br>
	<br>
	Na osnovu čl. 229. st. 1. ZKP-a okrivljeni se obavezuje da plati troškove krivičnog postupka u iznosu od 383 eura, kao i paušalni iznos od 30 eura.<br>
	&nbsp;</div>
<div style="text-align: center">
	<strong>O b r a z l o ž e nj e:</strong><br>
	&nbsp;</div>
<div style="text-align: justify">
	Osnovni tužilac HN podnio je optužni predlog Kt.br.123/11 od 08.07.2011. godine, protiv okrivljenog V.I.a, zbog krivičnog djela&nbsp; ugrožavanje javnog saobraćaja iz čl. 339. st. 1 Krivičnog zakonika, te je na glavnom pretresu predložio da sud okrivljenog oglasi krivim i da mu izrekne uslovnu osudu sa dužim rokom provjeravanja.<br>
	<br>
	Sud je održao glavni pretres u odsutnosti okrivljenog shodno čl.457 ZKP-a,jer je okrivljeni uredno primio poziv za glavni pretres,a izostanak nije opravdao ,te njegovo prisustvo nije bilo neophodno.<br>
	<br>
	Okrivljeni V.I. je u svojoj odbrani u predhodnom postupku na zapisniku Kri.52/11 od 13.06.2011 godine, u bitnom izjavio da se dana ...2011 godine, oko 22,00 časova, svojim PMV ’’Fiat’’ tip ’’Bravo, kretao magistralnim putem iz pravca K. u pravcu HN, te da je dolaskom u mjesto B., u blizini marketa ’’Tažex’’ započeo preticanje, kada se sa sporednog puta koji se nalazi sa desne strane, na magistralnu traku uključilo vozilo marke ’’Lancia’’ kojim je upravljao J.N., te da je, u tom trenutku,&nbsp; s obzirom da je na kolovozu bila velika količina vode izgubio kontrolu nad svojim vozilom, kojom prilikom je došlo do kontakta prednjeg dijela njegovog vozila i zadnjeg dijela vozila ’’Lancie’’,&nbsp; nakon čega je vozilo marke ’’Lancia’’ ostvarilo kontakt sa PMV ’’Opel’’ koji se nalazio na parkingu ispred marketa ’’Tažex’’. Okrivljeni je dalje naveo da se kretao brzinom od oko 80km/h, kada je ispred sebe ugledao vozilo koje se uključilo sa sporednog puta te da nije imao vremena da preduzme radnju kočenja. Istakao je da se u njegovom vozilu na mjestu suvozača tom prilikom nalazio ĐJ, a da je SD sjedao pozadi, te da je neposredno prije događaja konzumirao nekih 4-5 piva.<br>
	<br>
	U dokaznom postupku saslušani su vještak saobraćajne struke PČ i vještak medicinske struke dr. VM, pročitani su iskazi svjedoka-oštećenih DS i ĐJ i svjedoka JN, pročitan je zapisnik o uvidjaju UP PJ H.N. br. ... od ...2011. godine, izvršen je uvid u skicu sa lica mjesta saobraćajne nezgode,&nbsp; pročitani su izvještaji KBC Podgorica br.... i ... oba od ...2011 godine o analizi količine alkohola u krvi i u urinu za okrivljenog, pročitan je izvještaj PZU bolnice „Meljine“ od ...2011. godine na ime ĐJ, pročitan je izvještaj bolnice „Risan“ br. ... od ...2011 godine, te je izvršen uvid u KE za okrivljenog.<br>
	<br>
	Oštećeni u svojstvu svjedoka DS je u bitnom izjavio je dana ...2011 godine bio saputnik na zadnjem sjedištu u vozilu „Fiat Bravo“ kojim je upravljao V.I., iz pravca K. u pravcu HN, te da je nailaskom kod diskonta „Tažex“ vidio da se sa sporednog puta sa desne strane u saobraćaj uključilo vozilo marke „Lancia“ . S obzirom da se na putu nalazila veća količina vode vozilo u kome se on nalazio je dobilo ubrzanje te je u tokm trenutku došlo do kontakta izmedju prednjeg dijela u kome se on nalazio i zadnjeg dijela vozila marke „Lancia“. Istakao je, da je okrivljeni preduzeo radnju kočenja ali da je bilo kasno. Na kraju je naveo da usled ovog dogadjaja nije zadobio nikakve povrede, nije se pridružio krivičnom gonjenju i nije postavio imovinskopravni zahtjev.<br>
	<br>
	Oštećeni u svojstvu svjedoka ĐJ, u bitnom je naveo da je kritičnog dana bio suvozač u vozilu kojim je upravljao okrivljeni, da su se njegovim vozilom kretali&nbsp; iz pravca K. u pravcu HN, te da se kod diskonta „Tažex“ sa sporednog puta sa desne strane u saobraćaj uključilo vozilo marke „Lancia“ , a s obzirom da se na putu nalazila veća količina vode, vozilo kojim se on kretao je dobilo ubrzanje te je došlo do kontakta izmedju&nbsp; prednjeg dijela vozila okrivljenog i zadnjeg dijela vozila „Lancia“. Pojasnio je da se ne sjeća kojom brzinom su se kretali kao&nbsp; ni da ne zna da li je okrivljeni preduzeo radnju kočenja. Istakao je da su toga dana konzumirali alkohol u manjim količinama, da je usled kritičnog dogadjaja zadobio lakše tjelesne povrede, nije se pridružio krivičnom gonjenju i nije postavio imovinskopravni zahtjev.<br>
	<br>
	Sud nije prihvatio iskaze svjedoka ĐJ i DS-da se kritičnom priliko na magistralni put uključilo vozilo „Lancia“,te da je vozilo okrivljenog zbog vode na putu dobilo ubrzanje i udarilo u vozilo Lancia. Ovo obzirom da su njihovi iskazi nelogični i opovrgnuti nalazom vještaka saobraćajne struke,pa su kao takvi dati u cilju pomaganja okrivljenom da izbjegne krivicu.<br>
	<br>
	Svjedok, JN, naveo je da se kritičnog dana svojim vozilom marke „Lancia“&nbsp; kretao magistralnim putem iz pravca K. u pravcu HN, i da je dolaskom u B. kod marketa „Tažex“ odjednom osjetio jak udar u zadnji dio svoga vozila, nakon čega je izgubio kontrolu nad svojim vozilom, i udario u parkirano vozilo, sa lijeve strane puta, gledano iz njegovog pravca kretanja. Istakao je da nije tačno da se na magistralnu traku uključio sa sporednog puta, te da je kritične večeri padala kiša, da je vidljivost bila loša, te da se on kretao oko 15 km/h.<br>
	<br>
	Sud je prihvatio i cijenio kao objektivan i uvjerljiv iskaz svjedoka JN, jer je potvrđen pismenim dokazima u spisu - zapisnikom o uvidjaju saobraćajne nezgode i skicom lica mjesta,te nalazom i mišljenjem vještaka saobraćajne struke.<br>
	<br>
	Iz nalaza i mišljenja vještaka saobraćajne struke ing. PČ od ...2011 godine, proizilazi da se saobraćajna nezgoda dogodila dana ...2011 godine, na mag. putu K-H.N., u mjestu B. u neposrednoj blizini merketa Težeks u kojoj su učestvovali putničko vozilo marke ’’Fiat Bravo’’ reg oznaka HN ..., kojim je upravljao V.I., koji se kretao iz pravca K. u pravcu HN, te vozilo marke ’’Lancia’’ bez reg. oznaka, kojim je upravljao J.N., kao i vozilo marke ’’Opel Astra’’ reg. oznaka BG ... a koje se nalazilo parkirano sa lijeve strane kolovoza van operativne površine gledano iz smjera kretanja pomenutih vozila. Dalje je naveo, da je eksploataciona širina kolovoza 6,80 m, sa izvučenom horizontalnom signalizacijom u vidu pune uzdužne kolovozne linije, pri čemu je pun namjenjen za odvijanje saobraćaja u oba smjera a brzina kretanja vozila je ograničena na 50 km/h. Dalje opisano, da niti iza jednog vozila, nijesu uočeni tragovi kočenja niti zanošenja, dok na kolovozu nijesu konstatovani pokretni tragovi nastali eventualno kao posljedica nastanka nezgode.&nbsp; Nakon nezgode, vozilo „Fiat“ se zaustavilo, tako što je prednjim desnim točkom udaljeno od svoje desne ivice kolovoza za 4,50 m, a zadnjim desnim točkom&nbsp; udaljeno je od iste ivice kolovoza za 6,20 m. Vozilo „Lancia“ se zaustavilo na proširenju uz lijevu ivicu kolovoza, u odnosu na prethodni smjer kretanja, prednjim dijelom okrenuto ukoso ulijevo ka HN,&nbsp; prednjim desnim točkom udaljen od desne ivice kolovoza za&nbsp; 9,90 m, a zadnjim desnim točkom udaljeno od ivice kolovoza za 8,60 m. Isto vozilo je prednjim čeonim dijelom ostvarilo kontakt sa zadnjim lijevim dijelom vozila „Opel“. Dalje je u analizi saobraćejne nezgode naveo da nije moguće proračunati brzinu kretanja vozila „Fiat“ neposredno prije nezgode, medjutim da je moguće&nbsp; brzinu kretanja vozila odrediti okvirno, imajući u vidu da se vozilo „Lancia“ kretalo u istom smjeru kao i&nbsp; vozilo „Fiat“.&nbsp;&nbsp; Nakon simulacije sudara na PC CRASH programu i dobijenih rezultata proizilazi da je razlika u brzini kretanja vozila u trenutku kontakta&nbsp; iznosila oko 35 km/h, odnosno, da se vozilo „Fiat“ kretalo većom brzinom od vozila „Lancia“ u trenutku kontakta za oko 35 km/h. Dalje&nbsp; je navedeno da brzinu kretanja vozila „Lancia“ nije moguće na pouzdan način utvrditi obzirom da za to ne postoje relevantni podaci ni parametri a dinamički tok nezgode ukazuje da se vozilo „Lancia“ u toku kontakta nije kretalo relativno velikom brzinom, odnosno, oko 40 km/h. (Dakle brzina kretanja vozila „Fiat“ je iznosila oko 70 km/h)Vještak je dalje naveo, da su neposredno prije nezgode, vozila imala pravilne putanje kretanja po kolovozu, krećući se neposredno uz razdjelnu liniju, a moguće djelimično i u zoni razdjelne linije. Do kontakta vozila je došlo na desnoj kolovoznoj traci, gledano iz smjera kretanja ovih vozila a moguće i djelimično i u zoni razdjelne središne kolovozne linije. Vozač vozila „Lancia“ nije imao mogućnosti da u konkretnom slučaju izbjegne nezgodu, obzirom da načinom kretanja po kolovozu nije mogao uticati na način upravljanja vozila „Fiat“.&nbsp; Dalje je naveo da je nemoguće da je vozilo „Fiat“ dobilo ubrzanje usljed nalijetanja na veću količinu vode ,jer bi u tom slučaju vozilo samo značajnije usporilo kretanje uz mogućnost nastanka ratacija kod vozila oko vertikalne ose. Vještak je u svom zaključku naveo da je osnovni uzrok nastanka saobraćajne nezgode postupak vozača vozila „Fiat“ koji nije držao potrebno rastojanje od vozila „Lancia“ te da nije svojim vozilom upravljao sa dovoljno pažnje uslijed čega je sa svojim vozilom naletio na vozilo „Lancia“ ,koje se kretalo ispred njega.<br>
	<br>
	Sud je u cjelosti prihvatio pismeni nalaz i mišljenje vještaka jer je isti nedvosmislen, zasnovan na materijalnim dokazima u spisima, a u skladu sa pravilima nauke i struke, detaljan i sveobuhvatan, a&nbsp; na koji stranke nijesu imale primjedbi.<br>
	<br>
	Iz nalaza i mišljenja vještaka medicinske struke Dr. M.V. od ...2011 godine, proizilazi da je oštećeni ĐJ u predmetnij nezgodi zadobio povrede u vidu nagnečenja i ogrebotine u čeonom dijelu glave, te da se radi o lakoj tjelesnoj povredi, dok je oštećeni DS zadobio povrede u vidu kontuzije&nbsp; (nagnečenja) lijevog ramena, lijevog lakta i lijevog koljena, koje povrede predstavljaju lake tjelesne povrede.<br>
	<br>
	Na navedeni nalaz i mišljenje vještaka nije bilo primjedbi, pa ga je sud prihvatio kao stručan i uverljiv,dat na osnovu medicinske dokumentacije kao materijalnog dokaza u spisu.<br>
	<br>
	Iz zapisnika o uviđaju saobraćajne nezgode Uprave policije&nbsp; PJ H.N. od ...2011 godine proizilazi da se saobraćajna nezgoda dogodila dana ...2010 godine na Magistralnom putu u B. u blizini marketa ’’Tažex’’ i da je put namijenjen za odvijanje dvosmjernog mješovitog saobraćaja, da je isti bez vidnih oštećenja, a saobraćajne trake su razdvojene punom uzdužnom linijom,te da je ograničenje brzine 50km/, te da je bila noć, da postoji ulična rasvjeta, te da je kolovoz mokar. Dalje je navedeno da su u nezgodi učestvovali V.I., koji je upravljao putničkim vozilom "Fiat Bravo ", reg. oznaka HN ... bez vidljivih neispravnosti, na kojem vozilu su nastala brojna oštećenja na prednjem dijelu, kao i J.N., koji je upravljao vozilom "Lancia " bez reg. oznaka, na kom vozilu su nastala brojna oštećenja u zadnjem dijelu vozila. U nezgodi je učestvovalo i vozilo ’’Opel Astra’’ reg. oznaka BG ..., na kome su nastala brojna oštećenja na zadnjem dijelu vozila. Konstatovano je da su u nezgodi povrijeđena dva lica-ĐJ i DS, saputnici u vozilu ’’Fiat Bravo’’&nbsp; i da su vozači upućeni na analizu krvi i urina, te da je sačinejna skica lica mjesta. Iz skice lica mjesta proizilazi da je motorno vozilo „Lancia“ zatečeno na autobuskom stajalištu sa lijeve strane kolovoza gledano iz pravca K., usmjereno prednjim dijelom prema HN,a malo iskošeno, a putničko vozilo „Fiat Bravo“ zatečeno je na lijevojj traci ,iskošeno i prednjim dijelomo usmjereno prema H.Novom. Vozilo marke ’’Opel Astra, zatečeno je parkirano sa desne strane gledano&nbsp; u pravcu HN.<br>
	Iz izvještaja Kliničkog centra Podgorica od ....2011 godine na ime okrivljenog proizilazi da isti imao 1,12 promila apsolutnog alkohola u organizmu u vrijeme vađenja krvi, što je bilo 80 minuta nakon nezgode, te da se nalazio u pripitom stanju, dok iz izvještaja za vozača J.N. proizilazi da isti u vrijeme nastanka nezgode nije imao alkohola u organizmu.<br>
	Iz ljekarske potvrde PZU Meljine od ....2011.godine, kao i ljekarskog izvještaja bolnice Risan br. ... od ....2011 godine, proizilazi da je ĐJ zadobio povrede u vidu nagnječenja i ogrebotine u čeonom dijelu glave, a oštećeni DS zadobio povrede u vidu kontuzije lijevog ramena, lijevog lakta i lijevog koljena.<br>
	<br>
	Sud je prihvatio navedene pismene dokaze kao vjerodostojne jer su izdati od strane nadležnih organa i ustanova u zakonitoj proceduri,a na iste ni stranke nisu imale primjedbi.<br>
	<br>
	Iz izvještaja iz kaznene evidencije na ime okrivljenog proizilazi da isti do sada nije osuđivan.<br>
	<br>
	Sud nije prihvatio odbranu okrivljenog u dijelu gdje je naveo da se u momentu kada je započeo preticanje, sa sporednog puta koji se nalazi sa desne strane, na magistralnu traku uključilo vozilo marke ’’Lancia’’ , te da je, u tom trenutku,&nbsp; s obzirom da je na kolovozu bila velika količina vode izgubio kontrolu nad svojim vozilom, kojom prilikom je došlo do kontakta između vozila. Ovakva odbrana okrivljenog&nbsp; je neuvjerljiva i nelogična i u suprotnosti je sa pismenim dokazima u spisu-zapisnikom o uviđaju saobraćajne nezgode i skicom lica mjesta, te izjavom svjedoka JN i nalazom i mišljenjem vještaka saobraćajne struke PČ, pa je kao takva odbrana okrivljenog usmjerena u cilju izbjegavanja krivice.<br>
	Naime,iz nalaza i mišljenja vještaka saobraćajne struke proizilazi da je nemoguće da je vozilo „Fiat“ dobilo ubrzanje usljed nalijetanja na veću količinu vode ,jer bi u tom slučaju vozilo samo značajnije usporilo kretanje uz mogućnost nastanka ratacija kod vozila oko vertikalne ose.<br>
	<br>
	Ocjenom izvedenih dokaza-iskaza svjedoka JN,te nalaza i mišljenja vještaka saobraćajne i medicinske struke,te naznačenih pismenih dokaza, utvrđeno je da je okrivljeni izvršio djelo za koje se tereti,a na način bliže opisan u izreci ove presude.<br>
	&nbsp;<br>
	Naime, na osnovu uvida u zapisnik o uvidjaju i skicu lica mjesta saobraćajne nezgode, izvještaja KBC Podgorica o prisustvu alkohola u krvi na ime okrivljenog, nalaza i mišljenja vještaka saobraćajne i medicinske struke te izjave svjedoka JN, kao nesporno je utvrdjeno da je okrivljeni VI dana ...2011 godien oko 21,35 časova u B., Opština H.N., upravljajući pmv.marke „Fiat“ tip „Bravo“ registarskih oznaka HN ... na magistralnom putu iz pravca K. u pravcu HN, postupajući suprotno čl. 31.st. 1.,83 i čl. 200.st. 1. Zakona o bezbjednosti saobraćaja na putevima, ugrozio saobraćaj i doveo u opasnost živote i tijela ljudi, na način što brzinu kretanja svog vozila nije prilagodio okolnostima, karakteristikama i stanju puta koji je bio mokar usled kiše,&nbsp; što nije držao potrebno odstojanje dok se kretao iza drugog vozila i što je upravljao vozilom u saobraćaju u alkoholisanom stanju, pri koncentracijji alkohola&nbsp; u krvi od 1,12%, iako je bio svjestan da se nalazi pod dejstvom alkohola i da nije u stanju da bezbjedno upravlja vozilom, ali je pristao&nbsp; na zabranjenu posledicu, da bi dolaskom na kritično mjesto u blizini marketa „Tažex“, usled neprilagodjene brzine koja je iznosila oko 70km/h i nedovoljnog odstojanja iza pmv. marke „Lancia“ bez reg.oznaka, kojim je ispred vozila&nbsp; okrivljenog propisno upravljao J.N. iz B., te stanja alkoholisanosti, prednjim čeonim dijelom svog vozila udario u zadnji dio vozila „Lancia“, nakon čega se vozilo „Lancia“ od siline udara odbilo i ostvarilo kontakt sa parkiranim pmv.marke „Opel“&nbsp; tip „Astra“ reg.oz. BG ..., vlasništvo ŠB iz I., kojom prilikom su saputnici u vozilu okrivljenog zadobili lake tjelesne povrede i to: oštećeni ĐJ u vidu nagnječenja i ogrebotine u čeonom dijelu glave, a oštećeni DS u vidu nagnječenja lijevog ramena, lijevog lakta i lijevog koljena.<br>
	<br>
	&nbsp;&nbsp; Prema odredbi čl. 31. Zakona o osnovama bezbjednosti saobraćaja na putevima, vozač je dužan da brzinu kretanja vozila prilagodi osobinama i stanju puta, vidljivosti, preglednosti, atmosferskim prilikama, stanju vozila i tereta, gustini saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi. Prema odredbi čl. 200 istog zakona vozač vozač ne smije da upravlja vozilom u saobraćaju na putu, ni da počne da upravlja vozilom ako je pod dejstvom alkohola, a smatra se da je pod dejstvom alkohola lice za koje se analizom krvi ili urina ili drugom metodom mjerenja količine alkohola u organizmu utvrdi da sadržina alkohola u krvi iznosi više od 0,5 g/kg, ili ako je prisustvo alkohola u organizmu utvrđeno odgovarajućim sredstvima ili aparatima (alkometrom i dr.) za mjerenje alkoholisanosti, što odgovara količinama većim od 0,5 g/kg, ili kod koga se, bez obzira na sadržinu alkohola u krvi, stručnim pregledom utvrdi da pokazuje znake alkoholne poremećenosti.Članom 83 ZOBS-a propisano je da je vozač dužan da drži potrebno odstojanje kada se kreće iza drugog vozila tako da sobzirom na brzinu kretanja i druge okolnosti saoraćaja može bezbjedno da zaustavi vozilo u slučaju da vozilo ispred njega preduzme radnju kočenja.<br>
	<br>
	Iz svega navedenog proizlazi da je okrivljeni V.I.&nbsp; postupio&nbsp; protivno citiranim odredbama čl. 31.st. 1., čl.83 i čl. 200 ZOBS-a na putevima, jer nije prilagodio brzinu uslovima mokrog i klizavog kolovoza, a upravljao je vozilom pod dejstvom alkohola pri koncentraciji od 1,12 promila alkohola u krvi, i nije držao potrebno odstojanje dok se kretao iza drugog vozila,što&nbsp; je i dovelo do nastanka saobraćajne nezgode.&nbsp;<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Stranke nisu imale prijedloga za izvođenje daljnjih dokaza, a&nbsp; po mišljenju ovog suda, činjenično stanje je u pogledu svih bitnih elemenata djela za koje se okrivljeni tereti, dovoljno utvrđeno i iz&nbsp; tako utvrđenog činjeničnog stanja ,gdje je okrivljeni u krvi imao koncentraciju od 1,12 promila alkohola , sud je mišljenja da je okrivljeni postupao sa eventualnim umišljajem u odnosu na radnju izvršenja krivičnog djela- nepridržavanje saobraćajnih propisa –odredbe čl.200,83 i 31 ZOBS-a na putevima , jer je bio svjestan da uslijed vožnje u pripitom stanju,te neprilagođene brzine i ne držanja potrebnog rastojanja između vozila, može izazvati saobraćajnu nezgodu pa je pristao da do toga dođe. Međutim ,okrivljeni je u odnosu na posljedice krivičnog djela - dovođenje u opasnost života i tijela ljudi i nastupjele lakih tjelesnih povreda kod oštećenih, postupao sa svjesnim nehatom, jer je bio svjestan da svojim ponašanjem,opisanim naprijed, kao vozač može ugroziti javni saobraćaj i dovesti u opasnost živote i tijelo ljudi, te da može drugom prouzrokovati tjelesnu povredu ,ali je olako držao da do toga neće doći ili da će to moći spriječiti.<br>
	<br>
	Prema tome, iz utvrdjenog činjeničnog stanja proizlazi da su u ponašanju okrivljenog ostvarena sva obilježja krivičnog djela ugrožavanja javnog saobraćaja iz čl. 339 st. 1.&nbsp; KZ CG,&nbsp; jer se kao učesnik u saobraćaju na putevima nije pridržavao saobraćajanih propisa,odredaba čl. 31. st. 1.,čl.83 i čl. 200 ZOBS-a na putevima, jer nije prilagodio brzinu uslovima mokrog i klizavog kolovoza,te nije držao potrebno odstojanje dok se kretao iza drugog vozila, a upravljao je vozilom pod dejstvom alkohola pri koncentraciji od 1,01 promila alkohola u krvi, što&nbsp; je i dovelo do nastanka saobraćajne nezgode,pa je tako ugrozio saobraćaj i doveo u opasnost život i tijelo ljudi, uslijed čega su dva lica zadobila lake tjelesne povrede.<br>
	<br>
	Za ovo djelo propisana je kazna zatvora do 3 godine.<br>
	<br>
	Prilikom odlučivanja o kazni sud je cijenio sve okolnosti u smislu čl. 42 st. 1.KZ CG koje utiču da kazna bude veća ili manja, pa je okrivljenom kao olakšavajuću okolnost cijenio njegove lične i materijalne prilike, da se radi o mladjem licu, do sada neosudjivanom, da se oštećeni nisu pridružili krivičnom gonjenju, pa mu je utvrdio kaznu zatvora u trajanju od 3 (tri) mjeseca, jer nalazi da je ovako utvrđena kazna u skladu sa ličnošću okrivljenog i težinom izvršenog djela.<br>
	<br>
	Medjutim, kada se ima u vidu&nbsp; ličnost okrivljenog, što je sud sagledao kroz činjenicu da do sada nije bio osudjivan i da se oštećeni nisu pridružili krivičnom gonjenju,&nbsp; može se smatrati da je&nbsp; konkretno krivično djelo lakše (lakše je i formalno, s obzirom na visinu zaprijećene kazne) i da nije nužno radi krivično-pravne zaštite prema okrivljenom primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na okrivljenog da ubuduće ne vrši krivična djela.<br>
	<br>
	Zbog toga je sud primjenom čl. 52, 53.st. 1. i 54. st. 1 i 4. KZ CG istovremeno odredio da se utvrdjena kazna zatvora neće izvršiti ako okrivljeni za vrijeme od 2 (dvije) godine, ne izvrši novo krivično djelo, s time što je ovo vrijeme provjeravanja odmjereno u skladu sa visinom utvrdjene kazne, ličnošću okrivljenog i posebno s obzirom da je u konkretnom slučaju upravljao vozilom pod dejstvom alkohola.<br>
	<br>
	Na osnovu čl. 229.st1. ZKP-a okrivljeni je obavezan da plati sudu troškove krivičnog postupka&nbsp; u iznosu od 383 eura, koji se odnose na troškove provedenog saobraćajnog i medicinskog vještačenja,kao i paušalni iznos od 30 eura,koji je domjeren u skaldu sa složenosti i dužinom trajanja postupka i imovnim stanjem okrivljenog.<br>
	<br>
	&nbsp;</div>
<div style="text-align: center">
	<strong>OSNOVNI SUD U HERCEG NOVOM<br>
	dana, 23.09.2011.godine.</strong><br>
	&nbsp;</div>
<div style="text-align: justify">
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zapisničar:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Sudija:<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Šušić Lidija&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Leković Branislav<br>
	<br>
	<br>
	PRAVNA POUKA:<br>
	Protiv ove presude dozvoljena je žalba u<br>
	roku od 8 dana od dana prijema, Višem sudu<br>
	u Podgorici, a putem ovog suda.<br>
	<br>
	DNA:<br>
	ODT H Novi<br>
	Okrivljenom<br>
	U spis<br>
	<br>
	&nbsp;</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 0.8520833in 0.5in 0.5in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{margin-right:-0.25in;text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span>K.br.11/448</span>
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljenih B.P., V.J. i Č.D., zbog krivičnog djela krađa iz čl.239 st.1 u vezi čl.23 Krivičnog Zakonika, odlučujući po optužnom predlogu ODT-a Podgorica Kt.br.28/10od 25.05.2011 godine, kojeg je na glavnom pretresu zastupala Medenica Biljana, savjetnik na radu kod ODT-a Podgorica, nakon glavnog i javnog pretresa održanog u prisustvu zastupnika optužbe, okrivljenih  i ovlašćenog predstavnika oštećenog preduzeća „L.marketi“ Božović Marije advokata iz Podgorice, dana 11.02.2013 godine donio je i dana 13.02.2013 godine javno objavio,</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p2"></p>
<p class="p2"></p>
<p class="p1">
<span>Okrivljeni:</span>
</p>
<p class="p1"></p>
<p class="p1">
<span>B.P. od oca B. i majke N.,rođene T., rođen ... godine u P., sa prebivalištem u P., Crnogorac, završio osnovnu školu,nezaposlen, neoženjen, bez djece,lošeg imovnog stanja,ranije osuđivan i to: presudom Osnovnog suda Podgorica K.br.426/92 od 26.04.1992 godine,zbog krivičnog djela iz čl.153 st.1 KZ RCG na tri mjeseca zatvora uslovno na jednu godinu, presudom Osnovnog suda Podgorica K.br.897/93 od 21.04.1994 godine zbog krivičnog djela iz čl.152 st.1 na kaznu zatvora od četiri mjeseca zatvora,presudom Osnovnog suda Podgorica K.br.06/183 od 05.06.2007 godine zbog krivičnog djela iz čl.240 st.1 tač.1 KZCG na jednu godinu zatvora, </span>
</p>
<p class="p1"></p>
<p class="p1">
<span>V.J., od oca R. i majke B., rođene B.,rođena ... godine u P., sa prebivalištem u P.,  Crnogorka, po zanimanju frizerka, srednjeg imovnog stanja, živi u vanbračnoj zajednici, majka jednog djeteta,nezaposlena,ranije neosuđivana,</span>
</p>
<p class="p1"></p>
<p class="p1">
<span>Č.D., od oca D. i majke A.,rođene D., rođen ...godine u P., sa prebivalištem u P. Crnogorac, završio srednju mašinsku školu, živi u vanbračnoj zajednici, otac jednog djeteta, nezaposlen,srednjeg imovnog stanja, ranije osuđivan i to:presudom Osnovnog suda Podgorica K.br.08/1196 od 05.01.2010 godine zbog krivičnog djela iz čl.240 st.1 tač.1 i 2 KZCG na jednu godinu zatvora uslovno na dvije godine, presudom Osdnovnog suda Podgorica K.br.07/1564 od 01.04.2010 godine zbog krivičnog djela iz čl.240 st.1 tač.1 KZCG na četiri mjeseca zatvora uslovno na dvije godine,presudom Osdnovnog suda Podgorica K.br.10/1084 od 25.01.2011 godine zbog krivičnog djela iz čl.239 st.1 KZ CG na trideset dana zatvora, presudom Višeg suda u Podgorici K.br.72/2010 od 07.03.2011 godine zbog krivičnog djela iz čl.300 st.1 KZ,čl.301 st.1 KZ na jednu godinu i dva mjeseca zatvora, </span>
</p>
<p class="p1">
<span> </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span>K R I V I  S U</span>
</p>
<p class="p1"></p>
<p class="p1">
<span>Zato što su:</span>
</p>
<p class="p1"></p>
<p class="p1">
<span>U toku decembra 2009 godine, u Podgorici,u ul.IV jula, po prethodnom dogovoru, u više navrata tuđe pokretne stvari oduzeli drugom,u namjeri da njihovim prisvajanjem sebi pribave protivpravnu imovinsku korist,svjesni svoga djela čije su izvršenje htjeli,na način što su okrivljeni B.P.  i okrivljena V.J. ušli u market „L" vlasništvo oštećenog L.K., odakle su iskoristivši nepažnju zaposlenih, sa polica oduzeli i prisvojili dvije flaše viskija „Balantines old“ vrijednosti 164,00 eura, za koje vrijeme ih je okrivljeni Č.D. čekao u kolima,</span>
</p>
<p class="p1"></p>
<p class="p1">
<span>-čime su izvršili krivično djelo krađa iz čl. 239 st.1 u vezi čl.23 Krivičnog Zakonika,</span>
</p>
<p class="p1"></p>
<p class="p1"></p>
<p class="p1">
<span>1.Pa Sud okrivljene B.P. i Č.D. primjenom cititanih zakonskih odredbi, te čl. 3,4, 5, 13, 15, 32, 36, 42,Krivičnog Zakonika, te odredbi čl. 226, 227, 229 ,239 i 374 ZKP-a  </span>
</p>
<p class="p1"></p>
<p class="p2">
<span>OSUĐUJE</span>
</p>
<p class="p1"></p>
<p class="p1">
<span> Na kazne zatvora u trajanju od po 4 ( četiri ) mjeseca.</span>
</p>
<p class="p1"></p>
<p class="p1">
<span>2. A prema okrivljenoj V.J. primjenom naprijed citiranih zakonskih odredbi te čl.52,53,54 KZ-a i z r i č e </span>
</p>
<p class="p1"></p>
<p class="p1"></p>
<p class="p2">
<span>U S L O V N U  O S U D U</span>
</p>
<p class="p1"></p>
<p class="p1">
<span>Kojom joj prethodno utvrđuje kaznu zatvora u trajanju od 4 (četiri) mjeseca i istovremeno određuje da se ona neće izvršiti ukoliko okrivljena u roku  1 (jedne) godine po pravnosnažnosti ove presude ne izvrši novo krivično djelo.</span>
</p>
<p class="p1"></p>
<p class="p1">
<span>3.Obavezuju se svi okrivljeni da na ime troškova krivičnog postupka solidarno uplate na račun budžetskih sredstava Crne Gore iznos od 77,00 (sedamdesetsedam) eura, kao i na ime paušala iznose od po 50,00 (pedeset) eura,u roku od 15 dana po pravnosnažnosti presude, pod prijetnjom prinudne naplate.</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>Optužnim predlogom ODT-a Podgorica Kt.br.28/10od 25.05.2011 godine, kojeg je na glavnom pretresu zastupala Medenica Biljana savjetnik na radu kod ODT-a Podgorica,okrivljenima B.P., V.J. i Č.D. je stavljeno na teret da su kao saizvršioci izvršili produženo krivično djelo krađa iz člana 239 st.1.u vezi čl.23 i čl.49 Krivičnog Zakonika.</span>
</p>
<p class="p1">
<span>Zastupnik optužbe je prije davanja završnih riječi precizirala činjenični opis dispozitiva optužnog akta i promijenila pravnu kvalifikaciju krivičnog djela stavljenog im na teret na način kako to stoji u izreci ove presude, i pri tako preciziranom optužnom aktu u svemu ostala do kraja glavnog pretresa; a u završnoj  riječi predlažila Sudu da okrivljene oglasi krivim i osudi po zakonu.</span>
</p>
<p class="p1"></p>
<p class="p1">
<span>Okrivljeni B.P. je izjavio da priznaje izvršenje krivičnog djela stavljenog mu na teret i da priznaje svoju krivicu, i u odbrani tokom cijelog postupka, naveo da je tačno da je u decembru 2009 godine u marketu „L.“koji se nalazi na Zabjelu,u dva navrata ušao u taj market i uzeo po jednu bocu viskija. Sa njim je bila i njegova drugarica V.J., ali ona ništa nije uzimala iz marketa.Pojasnio je da kada je drugi put uzeo viski, i stavio ga pod jaknu, i izašao napolje, radnici marketa su zaustavili J., koja je pošla na kasu da plati neke slatkiše, i pitali je za njegove podatke, jer su na kamerama vidjeli da su bili zajedno i da je on uzimao-krao boce sa viskijem, pa im je ona rekla njegove podatke.Istakao je da u tim slučajevima u market nije ulazio J. momak Č.D. već ih je čekao ispred u kolima, nakon čega ih je vozio na pijacu da viski prodaju.</span>
</p>
<p class="p1">
<span>Okrivljeni B.P. nije imao šta dodati u završnoj riječi.</span>
</p>
<p class="p1"></p>
<p class="p1">
<span>Okrivljena V.J. je u odbrani iz prethodnog postupka izjavila da je u decembru 2009 godine sa drugovima B. i Č. pošla u market „L.“ na Zabjelu, Č. vozilom. U market su ušli ona i B.P., koji je pošao do polica sa pićem, i ispod jakne stavio dvije boce viskija „Balantajn“, nakon čega su izašli iz marketa i sa Č. pošli kući. To su ponovili još jednom ili dva puta na isti način, a kada su zadnji put to činili B. je uspio da izađe iz marketa sa viskijem dok su nju zadržali radnici iz marketa, pitali je sve za krađu, i ona im je tada saopštila  i podatke o B. i Č.</span>
</p>
<p class="p1">
<span>Na glavnom pretresu okrivljena je izjavila da priznaje izvršenje krivičnog djela stavljenog joj na teret i da priznaje svoju krivicu, a u odbrani izjavila je sa B. u decembru 2009 godine iz marketa „L.“jednom ili dva puta, nije se mogla precizno sjetiti, oduzela koliko se sjeća četiri boce viskija „Balantines“. To su činili na način što je ona dodavala te boce viskija B., koji ih je stavljao za pas, a potom bi izlazio napolje a ona za njim.Za to vrijeme ih je Č. čekao u autu. Napomenula je da je ona uhvaćena i zaustavljena od strane radnika marketa.</span>
</p>
<p class="p1">
<span>Pojašnjavajući izvjesne manje razlike u kazivanjima u prethodnom postupku i na glavnom pretresu okrivljena nije imala šta izjaviti osim da je istinit iskaz sa glavnog pretresa.</span>
</p>
<p class="p1">
<span>U završnoj riječi okrivljena  V.J. nije imala šta dodati navodima svoje odbrane.</span>
</p>
<p class="p1"></p>
<p class="p1">
<span>Okrivljeni Č.D. je u prethodnom postupku izjavio da je u decembru 2009 godine pristao da sigurno dva puta,odveze svog druga B.P., svojim vozilom marke „Golf“ do marketa „L.“ na Zabjelo,kako bi B. ukrao dvije boce viskija. Sa njima je bila i V.J. koja je sa B. u ta dva navrata ulazila u market, ali nije ništa krala. Pojasnio je da je B. tada uzeo koliko se sjeća po jednu ili dvije boce viskija „Balantines“ od po jednog litra. Dodao je da je J. sa B. ulazila kako bi bio manje upadljiv, te da ih je on nakon toga vozio do kamionske pijace gdje je vjerovatno B. prodavao viski, a on i J. sa kojom živi u vanbračnoj zajednici bi produžili na Stari aerodrom. Za navedene usluge od B. ništa nije dobijao niti tražio već mu je kao drugu činio uslugu.</span>
</p>
<p class="p1">
<span>Na glavnom pretresu se branio ćutanjem, a u završnoj riječi nije imao što reći.</span>
</p>
<p class="p1"></p>
<p class="p1">
<span>U dokaznom postupku Sud je: saslušao ovlašćenog predstavnika oštećenog preduzeća „L.“ Mariju Božović advokata iz Podgorice, na saglastan predlog stranaka pročitao iskaz svjedoka K.G. sa zapisnika o glavnom pretresu od 30.10.2012 godine, te svjedoka T.P. sa zapisnika iz prethodnog postupka od 24.12.2010 godine, pročitao službenu zabilješku UP PJ Podgorica Ku.br.1691/2010 od 30.12.2010 godine, nalaz i mišljenje sudskog vještaka komercijalne struke Kri.br.10/94 od 21.02.2011 godine,pročitao izvode iz Kaznene evidencije za okrivljene B.P.,V.J. i Č.D.</span>
</p>
<p class="p1"></p>
<p class="p1">
<span>Nakon provedenog dokaznog postupka, ocjenom navoda optužbe, odbrana okrivljenih, te svih provedenih dokaza kako pojedinačno, tako i u njihovoj međusobnoj vezi, Ovaj sud je utvrdio da su okrivljeni kao saizvršioci izvršili krivično djelo koje im se optužbom stavlja na teret,kako je to bliže opisano izrekom ove presude, iz kojih razloga ih je oglasio krivim, i sankcionisao ih kao u izreci ove presude.</span>
</p>
<p class="p1"></p>
<p class="p1">
<span>Ovlašćeni predstavnik oštećenog preduzeća „L" marketi Božović Marija advokat iz Podgorice,je izjavila da se u ime oštećenog preduzeća pridružuje krivičnom gonjenju protiv okrivljenih, ali i da ne postavlja nikakav odštetni zahtjev.</span>
</p>
<p class="p1"></p>
<p class="p1">
<span>Svjedok K.G. je navela da je zaposlena u marketu „L.“ u ul. IV jula, na Zabjelu,koji je pokriven video nadzorom,te da je negdje u novembru-decembru 2009 godine vidjela dvoje sumnjivih, mladića i djevojku, gdje je djevojka viskije stavljala u korpu, a momak ih iz korpe uzimao i stavljao ispod jakne, i nakon toga bi izlazili iz prodavnice.Kako je sve to vidjela izašla je za njima i vidjela da ulaze u vozilo za čijim se volanom nalazio neki momak, i onda bi zajedno otišli vozilom. Navela je da su nedugo zatim ista lica, na isti način uzimala viski iz te prodavnice „L.“, te da je ona tada zaustavila tu djevojku, dok je momak odmah otišao, a nakon što je toj djevojci pokazan video-snimak na kojem se vide njih dvoje kako kradu predmtni viski, djevojka je saopštila imena njenih drugova koji su zajedno sa njom učestvovali u krađi, nakon čega je obaviještena i policija.</span>
</p>
<p class="p1"></p>
<p class="p1">
<span>Svjedok T.P., izvršni direktor marketa „L.“ na Zabjelu, izjavio je da je negdje u novembru,ili decembru, 2009 godine jedna djevojka po imenu V.J., sa još jednim momkom u nekoliko navrata, u tom marketu tog momka zaklanjala od pogleda radnika, dok je on ispod jakne stavljao alkoholna pića-viski, koje su na taj način krali iz marketa. Kada su zaustavili poslednji put tu djevojku,dok je momak već bio izašao, ona im je saopštila imena i momka koji je bio sa njom u marketu i momka koji ih je čekao u kolima ispred. Nakon toga su pozvali policiju, kojoj su predali i podatke o tim licima i snimak video nadzora.</span>
</p>
<p class="p1"></p>
<p class="p1">
<span>U nalazu i mišljenju sudski vještak komercijalne struke je utvrdio da je vrijednost viskija marke „Balantines old“ 1/1 litar, 82,00 eura, a da vrijednost dva komada predmetnog viskija na dan izvršenja krivičnog djela iznosi 164,00 eura.</span>
</p>
<p class="p1"></p>
<p class="p1">
<span>Iz službene zabilješke UP PJ Podgorica Ku.br.1691/2010 od 30.12.2010 godine,  se konstatuje da je ista sačinjena 19.12.2009 godine od strane ovlašćenog policijskog službenika po pozivu izvršnog direktora T.P., kada im je predato lice V.J.,  koja je sa još dva lica učestvovala u otuđenju robe iz objekta „L.“, a radi se o licima po imenu B.P. i Č.D.</span>
</p>
<p class="p1"></p>
<p class="p1">
<span>Iz izvoda iz KE za okrivljenog B.P. utvrđeno je da je isti ranije osuđivan i to : presudom Osnovnog suda Podgorica K.br.426/92 od 26.04.1992 godine,zbog krivičnog djela iz čl.153 st.1 KZ RCG na tri mjeseca zatvora uslovno na jednu godinu, presudom Osnovnog suda Podgorica K.br.897/93 od 21.04.1994 godine zbog krivičnog djela iz čl.152 st.1 na kaznu zatvora od četiri mjeseca zatvora,presudom Osnovnog suda Podgorica K.br.06/183 od 05.06.2007 godine zbog krivičnog djela iz čl.240 st.1 tač.1 KZCG na jednu godinu zatvora.</span>
</p>
<p class="p1"></p>
<p class="p1">
<span>Iz izvoda iz KE za okrivljenu V.J. utvrđeno je da ista ranije nije osuđivana.</span>
</p>
<p class="p1"></p>
<p class="p1">
<span>Iz izvoda iz KE za okrivljenog  Č.D. utvrđeno je da je isti ranije osuđivan i to : presudom Osnovnog suda Podgorica K.br.08/1196 od 05.01.2010 godine zbog krivičnog djela iz čl.240 st.1 tač.1 i 2 KZCG na jednu godinu zatvora uslovno na dvije godine, presudom Osdnovnog suda Podgorica K.br.07/1564 od 01.04.2010 godine zbog krivičnog djela iz čl.240 st.1 tač.1 KZCG na četiri mjeseca zatvora uslovno na dvije godine,presudom Osnovnog suda Podgorica K.br.10/1084 od 25.01.2011 godine zbog krivičnog djela iz čl.239 st.1 KZ CG na trideset dana zatvora, presudom Višeg suda u Podgorici K.72/2010 od 07.03.2011 godine zbog krivičnog djela iz čl.300 st.1 KZ,čl.301 st.1 KZ na jednu godinu i dva mjeseca zatvora.</span>
</p>
<p class="p1"></p>
<p class="p1">
<span>Dakle, po nalaženju ovog Suda iz svih naprijed provedenih dokaza, saglasnih iskaza saslušanih svjedoka -radnika oštećenog preduzeća ,kojim iskazima je Sud poklonio svoju vjeru, te svih ostalih dokaza koji su umnogome potkrijepljeni i odbranama okrivljenih, ovaj Sud je nesumnjivo utvrdio da su okrivljeni B.P., V.J. i Č.D., prethodno se dogovorivši tog decembra 2009 godine, sa namjerom pribavljanja za sebe protivpravne imovinske koristi, svjesni svog djela čije su izvršenje i htjeli, iz marketa "L.", koji se nalazi u Podgorici u ulici IV jula,u više navrata, iskoristivši nepažnju radnika u navedenom marketu iz istog oduzeli i prisvojili dvije flaše viskija marke „Balantines “, i to na način što su u predmetni market ušli B.P. i V.J., koji su na naprijed navedeni način sa polica oduzeli i prisvojili navedene stvari, dok ih je u kolima ispred marketa čekao okrivljeni Č.D., u čije vozilo su ulazili nakon izvršene krađe i odlazili sa lica mjesta. Vrijednost protivpravno oduzetih stvari –predmetnih  viskija u vrijeme izvršenja krivičnog djela u iznosu od 164,00 eura je utvrđen iz nalaza i mišljenja vještaka komercijlne struke koji je Sud prihvatio, cijeneći ga kao precizan, jasan i u svemu u skladu sa strukom.</span>
</p>
<p class="p1"></p>
<p class="p1">
<span>U gore navedenim utvrđenim radnjama okrivljenih su se po nalaženju Ovog suda ostvarila sva bitna obilježja bića krivičnog djela krađa iz čl. 239 st.1 Krivičnog Zakonika,u vezi čl.23 Istog zakonika, gdje se saizvršilaštvo okrivljenih u izvršenju predmetnog krivičnog djela ogleda u unaprijed dogovorenim, i pojedinačno opredijeljenim radnjama svakog okrivljenog ponaosob, a kako je to naprijed precizno opisano; tako što su B. i V. zajedno ulazili u market, koristili nepažnju radnika i sa polica  oduzeli predmetni viski koji je B. ispod jakne iznosio iz marketa, pa bi zajedno sa V. ulazio u vozilo kojim je upravljao Č. koji ih je čekao ispred marketa i koji ih je nakon toga odvozio sa lica mjesta;u odnosu na koju zabranjenost svojih radnji i svog djela, te njihovu svijest o istom i htjenje njegovog izvršenja, dovodi do zaključka da su svi okrivljeni u konkretnom slučaju postupali sa direktnim umišljajem.</span>
</p>
<p class="p1"></p>
<p class="p1">
<span>Prilikom izbora krivičnih sankcija, Sud je cijenio sve okolnosti predviđene čl.42 Krivičnog zakonika, pa je  od olakšavajućih okolnosti na strani okrivljene V.J. u odsustvu otežavajućih okolnosti kao olakšavajuće okolnosti cijenio njene lične i imovinske prilike, njenu raniju neosudjivanost što ukazuje da se ne radi o osobi sklonoj vršenju krivičnih djela, to što je ista majka jednog djeteta;dok je na strani okrivljenog B.P. kao olakšavajuće okolnosti cijenio lične i imovinske prilike, te priznanje krivičnog djela stavljenog mu na teret, a na strani okrivljenog Č.D. lične i imovinske prilike, to što je otac jednog djeteta,dok je kao otežavajuću okolnost na strani oba okrivljena cijenio njihovu višestruku raniju osuđivanost; sa kojih razloga ih je osudio na kazne zatvora u trajanju od po četiri mjeseca, a u odnosu na okrivljenu V.J. nalazeći da nije neophodno da ista utvrđenu kaznu zatvora i efektivno izdržava, istu primjenom odredbi čl.52,53 i 54 KZ-a uslovio sa rokom provjere  u trajanju od jedne godine.</span>
</p>
<p class="p1">
<span>Sud je mišljenja da će se u odnosu na okrivljene B.P. i Č.D. upravo kaznama zatvora kao u izreci presude u svemu ostvariti svrha generalne i specijalne prevencije, a u odnosu na okrivljenu V.J. da  će se izrečenom uslovnom osudom u svemu ostvariti svrha izricanja iste a u okviru opšte svrhe izricanja krivičnih sankcija iz čl.4 st.2 KZ-a.</span>
</p>
<p class="p1"></p>
<p class="p1">
<span>Odluka o troškovima krivičnog postupka donijeta je na osnovu čl. 226,227,229, ZKP-a, a isti se u iznosu od 77,00 eura odnose na troškove nastale povodom vještačenja po vještaku komercijalne struke, na koje plaćanje su svi okrivljeni solidarno obavezani, dok su paušali u iznosima od po 50,00 eura, odmjereni shodno dužini trajanja postupka, složenosti predmeta i imovinim prilikama okrivljenih. </span>
</p>
<p class="p1"></p>
<p class="p1">
<span>Na osnovu svega naprijed iznijetog  a u smislu čl.374 ZKP-a, odlučeno je kao u izreci presude. </span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U PODGORICI</span>
</p>
<p class="p2">
<span>Dana, 13.02.2013 godine</span>
</p>
<p class="p1"></p>
<p class="p1"></p>
<p class="p1">
<span>    ZAPISNIČAR,                   		                                                     SUDIJA,                                                    </span>
</p>
<p class="p1">
<span>Valentina Vukašinović                                                           Larisa Mijušković- Stamatović</span>
</p>
<p class="p1"></p>
<p class="p4">
<span>DN-a: </span>
</p>
<p class="p4">
<span>Po primjerak presude dostaviti:</span>
</p>
<p class="p4">
<span>- ODT-u Podgorica</span>
</p>
<p class="p5">
<span>- Okrivljenima</span>
</p>
<p class="p4"></p>
<p class="p4">
<span>	S U D I J A </span>
</p>
<p class="p4">
<span>_________________________</span>
</p>
<p class="p4"></p>
<p class="p4">
<span>Postupljeno dana_______________</span>
</p>
<p class="p4">
<span>Namještenik suda_______________</span>
</p>
<p class="p2"></p>
<p class="p5"></p>
<p class="p5"></p>
<p class="p1"></p>
<p class="p6"></p>
<p class="p6"></p>
<p class="p6"></p>


</body>
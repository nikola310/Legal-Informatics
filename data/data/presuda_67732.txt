<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:11pt;}
.p5{text-align:justify;hyphenate:auto;font-family:Times New Roman;font-size:11pt;}
.p6{text-align:center;hyphenate:auto;font-family:Times New Roman;font-size:11pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p8{text-indent:0.5in;text-align:start;hyphenate:auto;font-family:Times New Roman;font-size:11pt;}
.p9{margin-left:0.5in;text-align:justify;hyphenate:auto;font-family:Times New Roman;font-size:11pt;}
.p10{text-align:justify;hyphenate:auto;font-family:Times New Roman;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{color:fuchsia;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">DRŽAVA CRNA GORA</span>
</p>
<p class="p3">
<span class="s1">OSNOVNI SUD U NIKŠIĆU</span>
</p>
<p class="p3">
<span>K.br. 30 /2012</span>
</p>
<p class="p3">
<span>Dana 02.04.2012. godine</span>
</p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p5">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje Papović Budimirke kao zapisničara, rješavajući u krivičnom predmetu okrivljenog J.LJ.a, zbog krivičnog djela nedozvoljeni lov iz člana 325 stav 1 KZ, postupajući po optužnom predlogu ODT Nikšić Kt.br.339/2011 od 17.01.2012.godine, nakon javnog glavnog pretresa održanog dana 28.03.2012. godine, u prisustvu zastupnika ODT-a Djurišić Radovana i okrivljenog, donio je i dana 02.04.2012.godine javno objavio </span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p3"></p>
<p class="p3">
<span class="s1">	Okrivljeni:</span>
</p>
<p class="p3"></p>
<p class="p7">
<span class="s1">J.LJ.</span><span>, od oca M. i majke Lj. rodjene M...godine u Nikšiću, sa prebivalištem u Nikšiću–. državljanin Crne Gore, neoženjen, nezaposlen, lošeg imovnog stanja, ranije osudjivan presudom Osnovnog suda u Nikšiću K.br. 58/2004 od 30.03.2004. godine, zbog krivičnog djela ugrožavanje javnog saobraćaja uslovnom osudom , 40 dana zatvora uslovno na jednu godinu. </span>
</p>
<p class="p5"></p>
<p class="p4">
<span class="s1">K r i v   j e:</span>
</p>
<p class="p3"></p>
<p class="p3">
<span>           	</span><span class="s1">Što je: </span>
</p>
<p class="p3"></p>
<p class="p8">
<span>Dana 31.03.2011.godine u Nikšiću, u reonu sela Orah, kojim reonom gazduje Lovačka organizacija za uzgoj, zaštitu i lov divljači „Dr. Zoran Kesler”, za vrijeme lovostaja, protivno odredbama člana 1 Pravilnika o lovnim sezonama Crne Gore ( Sl.list broj 60/10 od 15.10.2010 godine ) lovio divljač </span>
</p>
<p class="p7"></p>
<p class="p7">
<span>- čime je izvršio krivično djelo nedozvoljeni lov iz člana 325 stav 1 Krivičnog zakonika.</span>
</p>
<p class="p9"></p>
<p class="p7">
<span>- pa sud okrivljenom zbog izvršenja navedenog krivičnog djela primjenom citiranih zakonskih odredbi kao i odredbi iz člana 4 stav 2, člana 42 stav 1, člana 52, 53 i 54 KZ kao i odredbi iz člana 226, 229 i člana 374 ZKP-a  i z r i č e </span>
</p>
<p class="p3">
<span class="s1"> </span>
</p>
<p class="p6">
<span class="s1">USLOVNU OSUDU</span>
</p>
<p class="p3"></p>
<p class="p7">
<span>Sa kojom okrivljenom utvrdjuje kaznu zatvora u trajanju od 3 (slovima: tri) mjeseca i istovremeno odredjuje da  se navedena kazna neće izvršiti ukoliko okrivljeni u roku od jedne  godine od dana pravosnažnosti presude ne počini novo krivično djelo. </span>
</p>
<p class="p5"></p>
<p class="p7">
<span>Obavezuje se okrivljeni da na ime paušala kao dijela troškova krivičnog postupka plati novčani iznos od 50,00 eura, u roku od 15 dana od dana pravosnažosti presude, pod prijetnjom prinudnog izvršenja na na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati.</span>
</p>
<p class="p5"></p>
<p class="p5">
<span>	Na osnovu člana 75 i člana 325 stav 5 Krivičnog zakonika prema okrivljenom se izriče:</span>
</p>
<p class="p5"></p>
<p class="p6">
<span class="s1">MJERA BEZBJEDNOSTI</span>
</p>
<p class="p6"></p>
<p class="p5">
<span>	Od okrivljenog se trajno oduzima lovačka puška marke IŽ-27 EM, kalibra 12x76 mm, fabričkog broja 042727821.</span>
</p>
<p class="p5"></p>
<p class="p5">
<span>	</span>
</p>
<p class="p6">
<span class="s1">O b r a z l o ž e n j e</span>
</p>
<p class="p6"></p>
<p class="p7">
<span class="s1">Osnovni državni tužilac</span><span> u Nikšiću svojim optužnim predlogom Kt.br.339/2011 od 17.01.2012.godine, stavio je na teret okrivljenom J.LJ.u izvršenje krivičnog djela nedozvoljeni lov iz člana 325 stav 1 KZ, koje krivično djelo je činjenično opisano u izreci presude. Zastupnik  ODT-a Djurišić Radovan, koji je zastupao optužni akt na glavnom pretresu, u svojoj završnoj riječi ostao je pri navodima podnijetog optužnog akta i predložio sudu da okrivljenog oglasi krivim i osudi po zakonu.</span>
</p>
<p class="p5">
<span>          </span>
</p>
<p class="p7">
<span class="s1">Okrivljeni J.LJ.</span><span> u svojoj odbrani datoj u prethodnom postupku i na glavnom pretresu, u bitnom je istakao da je član lovačkog društva dr. Zoran Kesler, da posjeduje lovačku pušku marke IŽ 27, fabrički broj 042737821, za čije držanje ima uredno izdat oružni list, i više lovačkih pasa i da je kritičnog dana primijetio da su mu lovački psi otišli u šumu, zbog čega je otišao da ih traži jer se bojao da ti njegovi lovački psi u šumi ne sretnu vukove i sa sobom ponio svoju lovačku pušku sa namjerom da pse odbrani od vukova i u šumi ispalio dva metka u vis, da bi eventualno uplašio vukove ako se isti nadju u blizini njegovih pasa  i nakon što je ispalio ta dva metka iz svoje lovačke puške sreo je M. M. koji je upravnik lovišta i lovočuvara M. V., kojom prilikom ga je M. pitao o čemu se radi i da li mu je poznato da je na snazi zabrana lova, na šta je on M. odgovorio da mu je to kao članu lovačkog društva poznato i da nije bio u lovu, već da je tražio svoje lovačke pse u šumi. Takodje je objasnio da je nakon nedjelju dana od tog dogadjaja dobio poziv od službenika policije, kojom prilikom su službenici policije došli kod njega kući, izvršili pretres kuće i oduzeli predmetnu lovačku pušku. </span>
</p>
<p class="p5">
<span>       </span>
</p>
<p class="p5">
<span>          U svojoj završnoj riječi okrivljeni je, ostajući pri svojoj odbrani, pitanje svoje krivično pravne odgovornosti ostavio na ocjenu sudu.</span>
</p>
<p class="p5"></p>
<p class="p5">
<span>         Sud je na glavnom pretresu u dokaznom postupku pročitao potvrdu Uprave policije CG PJ Nikšić o privremenom odzimanju predmeta izdatu dana 05.04.2011.godine i zapisnik Uprave policije CG-PJ Nikšić o pretresanju stana i drugih prostorija okrivljenog sačinjen dana 05.04.2012.godine, na saglasan predlog stranaka pročitao iskaz svjedoka M. M. i predstavnika oštećene Lovačke organizacije za uzgoj zaštitu i lov divljači dr. Zoran Kesler, Š. D. i pročitao izvod iz kaznene evidencije za okrivljenog dat od Uprave policije CG PJ Nikšić, dok je sud na predlog zastupnika ODT-a odustao od neposrednog saslušanja svjedoka M. V., smatrajući da je provedenim dokazima i kazivanjem okrivljenog utvrdjeno činjenično stanje tako da bi saslušanje imenovanog svjedoka vodilo bespotrebnom odugovlačenju predmetnog krivičnog postupka.</span>
</p>
<p class="p5"></p>
<p class="p5">
<span>          Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni J.LJ. počinio krivično djelo koje mu je stavljeno na teret optužbom, pa ga je zbog izvršenja istog oglasio krivim i krivično pravno odgovornim iz sljedećih razloga:</span>
</p>
<p class="p5"></p>
<p class="p5">
<span>	Članom 1. Pravilnika o lovnim sezonama (Službeni list CG br.60/2010) propisano je da lovna sezona za dlakavu divljač, zavisno od podvrste ove divljači, počinje najranije 1.oktobra tekuće, a završava se najkasnije 28., odnosno 29. februara naredne godine, a da lovna sezona za pernatu divljač, zavisno od podvrste ove divljači,  počinje najranije 1. avgusta tekuće, a završava se najkasnije 15.februara naredne godine.</span>
</p>
<p class="p5"></p>
<p class="p7">
<span>Zapisnikom Uprave policije CG-PJ Nikšić o pretresanju stana i drugih prostorija okrivljenog sačinjenim dana 05.04.2012.godine i potvrdom Uprave policije CG PJ Nikšić o privremenom odzimanju predmeta izdatom dana 05.04.2011.godine utvrdjeno je da su službenici Upave policije dana 05.04.2011.godine, u selu Vidrovan, izvršili pretres kuće oca okrivljenog J.LJ.a, Jovanović Milivoja i u istoj pored ostalog pronašli i lovačku pušku marke IŽ 27, kalibra 12x76mm, serijskog broja 042737821 i oružni list izdat na ime okrivljenog J.LJ.a i te predmete oduzeli uz potvrdu o privremenom oduzimanju izdatu na ime oca okrivljenog.</span>
</p>
<p class="p5"></p>
<p class="p5">
<span>	</span><span class="s1">Svjedok M. M.</span><span> u svom iskazu naveo je da je upravnik lovišta lovačkog društva „Dr. Zoran Kesler“, da je dana 31.03.2011. godine, zajedno sa lovočuvarom Mandić Vaskom obilazio lovište Orah i da je oko 0:30 časova čuo pucnje iz vatrenog oružja, nakon čega su se uputili u pravcu mjesta sa koga su se čuli pucnji i dolaskom na to mjesto na istom zatekli okrivljenog J.LJ.a, koji je držao u rukama lovačku pušku, dok su pored njega su bila dva lovačka psa i da im je tom prilikom okrivljeni Jovanović rekao da je izašao da izvede svoje lovačke pse i da je pucao dva puta u vazduh da bi kerovima bilo bezbjednije ukoliko naidje vuk, nakon čega je on od okrivljenog pokušao da oduzme pušku, ali mu isti nije dozvolio da to učini zbog čega je dogadjaj prijavio policiji. Naveo je da tom prilikom kod okrivljenog nije zatekao ustrijeljenu divljač.</span>
</p>
<p class="p5"></p>
<p class="p5">
<span>	Predstavnik oštećene lovačke organizacije za uzgor zaštitu i lov divljači dr. Zoran Kesler u svom iskazu u bitnom je naveo da mu je poznato da je okrivljeni član te organizacije i da je kritičnom prilikom okrivljeni od strane službenika lovačkog društva zatečen u lovištu u reonu sela Orah i da tom prilikom kod okrivljenog nije nadjena odstrijeljena divljač.</span>
</p>
<p class="p5"></p>
<p class="p5">
<span>            Na osnovu navedenih dokaza, prvenstveno iskaza svjedoka Minić Milovana i kazivanja okrivljenog, sud je, imajući pri tom u vidu činjenicu da je dan 31.03.2011. godine, bio nelovni dan u smislu odredbi člana 1 Pravilnika o lovnim sezonama Crne Gore (Sl.list broj 60/10 od 15.10.2010. godine), koja činjenica je okrivljenom po sopstvenom kazivanju kao članu lovačkog društva bila poznata, sud je prihvatajući kazivanje okrivljenog da je kritičnom prilikom kod sebe imao svoju lovačku pušku marke IŽ 27, kalibra 12x76mm, serijskog broja 042737821, za koju je imao uredno izdat oružni list,  utvrdio činjenicu da je okrivljeni za vrijeme lovostaja dana 31.03.2011. godine, u lovištu u reonu sela Orah iz svoje lovačke puške koju je imao kod sebe ispalio dva metka, nakon čega je zatečen u lovištu od strane svjedoka Minić Milovana, kojom prilikom su po kazivanju imenovanog svjedoka sa okrivljenim bili i njegovi lovački psi, odakle po ocjeni suda nedvosmisleno proizilazi da je kritičnom prilikom okrivljeni J.LJ. u lovištu u reonu sela Orah, uz pomoć svojih lovačkih pasa, lovio divljač ispalivši na istu dva metka iz svoje lovačke puške,  na osnovu kojeg zaključka je sud na nesumnjiv način utvrdio da je okrivljeni J.LJ. počinio krivično djelo nedozvoljeni lov iz člana 325 stav 1 KZ,</span><span class="s2"> </span><span>na način,u vrijeme i na mjestu kako je to predstavljeno u izreci presude. Naime, po ocjeni suda potpuno je životno nelogično da okrivljeni kao lice koje je član lovačkog društva, koje dakle ima položen lovački ispit i dozvolu za držanje i nošenje lovačkog oružja, koje je dakle upoznato sa svim propisima koji regulišu pravila postupanja u lovu i nošenje i korišćenje lovačkog vatrenog oružja, prvo dozvoli svojim lovačkim psima da se udalje od njegove kuće i udju u šumu koja se nalazi na području lovišta sela Orah, dakle van mjesta Vidrovan u kome okrivljeni stanuje, i da zatim okrivljeni sa svojom lovačkom puškom udje u šumu koja pripada lovištu i iz puške ispali dva metka da bi zašitio svoje pse od vukova. Po ocjeni suda, a nasuprot kazivanju okrivljenog, činjenice da je okrivljeni kritičnom prilikom bio sa svojim lovačkim psima u lovištu u reonu sela Orah, dakle u reonu koji ne pripada selu Vidrovan u kojem okrivljeni stanuje, i da je u tom lovištu iz svoje lovačke puške ispalio dva metka, jasno ukazuje da je okrivljeni J.LJ. kritičnom prilikom, uz pomoć svojih lovačkih pasa, lovio divljač, pucajući iz svoje lovačke puške na istu, pri čemu je činjenica utvrdjena kazivanjem okrivljenog i svjedoka Minića da kod okrivljenog nije pronadjena odstrijeljena divljač, bez uticaja na donošenje odluke o krivici okrivljenog u predmetnom krivičnom postupku.</span>
</p>
<p class="p5"></p>
<p class="p5">
<span>          	U tom pravcu sud je odbacio odbranu okrivljenog J.LJ.a smatrajući da je ista neosnovana, životno nelogična i usmjerena na izbjegavanje krivično pravne odgovornosti.</span>
</p>
<p class="p5">
<span>    </span>
</p>
<p class="p5">
<span>          	Cijeneći subjektivni odnos okrivljenog prema počinjenom krivičnom djelu sud je našao da je okrivljeni prilikom izvršenja predmetnog krivičnog djela postupao sa direktnim umišljajem,jer iz utvrdjenog činjeničnog stanja proizilazi da je okrivljeni preduzimajući radnje bliže opisane u izreci presude bio svjestanda da postupajući na taj način, dakle loveći divljač u vrijeme lovostaja, koja činjenica mu je u vezi lovnog zabrana bila poznata kao članu lovačkog društva, postupa suprotno propisima koji regulišu vrijeme trajanja sezone lova na divljač, odakle nedvosmisleno proizilazi da je okrivljeni preduzimajući radnje bliže opisane u izreci presude bio svjestan da na taj način čini predmetno krivično djelo i htio njegovo izvršenje.</span>
</p>
<p class="p10"></p>
<p class="p7">
<span>Prilikom donošenja odluke o krivičnoj sankciji okrivljenom sud je u smislu člana 42 stav 1 KZ kao olakšavajuću okolnost na strani okrivljenog našao krektno držanje pred sudom i loše imovne prilike, dok otežavajućih okolnosti na strani okrivljenog po ocjeni suda nije bilo, jer raniju osudjivanost okrivljenog utvrdjenu uvidom u izvod iz KE zaokrivljenog sud istom nije cijenio kao otežavajuću okolnost jer je okrivljeni ranije osudjivan zbog izvršenja krivičnog djela protiv bezbjednosti javnog saobraćaja prije osam godina, nakon koje osuda okrivljeni nije pokazivao nikakvu kriminalnu aktivnost. Cijeneći navedene olakšavajuće okolnosti sud je našao da se radi o osobito olakšavajućim okolnostima i da prema okrivljenom radi ostvarivanja ciljeva krivično-pravne zaštite društvenih vrijednosti nije nužno primijeniti kaznu i istom na osnovu člana 53 i 54 KZ izrekao uslovnu osudu, sa kojom je okrivljenom utvrdio kaznu zatvora u trajanju od 3 mjeseca i istovremeno odredio da se ova kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo, smatrajući da će se i sa prijetnjom izvršenja utvrdjene kazne zatvora uz provjeru ponašanja okrivljenog u roku od jedne godine na istog u dovoljnoj mjeri uticati da u buduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p7"></p>
<p class="p5">
<span>	Odluku o troškovima krivičnog postupka sud je donio na osnovu člana 226 i 229 ZKP-a i istom obavezao okrivljenog da na ime paušala kao dijela troškova krivičnog postupka plati iznos od 50,00 eura, koji iznos je odredjen imajući u vidu složenost predmeta, trajanje postupka i imovne prilike okrivljenog.</span>
</p>
<p class="p5"></p>
<p class="p5">
<span>	Na osnovu člana 75 i člana 325 stav 5 KZ sud je okrivljenom izrekao mjeru bezbjednosti sa kojom je kao predmet izvršenja krivčnog djela, odnosno sredstvo za lov, od okrivljenog trajno oduzeta lovčaka puška marke IŽ-27EM , fabričkog broja 042737821, kalibra 12x76 mm, </span>
</p>
<p class="p5"></p>
<p class="p7">
<span>Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p5"></p>
<p class="p6">
<span class="s1">OSNOVNI SUD U NIKŠIĆU</span><span>, dana 02.04.2012. godine</span>
</p>
<p class="p6"></p>
<p class="p3">
<span class="s1">Zapisničar                                                                                       S U D I J A</span>
</p>
<p class="p3">
<span class="s1">Papović Budimirka s.r.                                                              Djuričković Igor s.r.                                      </span>
</p>
<p class="p3"></p>
<p class="p3">
<span class="s1">	                       Za tačnost otpravki tvrdi i ovjerava: Službenik suda</span>
</p>
<p class="p3"></p>
<p class="p3">
<span class="s1">PRAVNA POUKA: Protiv ove presude dozvoljena je žalba u roku od 8 dana od dana prijema iste preko ovog suda Višem sudu Podgorica </span>
</p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span>	</span>
</p>
<p class="p5">
<span>	</span>
</p>
<p class="p3"></p>
<p class="p11"></p>


</body>
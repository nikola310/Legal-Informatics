<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.p1{text-indent:0.375in;margin-left:-0.5in;margin-right:-0.05486111in;text-align:end;hyphenate:auto;font-family:Arial;font-size:12pt;}
.p2{text-indent:0.375in;margin-left:-0.5in;margin-right:-0.05486111in;text-align:justify;hyphenate:auto;font-family:Times New Roman;font-size:10pt;}
.p3{text-indent:0.375in;margin-left:-0.5in;margin-right:-0.05486111in;text-align:justify;hyphenate:auto;font-family:Arial;font-size:12pt;}
.p4{text-indent:0.375in;margin-left:-0.5in;margin-right:-0.05486111in;text-align:center;hyphenate:auto;font-family:Arial;font-size:12pt;}
.p5{text-indent:0.375in;margin-left:-0.5in;margin-right:-0.05486111in;margin-top:0.009722223in;text-align:justify;hyphenate:auto;font-family:Arial;font-size:12pt;}
.p6{text-indent:0.375in;margin-left:-0.5in;margin-right:-0.05486111in;margin-top:0.19513889in;text-align:justify;hyphenate:auto;font-family:Arial;font-size:12pt;}
.p7{text-indent:0.375in;margin-left:-0.5in;text-align:start;hyphenate:auto;font-family:Times New Roman;font-size:10pt;}
.s1{color:black;}
.s2{color:black;vertical-align:super;font-size:smaller;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 164/12</span>
</p>
<p class="p2"></p>
<p class="p3"></p>
<p class="p3">
<span>                                                         </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span>U IME CRNE GORE</span>
</p>
<p class="p3">
<br>
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog E. M. B., zbog krivičnog djela – gradjenje objekta bez gradjevinske dozvole iz čl. 326 a Krivičnog zakonika, po optužnom predlogu Osnovnog državnog tužilaštva iz Bara Kt. Br. ... od 21.03.2012. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca u Baru Mirjana Tankosić Vučinić i branioca okrivljenog po službenoj dužnosti D.D., advokata iz Bara, a u odsustvu okrivljenog E. M. B., dana 28.02.2013. godine donio je i istog dana  javno objavio </span>
</p>
<p class="p3"></p>
<p class="p4">
<span>PRESUDU</span>
</p>
<p class="p3"></p>
<p class="p3">
<span>Okrivljeni</span>
</p>
<p class="p3"></p>
<p class="p3">
<span>E. M. B., br.putne isprave ..., iz Ruske federacije, grad B...,</span>
</p>
<p class="p3"></p>
<p class="p4">
<span>K r i v   j e</span>
</p>
<p class="p4"></p>
<p class="p3">
<span>Što je:</span>
</p>
<p class="p3"></p>
<p class="p3">
<span>Tokom prva tri mjeseca 2011.godine u naselju ...., Opština Bar, protivno odredbi čl.69. Zakona o uredjenju prostora i izgradnji objekata („Sl. List Crne Gore" br.51/08), na katastarskoj parceli br.... KO Š., započeo izgradnju objekta spratnosti P gabarita cca 70 m2 sa lučno izvedenim stepenicama od prizemlja do AB ploče, bez prethodno pribavljene građevinske dozvole i tehničke dokumentacije;</span>
</p>
<p class="p3"></p>
<p class="p3">
<span>-čime je učinio krivično djelo - građenje objekta bez građevinske dozvole iz čl.326 a Krivičnog zakonika.</span>
</p>
<p class="p3"></p>
<p class="p3">
<span>Pa mu sud primjenom čl. 4, 32, 36, 42, 52, 53 i 54 KZ i čl. 369, 370 i 374  ZKP-a,izriče </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span>USLOVNU OSUDU</span>
</p>
<p class="p3"></p>
<p class="p3"></p>
<p class="p3">
<span>Kojom mu utvrdjuje kaznu zatvora u trajanju od 6 (šest) mjeseci  i istovremeno odredjuje da se kazna neće izvršiti ukoliko okrivljeni u roku od 2 (dvije) godine od pravosnažnosti presude,  ne učini novo krivično djelo.</span>
</p>
<p class="p3"></p>
<p class="p3">
<span>Okrivljeni je dužan da plati troškove krivičnog postupka u iznosu od 200,00 eura u roku od 15 dana od dana pravosnažnosti presude, pod prijetnjom izvršenja. </span>
</p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p3"></p>
<p class="p3">
<span>Optužnim predlogom Osnovnog državnog tužilaštva u Baru Kt br. ... od 21.03.2012. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p3"></p>
<p class="p3">
<span>Okrivljenom E. M. B. sudjeno u odsustvu na osnovu rješenja Osnovnog suda u Baru  Kv br. ... od 26.11.2012. godine. </span>
</p>
<p class="p3"></p>
<p class="p3">
<span>U dokaznom  postupku provedeni su sledeći dokazi: saslušani su svjedoci R.M. I P. V., pročitani su zapisnik  Ministarstva  održivog  razvoja  i  turizma  inspekcije  zaštite prostora broj .... o inspekcijskom pregledu od 09.08.2011.godine, zapisnik  Ministarstva  održivog  razvoja  i  turizma  inspekcije  zaštite prostora broj ... o inspekcijskom pregledu od 31.08.2011.godine, zapisnik  Ministarstva  održivog  razvoja  i  turizma  inspekcije  zaštite prostora broj ... o inspekcijskom pregledu od 18.10.2011.godine, rješenje Ministarstva održivog razvoja i turizma broj  ... od  14.11.2011godine, dopis Sekretarijata za uređenje prostora, komunalno - stambene poslove i zaštitu životne sredine br.... od 22.12.2011.godine,izvršen je uvid u list nepokretnosti br. ...KO Š.</span>
</p>
<p class="p3"></p>
<p class="p3">
<span>Svjedok R.M. je izjavila da je u cjelosti upoznata sa gradnjom objekta čiji je investitor bio E. M. B., a ne kako je navedeno u optužnom aktu. Naime, preko  agencije je kupio predmetu nepokretnost, tačnije u pitanju je bio plac sa montažnom barakom na kat. parceli br. ... KO Š. Kao punomoćnik je nadležnim organima Opštine podnjela zahtjev za izdavanje gradjevinske dozvole, medjutim, DUP nije bio usvojen, pa se gradjevinska dozvola nije mogla dobiti i taj zahtjev, koji je podnjela u ime okrivljenog E. M. je odbijen. Tokom prva tri mjeseca 2011. godine okrivljeni je kao investitor, bez gradjevinske dozvole, započeo izgradnju objekta, najprije je izgradio temelje i zidove gabarita cca 70 m2, zatim su sagradjene lučno izvedene stepenice od prizmelja do AB  ploče, a za koje radove nije imao gradjevinsku dozvolu. Inspektor je nakon izvšene kontrole u avgustu mjesecu donio rješenje o zabrani dalje izgradnje, medjutim, kako je 12.08.2011.godine naknadno usvojen detaljan urbanistički plan, zatražili su kod nadležnih, odnosno kao punomoćnik je podnjela zahtjev u ime okrivljenog za dobijanje gradjevinske dozvole, nakon čega je okrivljeni  dana 15.03.2012. godine dobio rješenje kojim se istom dozvoljava, odnosno, kojim se istom izdaje gradjevinska dozvola za izgradnju porodične zgrade na urbanističkoj parceli 89 koju čini dio kat parcele ... KO Š. Nakon donošenja rješenja od strane Ministarstva održivog razvoja i turizima o zabrani dalje gradnje okrivljeni nije nastavio sa daljom gradnjom dok se sva dokumenta nijesu završila. Ne postoji mogućnost zahtjeva za rekonstrukciju, oni su  podnjeli zahtjev za izgradnju novog objekta. Po projektu je trebala potpuno nova kuća da se izgradi. O svim radnjama uredno je obavještavala okrivljenog  i isti je davao saglasnost. Okrivljeni je u saznanju da se protiv njega vodi krivični postupak. Takodje, je bio u saznanju da za izvodjenje predmetnih radova nije imao gradjevinsku dozvolu prije nego što je započeo sa izvodjenjem istim, lično ga upoznala sa tim činjenicama. </span>
</p>
<p class="p3"></p>
<p class="p3">
<span>Svjedok P. V. je u prethodnom postupku izjavila da je postupajući po službenoj dužnosti, a u vezi sa prijavom br. ... koje je podnijela Elektrodistribucija Bar, u kojoj navodi da E. M. B. </span><span class="s1">izvodi građevinske radove bez prethodno pribavljene građevinske dozvole u naselju Zeleni Pojas, Opština Bar, na kat. par. ... KO Š.. Tom prilikom je konstatovala da je na navedenoj katastarskoj parceli investitor E. M. B. izgradio stambeni objekat dimenzija cca 70 m2, spratnosti P, sa lučno izvedenim stepenicama od prizemlja do AB ploče nad prizemljem. Prizemlje objekta je građevinski završeno, u momentu kontrole se nisu izvodili nikakvi građevinski radovi, a investitor nije zatečen na objektu. Dana 31.08.2011. godine je po pozivu u službene prostorije inspekcije u Baru pristupila punomoćnik prijavljenog R.M. i na pitanje da li posjeduje građevinsku dozvolu kao i vrijeme gradnje, izjavila da ne posjeduje građevinsku dozvolu za navedeni objekat i da je rekonstrukcija navedenog objekta izvršena tokom prva tri mjeseca 2011. godine. </span><span>Na glavnom pretresu dana 28.02.2013. godine je izjavila da prilikom kontrole na lice mjesta nikoga nije zatekla, objekat je bio zaključan i u momentu kontrole se nijesu izvodili nikakvi gradjevinski radovi. Naime, prilikom prve kontrole na lice mjesta, kako nije nikog zatekla ostavila je poziv, nakon čega je po pozivu u službene prostorije Inspekcije u Baru pristupila R.M., koja je tom prilikom saopštila da je punomoćnik investitora E. M. B., takodje joj je tada R.M. saopštila kada je objekat gradjen i da investitor ne posjeduje gradjevinsku dozvolu, a ona potvrdjuje sadržinu zapisnika o inspekcijskom pregledu, jer je u zapisniku i navela i vrijeme kada su izvodjeni radovi, a po kazivanju R. M.. Iz samog zapisnika se vidi da joj je pun. okrivljenog R.M. došavši u prostorije inspekcije saopštila da su predmetni gradjevinski radovi izvodjeni tokom prva tri mjeseca 2011. godine, zbog čega je to i konstatovala u zapisniku i u cjelosti potvrdjuje sadržine ova dva  zapisnika. Nakon što je donjeto rješenje Ministarstva održivog razvoja i turizma kojim se naredjuje da se poruši predmetni objekat, kao inspektor zaštite nije bila u ponovnu kontrolu i nije upoznata sa činjenicom da li je nastavljeno sa daljom gradnjom, jer to nije ni praksa. Poznato joj je da je nakon prve kontrole, odnosno izlaska na lice mjesta i nakon izjave pun. R.M. da je ista naknadno predala zahtjev za izdavanje gradjevinske dozvole, jer je na tom lokalitetu dozvoljena gradnja, uz gradjevinsku dozvolu. Kako joj se čini investitor,  odnosno okrivljeni, je marta mjeseca 2012. godine dobio gradjevinsku dozvolu za predmetni objekat, medjutim, u trenutku kontrole, okrivljeni u svojstvu investitora nije imao gradjevinsku dozvolu za izgradnju predmetnog objekta. Nikakvog kontakta sa investitorom - nije imala. </span>
</p>
<p class="p3"></p>
<p class="p3">
<span>Iz  zapisnika  Ministarstva  održivog  razvoja  i  turizma  inspekcije  zaštite prostora broj ... o inspekcijskom pregledu od 09.08.2011.godine proizilazi da inspektor zaštite prostora V. P. izvršila inspekcijski pregled po prijavi  V. M. Postupajući po službenoj dužnosti u vezi sa prijavom broj ... od 05.04.2011.godine  izlaskom na lice mjesta u naselje ... konstatovano je da se na kat.par. broj ..., l.n. br. ... KO Š., se nalazi objekat gabarita cca 70 m2, spratnosti P sa lučno izvedenim stepenicama od prizemlja do AB ploče. Prizemlje objekta je građevinski završeno, a u momentu kontrole se ne izvode nikakvi građevinski radovi. Prilikom inspekcijskog pregleda nije zatečen niko, pa je ostavljen poziv da se jave inspekciji.</span>
</p>
<p class="p3"></p>
<p class="p3">
<span>Iz zapisnika Ministarstva održivog razvoja i turizma inspekcije zaštite</span>
<br>
<span>prostora broj ... o inspekcijskom pregledu od 31.08.2011.godine proizilazi da je inspektor zaštite prostora V. P. izvršila inspekcijski pregled kod E. M. B. Postupajući po pozivu broj ... od 08.08.2011.godine ovoj inspekciji pristupio je punomoćnik R.M., po punomoćju Ov.br. ...od 15.11.2010. godine ovjereno u Osnovnom sudu u Baru, koja nakon upoznavanja sa zapisnikom broj ... od 09.08.2011 nije imala primjedbi. Ista je izjavila da je E.M. B. iz Ruske federacije vlasnik objekta na kat.parceli ... KO Š., da je dana 31.03.2011. godine podnijet zahtjev za rekonstrukciju, a nakon usvajanja DUP-a predat je zahtjev za UTU broj ... od 18.08.2011.godine, da je DUP-om objekat predviđen i da se ukalapa u novi plan, tako da nema smetnji za dobijanje građevinske dozvole i priložila prepis lista nepokretnosti ... od 28.03.2011.godine, broj ..., KO Š., potvrdu JP „Vodovod“ Bar i potvrdu JP „Komunalne djelatnosti“ Bar broj ... od 18.08.2011.godine da su izmirene sve obaveze. Ista je upozorena da je građenje objekta bez građevinske dozvole krivično djelo, a nastavak gradnje krivično djelo u produženom trajanju. Zapisnik su potpisale P. V., kao inspektor zaštite prostora i kao subjekt pregleda R.M., koja je bila bez primjedbi.</span>
</p>
<p class="p3"></p>
<p class="p3">
<span>Iz zapisnika Ministarstva održivog razvoja i turizma inspekcije zaštite</span>
<br>
<span>prostora broj ... o inspekcijskom pregledu od 18.10.2011.godine proizilazi da je inspektor zaštite prostora V. P. izvršila inspekcijski pregled kod E. M. B.. Inspekcijskom pregledu je prisustvovala punomoćnik R.M. po punomoćju Ov. br. ... od 15.11.2010.godine, iz B., ..., koja je prilikom vanrednog inspekcijskog pregleda  dala na uvid potvrdu br. . od 06.10.2011. godine izdatu od strane Sekretarijata za urbanizaciju prostora, komunalno – stambene poslove i zaštitu životne sredine Opštine Bar u kojoj se navodi da je predat zahtjev UTU  za predmetni objekat, dana 18.08.2011.godine pod brojem .... Tom prilikom prisutna M. R. je navela da da iako je zahtjev predat prije dva mjeseca (od kontrole), i da je istekao zakonski rok od 45 dana, ali da odluke nisu dobili i da s tih razloga nisu u mogućnosti da dostave potrebna dokumenta. Investitor je postojeći objekat porušio i na istom mjestu sagradio sadašnji – prizemni objekat gabarita cca 70 m2, a da su radovi izvođeni tokom prva tri mjeseca 2011.godine. Zapisnik su potpisale V. P. i M.R..</span>
</p>
<p class="p3"></p>
<p class="p5">
<span>Iz rješenja Ministarstva održivog razvoja i turizma broj ... od</span>
<br>
<span>14.11.2011. godine proizilazi </span><span class="s1">da se naređuje E. M. B., a koga zastupa R.M. iz B., da poruši objekat dimenzija cca 70 m</span><span class="s2">2</span><span class="s1">, spratnosti P, na kat. parceli ..., KO Š., a sve upisano u listu nepokretnosti br. ..., u naselju ..., Opština Bar. Rok za izvršenje naloženih radnji je 7 (sedam) dana.</span><span> </span><span class="s1">Ako investitor ne izvrši naložene radnje u ostavljenom roku, pristupiće se administrativnom izvršenju rješenja. Troškove administrativnog izvršenja snosi subjekat nadzora. O troškovima administrativnog izvršenja odlučiće se u posebnim rješenjem.</span>
</p>
<p class="p6">
<span>Iz dopisa Sekretarijata za uređenje prostora, komunalno - stambene poslove i zaštitu životne sredine br .... od 22.12.2011.godine proizilazi </span><span class="s1">da uvidom u raspoloživu evidenciju tog Sekretarijata utvrđeno je da nije izdata građevinska dozvola za izgradnju objekta na kat. parceli br. ... KO Š. Kod tog Organa pokrenut je postupak po zahtjevu E.M. B. iz Rusije, zaveden pod brojem ... od 21.12.2011. godine, za izdavanje građevinske dozvole za građenje porodične stambene zgrade na urbanističkoj parceli br. ..., po lokalnom planskom dokumentu - detaljni urbanistički plan »Zeleni pojas«, odnosno na kat. parceli broj ... KO Š..</span>
</p>
<p class="p3"></p>
<p class="p3">
<span>Uvidom  u list nepokretnosti br. ... KO Š.,proizilazi  da je E. M. B., iz Ruske federacije, vlasnik kat. parcele br. ..., a koja parcela se sastoji od dvorišta pov. 376 m2, i zgrade za odmor - vikendica 24 m2. </span>
</p>
<p class="p3"></p>
<p class="p3">
<span>Sud je donio rješenje da se neće pribavljati izvod iz kaznene evidencije za okrivljenog, obzirom da je isti rodjen na teritoriji druge države, pa bi pribavljanje izvoda iz KE za okrivljenog vodio odugovlačenju krivičnog postupka.</span>
</p>
<p class="p3"></p>
<p class="p3">
<span>Ocjenom izvedenih dokaza utvrđeno je da je okrivljeni učinio krivično djelo koje mu se stavlja na teret. U postupku je na nesumnjiv način utvrđeno da okrivljeni kao investitor tokom prva tri mjeseca 2011. godine u naselju ..., Opština Bar, na katastarskoj parceli br.... KO Š., započeo izgradnju objekta spratnosti P gabarita cca 70 m2 sa lučno izvedenim stepenicama od prizemlja do AB ploče, bez prethodno pribavljene građevinske dozvole i tehničke dokumentacije.</span>
</p>
<p class="p3"></p>
<p class="p3">
<span>Navedeno činjenično stanje utvrđeno je iz iskaza svjedoka P. V., čiji iskaz je sud prihvatio kao jasan i objektivan, a koji iskaz je potvrđen sadržinom tri zapisnika i rješenjem Ministarstva održivog razvoja i turizma od 14.11.2011.godine. Naime, iz iskaza svjedoka P. V.je utvrđeno da</span><span class="s1"> je investitor E. M. </span><span>B.</span><span class="s1">, bez građevinske dozvole, u  naselju ..., Opština B., na kat. par. ... KO Š., započeo izgradnju stambenog objekta dimenzija cca 70 m2, spratnosti P, sa lučno izvedenim stepenicama od prizemlja do AB ploče nad prizemljem. Prizemlje objekta je građevinski završeno i u momentu kontrole se nisu izvodili nikakvi građevinski radovi</span><span>. Isti svjedok je izjavila da od opunomoćenog lica M. R. dobila izjavu da je vlasnik i investitor predmetnog objekta </span><span class="s1">E. M. </span><span>B. iz R. f., a što je u konačnom potvrdila i saslušani svjedok R.M., koja je izjavila  da je investitor predmetnih radova </span><span class="s1">E. M. </span><span>B.</span><span class="s1"> u toku prva tri mjeseca 2011. godine započeo izgradnju novog objekta. Svjedok R.M. je takođe navela da je o svim radnjama obavještavala okrivljenog i da je isti davao saglasnost, te da je bio i u saznanju  da se protiv njega vodi krivični postupak kao  i da </span><span>je bio u saznanju da za izvodjenje predmetnih radova nije imao gradjevinsku dozvolu prije nego što je započeo sa izvodjenjem istih, jer ga je ona  lično  upoznala sa tim činjenicama. Pojasnila je da je okrivljeni naknadno dana 15.03.2012. godine dobio gradjevinsku dozvolu za izgradnju porodične zgrade na urbanističkoj parceli 89 koju čini dio katastarske parcele ...KO Š.</span><span class="s1"> Iskaz svjedoka M. R. sud je prihvatio kao jasan i objektivan,pa mu je poklonio punu vjeru .</span><span>Nadalje, iz dopisa Sekretarijata za uređenje prostora, komunalno - stambene poslove i zaštitu životne sredine br. ... od 22.12.2011.godine </span><span class="s1">utvrđeno je da nije izdata građevinska dozvola za izgradnju objekta na kat. parceli br. ... KO Š., ali da je pokrenut postupak po zahtjevu E.M. </span><span>B.</span><span class="s1"> iz R., zaveden pod brojem ... od 21.12.2011. godine, za izdavanje građevinske dozvole za građenje porodične stambene zgrade na urbanističkoj parceli br. 89, po lokalnom planskom dokumentu - detaljni urbanistički plan »Zeleni pojas«, odnosno na kat. parceli broj ... KO Š.</span>
</p>
<p class="p3"></p>
<p class="p3">
<span>Okrivljeni je kao investitor započeo gradnju objekta bez prethodno pribavljene građevinske dozvole, pa je na taj način postupao protivno propisima iz čl. 69 Zakona o uređenju prostora i izgradnji objekata („Sl. List CG“ 51/08) kojim je propisano da se objekat može graditi na osnovu građevinske dozvole i tehničke dokumentacije. Dovođenjem u vezu iskaze saslušanih svjedoka  P. V. i R. M. sa provedenim pismenim  dokazima, sud je izveo nesumnjiv zaključak da je okrivljeni postupajući na navedeni način ostvario sva objektivna obilježja bića krivičnog djela građenje objekta bez građevinske dozvole iz čl. 326 a Krivičnog zakonika. </span>
</p>
<p class="p3"></p>
<p class="p3">
<span>Okrivljeni je krivično djelo učinio sa direktnim umišljajem, jer je bio svjestan da je započeo građenje objekta bez prethodno pribavljene građevinske dozvole. Uslov za izgradnju objekata u Crnoj Gori, kao i u Rusiji u kojoj okrivljeni ima prebivalište, je pribavljanje građevinske dozvole, a uvođenje predmetnog krivičnog djela u Krivični zakonik bilo je praćeno višemjesečnom medijskom kampanjom, koja medijska kampanja je bila dugotrajna i obuhvatala je sve vrste medija, tako da je okrivljeni bio upoznat da postupanjem na predstavljeni način čini krivično djelo. Prednje proizilazi i iz iskaza svjedoka R. M., iz kojeg iskaza se nesumnjivo utvrđuje da je okrivljeni prije izvođenja predmetnih radova bio upoznat sa činjenicom da nema građevinsku dozvolu za iste , što ukazuje na zaključak suda da je kod okrivljenog nesumnjivo postojala svijest o uslovljenosti dozvoljene gradnje kroz izdavanje građevinske dozvole.</span>
</p>
<p class="p3"></p>
<p class="p3">
<span>U optužnom prijedlogu navedeno je da je ime okrivljenog "E. M. B.", međutim, u toku postupka nesumnjivo je utvrđeno da je ime okrivljenog  E. M. B., a što se utvrđuje iz iskaza svjedoka M. R.,kao i uvidom u list nepokretnosti br. ... KO Š., pa kako je jasno da se radi o očiglednoj grešci pri kucanju u optužnom predlogu, a shodno prethodno navedenom, sud u  izreci presude precizirao optužni predlog u pogledu imena okrivljenog na način što je umjesto "B." naveo " B.". Ocijenjeno je da se navedenim preciziranjem ne narušava identitet optužnog prijedloga i presude.</span>
</p>
<p class="p3"></p>
<p class="p3">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani okrivljenog sud je cijenio činjenicu da je  ubrzo nakon izvršene kontrole podnjet zahtjev za izdavanje gradjevinske dozvole za  izgradnju predmetnog objekta. Otežavajućih okolnosti na strani okrivljenog nije bilo. Imajući u vidu navedeno, a u nedostatku otežavajućih okolnosti, sud je okrivljenom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio da se kazna neće izvršiti ukoliko okrivljeni u roku od dvije godine po pravosnažnosti presude, ne izvrši novo krivično djelo. Ocijenjeno je da će se izricanjem uslovne osude u potpunosti postići svrha izricanja uslovne osude i dovoljno uticati na okrivljenog da ubuduće ne vrši krivična djela. </span>
</p>
<p class="p3"></p>
<p class="p3">
<span>Odluka o troškovima zasniva se na odredbi čl. 229 ZKP-a.Dosuđeni iznos se odnosi na troškove  branioca po službenoj dužnosti adv. D. D. u iznosu od 150,00 eura, kao i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude.</span>
</p>
<p class="p3"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 28.02.2013. godine</span>
</p>
<p class="p3"></p>
<p class="p3">
<span>ZAPISNIČAR,					       		                    S U D I J A,</span>
</p>
<p class="p3">
<span>Amira Nikičić		                                                                      Ljiljana Joković			               						                             </span>
</p>
<p class="p3">
<span>PRAVNA POUKA:Protiv ove presude može se </span>
</p>
<p class="p3">
<span>izajviti žalba Višem sudu u Podgorici u roku od</span>
</p>
<p class="p3">
<span>8 dana od dana prijema pismenog otpravka.</span>
</p>
<p class="p3">
<span>Žalba se predaje ovom sudu u dva primjerka.</span>
</p>
<p class="p3"></p>
<p class="p3"></p>
<p class="p3">
<span>DNA:</span>
</p>
<p class="p3">
<span>-1 x ODT</span>
</p>
<p class="p3">
<span>-1 x okrivljenom na oglasnoj tabli</span>
</p>
<p class="p3">
<span>-1 x braniocu po službenoj dužnosti</span>
</p>
<p class="p3">
<span>- u spise</span>
</p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span><span class="span1">                                                                   </span>
</p>
<p>
<span class="span1">                                     K.br.399/16 </span>
</p>
<p>
<span class="span1">                                           </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Marine Sekulić, kao zapisničara, u krivičnom predmetu protiv okrivljenog H. D., iz P., zbog krivičnog djela napad na službeno lice u vršenju službene dužnosti iz čl.376 st.3 u vezi st.1 i 2 Krivičnog zakonika Crne Gore, odlučujući po optužnom predlogu ODT-a Podgorica Kt.br.590/16 od 21.06.2016.godine, kojeg je na glavnom pretresu zastupao Boričić Nikola, državni tužilac u ODT-u Podgorica, nakon glavnog i javnog pretresa, održanog dana 07.11.2016.godine u prisustvu zastupnika optužbe i okrivljenog, donio je, i dana 10.11.2016.godine javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">H. D. JMBG xxx, od oca D. i majke A., rođene H., rođen xxx godine, u P., sa prebivalištem u ul. N. Đ br. xx, u P., državljanin Crne Gore, nezaposlen, neoženjen, bez djece, pismen, sa završenom srednjom elektrotehničkom školom, srednjeg imovnog stanja, ranije osuđivan presudom Osnovnog suda u Podgorici K.br. 78/15 od 20.04.2015 godine, zbog krivičnog djela iz čl. 339 st.1 Krivičnog zakonika Crne Gore na kaznu zatvora u trajanju od 3 (tri) mjeseca uslovno na jednu (jednu) godinu, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana xx.aprila 20xx.godine, oko xx,00 časova u P., na raskrsnici ul. S.i ul. V. B., svjestan svog djela čije je izvršenje htio, znajući da je njegovo djelo zabranjeno, napao službeno lice - oštećenog M. M., službenika Uprave policije CB Podgorica - Stanice policije za javni red i mir, u vršenju poslova javne bezbjednosti - patrolne djelatnosti, koju je sa kolegom S.D. vršio u okviru svojih ovlašćenja, na način što su prišli okrivljenom, i od istog zatražili ličnu kartu, u cilju legitimisanja, pa kada je isti odgovorio da ne posjeduje dokumenta, oštećeni mu je saopštio da će izvršiti njegov pretres, a okrivljeni ga je udario u predjelu njegove desne noge i dao se u bjestvo, pa je oštećeni zajedno sa kolegom S. D. potrčao za njim kako bi ga sustigao, kojom prilikom je oštećeni okrivljenog uhvatio za ruku, i pokušao da ga savlada, u kojem trenutku je okrivljeni ponovo udario oštećenog glavnom u predjelu lica, pa su zajedno pali na asfalt, nakon čega su uspjeli da ga savladaju i stave sredstva za vezivanje, kojom prilikom je oštećeni M. M. zadobio laku tjelesnu povredu u vidu krvnog podliva desne strane lica, oguljotine koljena, i dvije oguljotine lijevog koljena, </span>
</p>
<p>&nbsp;</p>
<p>
<span class="span1">- čime je izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 i 2 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">Pa mu Sud, primjenom citiranih zakonskih odredbi, te odredbi čl. 3, 4, 5, 13, 15, 32, 36, 42, 52, 53 i 54 Krivičnog zakonika Crne Gore, te odredbi čl. 226, 227, 229 i 374 Zakonika o krivičnom postupku i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore na ime troškova krivičnog postupka uplati iznos od 60,50 € (šezdeseteuraipedesetcenti), kao i na ime sudskog paušala iznos od 50,00€ (pedeseteura), sve prednje u roku od 15 (petnaest) dana od dana pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.590/16 od 21.06.2016 godine kojeg je na glavnom pretresu zastupao Boričić Nikola, državni tužilac u ODT-u Podgorica,  okrivljenom H. D.stavljeno je na teret izvršenje krivičnog djela  napad na službeno lice u vršenju službene dužnosti iz čl.376 st.3 u vezi st.1 i 2  Krivičnog zakonika Crne Gore, činjenično bliže opisano izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi naveo da je dokazima na glavnom pretresu nesumnjivo utvrđeno da je okrivljeni izvršio krivično djelo stavljeno mu na teret, te da tu prije svega misli na jasan i detaljan iskaz svjedoka oštećenog, koji iskaz je potvrđen nalazom i mišljenjem vještaka medicinske struke, pa je sa naprijed navedenog predložio sudu da okrivljenog oglasi krivim i osudi po Zakonu. </span>
</p>
<p>&nbsp;</p>
<p>
<span class="span1">Okrivljeni H. D. je u navodima odbrane iz prethodnog postupka pred ODT-om Podgorica naveo da je predmetnom prilikom negdje oko xx,00 časa, sjedio zajedno sa 3 druga u vozilu "Mercedes", pri čemu se on nalazio na mjestu suvozača. U jednom trenutku, naišla je patrola od dva policajca, i ne sjeća se da li su ti policajci od njih tražili da izađu iz vozila, vjerovatno jesu, čim su nakon toga izašli iz vozila. Izjavio je da su ih pitali da li imaju lične karte, pa kada je trebao da im pokaže dokumenta, saopštio im je da nema kod sebe ličnu kartu. Takođe im je kazao kada su ih pitali da li imaju nešto nedozvoljeno kod sebe, da kod sebe nema ništa. Napomenuo je da je službenicima policije usmeno rekao da  se zove H. D., da ih nije slagao za svoj identitet, iako kod sebe nije imao lična dokumenta. Naglasio je da im je kazao da kod sebe nema ništa zabranjeno, iako je u desnom džepu trenerke imao nešto "trave", pojašnjavajući se da se radilo o manjoj količini marihuane, koja je bila za njega lično. Iz tog razloga, kada su pitali da li ima nešto zabranjeno, uplašio se, i činjenica je da je bio krenuo da ide ali da nije uspio mnogo da ode, jer su ga policajci savladali, od kojih je jedan bio prilično krupniji. Istakao je da ne može da se sjeti da li je tom prilikom udario policajca, da misli da nije, te da to nikada ne bi učinio, iako i pored svega, ne spori svoju odgovornost za to. Pojasnio je da se mjesto gdje su njega i njegove drugove zatekli službenici policije nalazi u naselju M., te da mu je na 50-ak metara odatle i kuća, u blizini gvožđare "A". Napomenuo je da je kada ga je policija pitala ima li nešto zabranjeno, jedan od ta dva zamotuljka trave bacio  </span><span class="span1">od sebe iz straha, a da mu je drugi moguće ispao kad su ga policajci savladali i priveli. Dodao je da mu je žao zbog svega što se dogodilo, da ukoliko je kriv prihvata odgovornost, te da nije konfliktna osoba. </span>
</p>
<p>
<span class="span1">Okrivljeni je u navodima odbrane na glavnom pretresu ponovio iskaz iz prethodnog postupka pred ODT-om Podgorica i dodao da je siguran da nije udario policajca predmetnom prilikom, da se jeste opirao, i nije dozvolio da mu stave lisice i da ga privedu. Nije umio objasniti kako se to opirao, ali je ustvrdio da tom prilikom nije nikog udario, iako ne spori da je navedeni policajac povrijeđen njegovom krivicom. Kada kaže njegovom krivicom, misli da je moguće da je on tom prilikom kada se opirao, pao, ogrebao se ili nešto slično. Istakao je da je policajac naprosto morao malo burnije da reaguje, zato što se on opirao i vjerovatno se tako nekako povrijedio. Dodao je da mu je žao što je taj policajac povrijeđen i da se kaje zbog toga. Odgovarajući na pitanja zastupnika optužbe i suda, okrivljeni je objasnio da je predmetnom prilikom krenuo da bježi, ali bukvalno nije ni potrčao kad su ga savladali. Pojasnio je da je fudbaler, da ne koristi narkotike, a to što je imao kod sebe "on to nekad sa društvom tako". </span>
</p>
<p>&nbsp;</p>
<p>
<span class="span1">Okrivljeni je u završnoj riječi ostao pri navodima odbrane, dodao da se kaje zbog toga što je uradio, da on uopšte nije taj tip momka, već je miran, povučen, sportista, kulturan i nikad mu se ništa slično nije dogodilo. </span>
</p>
<p>
<span class="span1">Sud je u dokaznom postupku: saslušao svjedoka oštećenog M. M., na saglastan predlog stranaka pročitao svjedočki iskaz S. D. dat pred ODT-om Podgorica na zapisniku Kt.br.590/16 od 19.05.2016 godine, pročitao službenu zabilješku Uprave policije CB Podgorica - Stanica policije za JRM od 29.04.2016 godine, pročitao nalaz i mišljenje sudskog vještaka medicinske struke dr. Š.M. od 22.05.2016 godine, pročitao izvod iz registra kaznenih evidencija na ime okrivljenog izdat od Ministarstva pravde Crne Gore pod brojem KE 1073/2016 od 08.07.2016 godine, izvršio uvid u fotodokumentaciju UP CB Podgorica br. 59-28-244-727/1106 od 29.04.2016 godine. </span>
</p>
<p>
<span class="span1">Cijeneći provedeni dokazni postupak, te ispitujući sve činjenice, kako one koje terete okrivljenog, tako i one koje mu idu u korist, Ovaj sud zaključuje da su se u radnjama okrivljenog stekli svi subjektivni i objektivni elementi bića krivičnog djela koje mu se činjeničnim navodima optuženja stavlja na teret, sa kojih razloga je sud prevashodno utvrdio krivicu okrivljenog, a potom, vrednujući prirodu, karakter, te međusobni odnos olakšavajućih i otežavajućih okolnosti koje stoje na njegovoj strani, ocijenio da će se mjerom upozorenja za okrivljenog na način i u trajanju kao u izreci presude, ostvariti svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>
<span class="span1">Svjedok oštećeni M. M. je kako u prethodnom postupku pred ODT-om Podgorica, tako i na glavnom pretresu posvjedočio da je dana xx.04.20xx godine oko xx,00 časa, zajedno sa kolegom S. D. u naselju M, u ul. S, obavljao redovnu patrolnu djelatnost. Tom prilikom primijetili su dva lica kako stoje pored jednog vozila, nakon čega su prišli tim licima i preduzeli službenu radnju, odnosno od tih lica su zatražili lične karte. Jedno od ta dva lica im je reklo da nema ličnu kartu, ali im se predstavio kao H. D., nakon čega su on i kolega istog pitali da li ima nešto nedozvoljeno kod sebe, našta im je lice koje se predstavilo kao D. odgovorilo da nema. Pojasnio je da su se nakon toga on i kolega obratili D. i saopštili mu da će izvršiti njegov pregled, da bi u tom trenutku D. udario </span><span class="span1">njega u predjelu desne noge, a zatim se dao u bjekstvo. On i kolega S. su krenuli za njim, da bi on D. poslije nekih 2-3 m uhvatio za ruku, kojom prilikom je D. pokušao da se otrgne i tom prilikom ga je udario glavom u predjelu lijeve jagodične kosti. Tada ga je kolega S. poprskao sprejom, nakon čega su on i D. pali na asvalt, gdje je on zadobio povredu u vidu ogrebotine u predjelu koljena, nakon čega je uz pomoć D. lišio slobode D., tj. prvo su mu stavili tzv. polugu, zatim lisice na ruke, a zatim ga odvezli u Centar bezbjednosti. Dodao je da je D. prilikom otimanja sa njim, u tom trenutku izbacio dva zamotuljka u kojima se nalazila zelena biljna materija, za koju smatraju da je opojna droga marihuana. Na glavnom pretresu svjedok oštećeni je nakon što je upoznat sa navodima odbrane okrivljenog ustvrdio da ga okrivljeni jeste udario nogom namjerno, a glavom nije siguran, da vjerovatno nije, već je moguće prilikom otimanja slučajno. </span>
</p>
<p>
<span class="span1">Nije se pridružio krivičnom gonjenju protiv okrivljenog i nije postavio imovinsko pravni zahtjev.</span>
</p>
<p>
<span class="span1">Svjedok S. D. je u prethodnom postupku pred ODT-om Podgorica naveo da je predmetnom prilikom negdje oko xx,00 časova zajedno sa kolegom M. M., u naselju M., u ul. S., obavljao redovnu patrolnu djelatnost. Tom prilikom primijetili su da ispred jednog vozila, koliko se mogao sjetiti marke "Mercedes" stoje neki momci, nakon čega su im prišli i preduzeli sllužbenu radnju, odnosno tražili od tih lica na uvid lične karte. Pojasnio je da je on tada kontrolisao jedno od tih lica, dok je kolega M. takođe prišao jednom od tih lica, kao i da se sjeća da je to lice kolegi M. reklo da nema ličnu kartu, i istovremeno mu se predstavilo koliko se mogao sjetiti, kao H. D.. Nakon toga kolega M. je pitao to lice koje se predstavilo kao D. da li ima nešto nedozvoljeno kod sebe, pa je D. tada rekao da nema, da bi se zatim kolega M. D. obratio riječima da će da izvrši službenu radnju-pregled lica, nakon čega je D. odjednom krenuo da bježi. Naglasio je da je nakon toga čuo nešto nalik udarcu, da bi zatim vidio da je kolega M. krenuo za D. i nakon nekih par metara ga uhvatio. Tada je i on krenuo u pravcu D., kako bi pomogao kolegi M., i tom prilikom je vidio da je D.izbacio neke zamotuljke u kojima se nalazila neka zelena biljna materija, za koju misli da se radilo o opojnoj drogi - marihuani. Kako se D. trzao od kolege M., on je tada upotrijebio sprej, tj. poprskao je D. tim sprejom, da bi zatim kolega M. i D. pali na asfalt, nakon čega je kolega M. D. napravio tzv. polugu,  a on mu je stavio lisice na ruke, pa su on i kolega M. D. službenim vozilom odvezli u CB Podgorica. Odgovarajući na pitanja Državnog tužioca ovaj svjedok je objasnio da on nije vidio kada je D.krenuo da bježi, da je tom prilikom udario kolegu M., ali kao što je već prethodno rekao, čuo je neki zvuk nalik na udarac. Kasnije mu je kolega M. rekao da ga je D. nogom udario u predjelu njegove desne noge. </span>
</p>
<p>
<span class="span1">Iz službene zabilješke Uprave policije CB Podgorica - stanica policije za JRM od 29.04.2016 godine proizilazi da su policijski službenici predmetnom prilikom obavljali redovnu patrolnu djelatnost, te da su obilaskom patrolnog reona u ul. S., na raskrsnici sa ul. V B primijetili dva lica kako stoje kod vozila marke "Mercedes" reg. oznaka PG..., za koja su kasnije utvrdili da se radi o licima M. M. i H. D.. Policijski službenici su pristupili legitimisanju i kontroli navedenih lica, i od lica H. D zatražili su ličnu kartu koju isti nije imao kod sebe, i lice H. D. je na pitanje policijskog službenika M.M.a da li posjeduje kod sebe nešto nedozvoljeno odgovorio "nemam ništa". Dalje proizilazi da je odgovor </span><span class="span1">navedenog lica policijskim službenicima bio sumnjiv, i tom prilikom H. D. saopštavaju da će izvršiti pregled, nakon čega prilaze navedenom licu, i u tom trenutku H. D.nogom udara policijskog službenika M. M. u predjelu desne noge, nanoseći mu povredu i daje se u bjekstvo. Nadalje proizilazi da policijski službenik M. M. nakon nekih 1-2m, sustiže H.D.hvata ga rukama za njegovu desnu ruku, našta isti pokušava da se otrgne na način što se trza rukama i tijelom, i tom prilikom udara policijskog službenika M. M. glavom u predjelu lica, tj. lijeve jagodične kosti, onemogućavajući policijskim službenicima da ga savladaju, i isti tom prilikom iz lijeve ruke na zemlju baca dva zamotuljka u PVC foliji, u kojima se nalazila biljna materija zelene boje nalik na opojnu dogu - marihuanu. Policijski službenik S. D. nakon toga prilazi licu H. D. i upotrebljava sprej sa nadražujućim dejstvom radi savladavanja lica, i tom prilikom H.D. pada na asfaltnu podlogu. Policijski službenik M. M. hvata desnu ruku H. D. i uz upotrebu poluge - ključa na laktu, navedeno lice stavlja u bezbjedan položaj, dok mu policijski službenik S. na ruke stavlja sredstva za vezivanje. Konačno proizilazi da policijski službenici nakon toga lice H. D.odvoze u službene prostorije CB-a Podgorica, i predaju na dalji rad i postupanje. </span>
</p>
<p>
<span class="span1">Iz nalaza  i mišljenja sudskog vještaka medicinske struke dr. Š. M. od 22.05.2016 godine proizilazi da je u predmetnom događaju oštećeni M. M. zadobio sledeće povrede: krvni podliv desne strane lica; oguljotina desnog koljena ( promjera 5x5cm); dvije oguljotine lijevog koljena (promjera 2x2cm). Nadalje proizilazi da su navedene povrede posljedica najmanje dvostrukog dejstva (dva udarca), tupim, teškim i zamahnutim mehaničkim oruđem na odgovarajuće predjele tijela (desna strana lica, desno koljeno). Oguljotine u predjelu lijevog koljena mogle su nastati i mehanizmom pada i udara o tvrdu i neravnu podlogu. Konačno proizilazi da navedene povrede i pojedinačno i u svom ukupnom zbiru kod oštećenog M. M. predstavljaju laku tjelesnu povredu.</span>
</p>
<p>
<span class="span1">Iz izvoda iz registra kaznenih evidencija izdatog na ime okrivljenog od strane Ministarstva pravde Crne Gore pod brojem KE 1073/2016 od 08.07.2016 godine proizilazi da je okrivljeni H. D.ranije osuđivan </span><span class="span1">presudom Osnovnog suda u Podgorici K.br. 78/15 od 20.04.2015 godine, zbog krivičnog djela iz čl. 339 st.1 Krivičnog zakonika Crne Gore na kaznu zatvora u trajanju od 3 (tri) mjeseca uslovno na jednu (jednu) godinu.</span>
</p>
<p>
<span class="span1">Uvidom u fotodokumentaciju UP CB Podgorica br. 59-28-244-727/1106 od 29.04.2016 godine proizilazi da se na slici br 1 vidi izgled policijskog službenika M.M. i oštećenja na uniformi označena marker strelicama, na slici br 2 vidi se bliži izgled oštećenja na uniformi, na slici br 3 izgled oštećenja uniforme i povrede, dok se na slici br 4 vidi bliži izgled povrede oštećenog M. M. </span>
</p>
<p>
<span class="span1">Okrivljeni H. D.u navodima odbrane iz prethodnog postupka pred ODT-om Podgorica nije sporio da je predmetnom prilikom policijskim službenicima na njihovo pitanje da li ima nešto zabranjeno kod sebe, odgovorio da nema ništa, iako je u desnom džepu trenerke imao nešto "trave". Takodje nije sporio da je tom prilikom jedan od ta dva zamotuljka trave bacio od sebe iz straha, te da mu je drugi moguće ispao kad su ga policajci savladali i priveli. Na glavnom pretresu okrivljeni istrajava na svojim navodima </span><span class="span1">da kritičnom prilikom nije nikog udario, iako ne spori da je navedeni policajac povrijeđen njegovom krivicom, odnosno misli da je moguće da se policajac tom prilikom kada se on opirao, pao, ogrebao se ili nešto slično. Ovakvi navodi odbrane okrivljenog neosnovani su i sa stanovišta odlučnih činjenica procesno su neodrživi, radi čega sud takve navode odbrane okrivljenog ocjenjuje naknadno pripremljenim, očigledno smišljenim u svrhu i s ciljem izbjegavanja krivice. Okrivljeni u skladu sa odredbama Zakonika o krivičnom postupku ima pravo da se brani na način koji smatra u određenoj fazi postupka najpovoljnijim za sebe, što dalje znači da okrivljeni u navodima odbrane ne mora govoriti istinu, i za to, ne može u krivično-pravnom smislu snositi nikakve konsenkvence, dok je svjedok, pa samim tim i oštećeni kao svjedok dužan da govori istinu, iz čega jasno proizilazi da za okrivljenog i svjedoke u krivičnom postupku važe različite procesne garancije, jer su i njihove uloge u krivičnom postupku drugačije postavljene. </span>
</p>
<p>
<span class="span1">Navode odbrane okrivljenog deplasira iskaz svjedoka oštećenog M. M., čiji iskaz sud cijeni istinitim, objektivnim i prihvatljivim, a koji je tokom postupka u svim stadijumima dosledno i decidno svjedočio da je upravo okrivljeni predmetnom prilikom, u jednom trenutku udario njega u predjelu desne noge, a zatim se dao u bjekstvo, kao i da ga je, pošto je istog sustigao, pokušao da se otrgne i tom prilikom ga udario glavom u predjelu jagodične kosti. Ovakve navode svjedoka oštećenog u bitnom potvrđuje i iskaz svjedoka S.D., koji istina nije vidio sam trenutak kada je okrivljeni oštećenom zadao udarce, ali je svakako čuo nešto nalik na udarac, a potom kolegi M. pomogao u savladavanju otpora okrivljenog, i njegovom lišavanju slobode. Očito je da je svjedok S. u trenutku kada se okrivljeni H. opire hapšenju, bio usredsređen  na lišavanje slobode okrivljenog i sprečavanje okrivljenog u aktivnom pružanju otpora, zbog čega se sasvim  opravdano pokazuju i navodi svjedoka S. da on nije neposredno vidio sam trenutak, odnosno trenutke kada je okrivljeni oštećenom M. zadavao udarce. Iskazi svjedoka oštećenog i svjedoka S. D., pored toga što su po pitanju odlučnih činjenica medjusobno saglasni, kompatibilni su i sa materijalnim dokaznim sredstvima u vidu službene zabilješke UP CB Podgorica od 29.04.2016 godine, u kojoj se opisuju svi momenti predmetnog životnog događaja, te postupanja i neposredna primjena ovlašćenja od strane policijskih službenika. Potrebno je naglasiti da je službene zabilješke u sadržajnom smislu moguće vrednovati kao dokaz, ako su iste zasnovane na neposrednim čulnim opažanjima lica koja preduzimaju službenu radnju, i ukoliko su iste ovjerene pečatom od strane nadležnog organa u čije ime postupaju, što je i u jednom i u drugom slučaju evidentno, pa za sud ni u pogledu materijalne, ni u pogledu formalne podobnosti citirane službene zabilješke nema nikakvih sumnji niti elemenata koji bi osporavali njenu pravnu valjanost, kakav je slučaj i sa fotodokumentacijom UP CB Podgorica br. 59-28-244-727/1106 od 29.04.2016, koja je poslužila za stvaranje kompletnog utiska suda o izgledu povrede oštećenog, oštećenjima na uniformi kod oštećenog, koje su nastale kao rezultat preduzimanja radnji od strane okrivljenog.</span>
</p>
<p>
<span class="span1">Sud cijeni navode odbrane okrivljenog da on kritičnom prilikom nije nikog udario, iako ne spori da je policajac povrijedjen njegovom krivicom. Medjutim, ovakvi navodi odbrane okrivljenog za sud nijesu prihvatljivi, najprije iz razloga što se savremeno krivično pravo zasniva na principu subjektivne odgovornosti, što dalje znači da se pored protivpravnosti kao neophodnog i konstitutivnog elementa svakog krivičnog djela, na strani okrivljenog </span><span class="span1">mora pojaviti i njegova idividualna, odnosno subjektivna krivica, da bi mu se, krivično djelo koje mu se stavlja na teret uopšte moglo pripisati. Radi se naime o načelu krivičnog prava koje predstavlja savremeni civilizacijski imperativ, i koje kao takvo pruža nesumnjiv doprinos u poštovanju ljudskih prava, te ograničenju prava Države u odnosu na lice koje je učinilac konkretnog krivičnog djela.U konkretnom slučaju, navodi odbrane okrivljenog da on nikog nije udario odnosnom prilikom, obesnaženi su svjedočkim iskazom oštećenog, svjedoka S. i drugim materijalnim dokazima provedenim u okviru dokaznog postupka sa glavnog pretresa, tako da po ocjeni suda nema nikakve sumnje o postojanju subjektivne odgovornosti okrivljenog H. D.. Da je oštećeni M. M. u predmetnom događaju zadobio laku tjelesnu povredu u vidu krvnog podliva desne strane lica, dvije oguljotine lijevog koljena i oguljotinu desnog koljena, sud je nepobitno utvrdio iz nalaza i mišljenja vještaka medicinske struke dr. Š.M., koji sud ocjenjuje objektivnim, stručnim i zasnovanim na pravilima medicinske struke i nauke. </span>
</p>
<p>
<span class="span1">Rezimirajući činjenične i pravne aspekte predmetne krivično-pravne stvari, Ovaj sud     zaključuje da su se u radnjama okrivljenog stekli svi subjektivni i objektivni elementi bića krivičnog djela napad na službeno lice u vršenju službene dužnosti iz čl. 376 st.3 u vezi st.1 i 2 Krivičnog zakonika Crne Gore, pa je okrivljeni, na subjektivnom planu postupao sa direktnim umišljanjem kao oblikom krivice, budući da je bio svjestan svog djela i htio njegovo izvršenje. Kvalifikatorna okolnost u odnosu na konkretno krivično djelo i okrivljenog kao izvršioca, očitava se u činjenici što je okrivljeni odnosnom prilikom napao službeno lice u vršenju poslova javne bezbjednosti - oštećenog M. M., i što je kod oštećenog, kao posljedica preduzimanja radnji od strane okrivljenog nastupila laka tjelesna povreda. </span>
</p>
<p>
<span class="span1">Vrednujući sve okolnosti iz čl. 42 Krivičnog zakonika Crne Gore, koje su od uticaja da kazna bude manja ili veća, sud je od otežavajućih okolnosti na strani okrivljenog cijenio njegovu raniju osudjivanost, utvrdjenu uvidom u izvod iz registra kaznenih evidencija, dok je od olakšavajućih okolnosti na strani okrivljenog cijenio stav oštećenog koji se nije pridružio krivičnom gonjenju i nije postavio imovinsko pravni zahtjev, pa je sud, imajući u vidu uz navedeno i stepen krivice okrivljenog, istom utvrdio kaznu zatvora u trajanju od 6 (šest) mjeseci, a potom nalazeći da radi krivično pravne zaštite, nije neophodno da okrivljeni naprijed utvrđenu kaznu zatvora i efektivno izdržava, istu uslovio sa rokom probacije u trajanju od 2 (dvije) godine, čime se, pored svrhe propisivanja i izricanja uslovne osude iz čl. 52 Krivičnog zakonika Crne Gore, ima ostvariti i opšta svrha propisivanja i izricanja krivičnih sankcija iz čl. 4 st.2 Krivičnog zakonika Crne Gore. Prilikom odlučivanja o vrsti i visini krivične sankcije za okrivljenog sud se rukovodio principom individualizacije krivičnih sankcija, pa kod činjenice da je okrivljeni ranije osuđivan za krivično djelo iz oblasti bezbjednosti javnog saobraćaja, te pri stavu oštećenog koji se nije pridružio krivičnom gonjenju protiv okrivljenog, i nije postavio imovinsko pravni zahtjev, sud je stanovišta da izricanje efektivne kazne zatvora za okrivljenog u konkretnom slučaju ne bi opravdavalo svoju svrhu, te je sud ocjene da efektivna kazna zatvora za okrivljenog ne bi ostvarila svrhu kažnjavanja iz čl. 32 Krivičnog zakonika Crne Gore. Dakle, sud je stanovišta da mjera upozorenja sa rokom probacije od dvije godine predstavlja  krivičnu sankciju za okrivljenog koja je adekvatna kako težini izvršenog krivičnog djela, tako i ličnosti okrivljenog kao izvršioca.</span>
</p>
<p>
<span class="span1">Odluku o  troškovima krivičnog postupka sud je donio primjenom odredbi čl. 226, 227 i 229 Zakonika o krivičnom postupku, i obavezao okrivljenog da na račun budžetksih sredstava Crne Gore na ime troškova krivičnog postupka uplati iznos od 60,50 eura koji troškovi se odnose na izradu nalaza i mišljenja po vještaku medicinske struke, dok je sudski paušal u iznosu od 50,00 eura, odmjeren shodno dužini trajanja postupka, složenosti predmeta i imovinskim prilikama okrivljenog. </span>
</p>
<p>
<span class="span1">Na osnovu izloženog, a u smislu čl.374 Zakonika o krivičnom postupku, odlučeno je kao u izreci presude.</span>
</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 10.11.2016 godine</span>
</li>
<p>&nbsp;</p>
<li>
<span class="span1">       Zapisničar                                                                                   S U D I J A </span>
</li>
<li>
<span class="span1">Marina Sekulić                                                            Larisa Mijušković - Stamatović</span>
</li>
<p>&nbsp;</p>
<li>
<span class="span1">DN-a: primjerak presude dostaviti: </span>
</li>
<li>
<span class="span1">- ODT-u, </span>
</li>
<li>
<span class="span1">- Okrivljenom, </span>
</li>
<li>
<span class="span1">- a/a</span>
</li>
<li>
<span class="span1">S u d i j a </span>
</li>
<li>
<span class="span1">____________________</span>
</li>
<p>&nbsp;</p>
<li>
<span class="span1">Postupljeno dana __________________</span>
</li>
<li>
<span class="span1">Namještenik suda __________________</span>
</li>
<p>&nbsp;</p>
</div>
</div>


</body>
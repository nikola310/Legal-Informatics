<h1 align="right">
	K br. 324/11</h1>
&nbsp;<br>
&nbsp;<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
U IME CRNE GORE<br>
&nbsp;<br>
&nbsp;<br>
OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu optuženog &nbsp;K.A., zbog krivičnog djela - falsifikovanje isprave iz čl. 412. st. 2. u vezi st. 1. Krivičnog zakonika, po optužnici Osnovnog državnog tužilaštva u Baru, Kt.br. 47/08 od 29.12.2008. godine, nakon održanog glavnog javnog pretresa u prisustvu zastupnika optužbe zamjenika Višeg državnog tužioca Višnje Medojević, optuženog i branioca optuženog V.M., advokata iz R., dana 20.12.2011. godine donio je i istog dana &nbsp;javno objavio<br>
&nbsp;<br>
&nbsp;<br>
P R E S U D U<br>
&nbsp;<br>
&nbsp;<br>
Optuženi K.A.od oca N. i majke E., rodjene S., rodjen ... godine u P. - Republika Srbija, stalno nastanjen u B.P., ... , Republika Crna Gora, vozač, oženjen, otac jednog maloljetnog djeteta, srednjeg imovnog stanja,&nbsp;<br>
&nbsp;<br>
Na osnovu čl. 373. tč. 2 ZKP-a<br>
&nbsp;<br>
&nbsp;<br>
OSLOBAĐA SE OD OPTUŽBE<br>
&nbsp;<br>
&nbsp;<br>
Da&nbsp; je<br>
&nbsp;<br>
Dana 03.02.2008. godine oko 21,30 časova, na graničnom prelazu Gat V Luke Bar&nbsp; u Baru, upotrijebio preinačenu javnu ispravu, pasoš ser. br...., izdat od državnih organa SRJ na njegovo ime, kao pravu, na način, što je prilikom kontrole putnih isprava i ukrcaja putnika na putnički brod "Sveti Stefan" koji saobraćaja na relaciji Bar-Bari-Bar, ovlašćenim službenim licima MUP-a RCG - Pogranične policije u Baru, pokazao putnu ispravu, na kojoj ispravi je zamijenjena prvobitno postavljena fotografija sa sada postojećom jer tekstualni sadržaj otiska suvog žiga na strani broj 2 sporne putne isprave ne odgovara adekvatnom djelu otiska suvog žiga koji prelazi preko sada postojeće fotografije, jer isti nijesu istovremeno otisnuti,<br>
&nbsp;<br>
- čime bi učinio krivično djelo - falsifikovanje isprave iz čl. 412 st.2. u vezi st.1 Krivičnog zakonika.<br>
&nbsp;<br>
Jer nije dokazano da je učinio djelo za koje je optužen.<br>
&nbsp;<br>
Troškovi krivičnog postupka padaju na teret budžetskih sredstava suda.<br>
&nbsp;<br>
&nbsp;<br>
O b r a z l o ž e n j e<br>
&nbsp;<br>
&nbsp;<br>
Optužnicom Osnovnog državnog tužilaštva u Baru, Kt.br. 47/08 od 29.12.2008. godine stavljeno je na teret optuženom K.A. izvršenje krivičnog djela bliže opisanog u izreci presude.<br>
&nbsp;<br>
Optuženi K.A. je u svojoj odbrani u bitnom naveo da je zaposlen u P., vozi kordinatora Evropske Unije za sjevernu Mitrovicu i stalno putuju iz Prištine za Mitrovicu. Njegovi roditelji žive u P.. Putnu ispravu SRJ br. ...koja glasi na njegovo ime pribavio je 2000 godine u Prištini u Komitetu koja se te godine bavila izdavanjem putnih isprava. Taj komitet za izdavanje putnih isprava i dalje postoji, samo što su kancelariju prebacili u Gračanicu. On je prije ovog pasoša imao pasoš koji je trajao samo dvije godine, i po isteku da bi dobio novi pasoš najnormalnije je aplicirao kako bi isti i dobio. Od godine dobijanja 2002&nbsp; pasoš je koristio više puta i putovao sa istim za inostranstvo, a to je za Makedoniju, Tursku, Bugarsku, Grčku, Hrvatsku. Dana 03.02.2008. godine zajedno&nbsp; sa svojim rodjakom iz Amerike kupili su karte i hteli su turistički da odu na nedelju dana u Italiju. On je na graničnom prelazu predao svoj pasoš i prilikom kontrole policija je ustanovila da žig koji ukoričije fotografiju na pasošu njie ispravan i to su provjerili na nekom aparatu. Kada su ustanovili neke nepravilnosti nijesu mu dozvolili da se ukrca na brod i da otplovi za Italiju. Tvrdi da je pasoš dobio na regularan način. Bilo kakav nedostatak na njegovom pasošu on ne zna. Za putne isprave koje se predaju u Gračanici nadležna je Opština Niš. Na glavnom pretresu dana 20.12.2011.godine je naveo da je&nbsp; putnu ispravu, odnosno pasoš pribavio od MUP-a, kao takvu je koristio od prvog dana pribavljanja navedene putne isprave, tako da nije imao niti motiva da išta mjenja u navedenom pasošu. Sve i da je uočio kakvu neispravnost svakako &nbsp;bi izvadio novi pasoš i ništa ga nije sprečavalo da &nbsp;uzme drugi pasoš, jer nema&nbsp; nikakve logike da&nbsp; koristi krivotvoreni pasoš kada može uzeti drugi pasoš. Radio je kao vozač u&nbsp; UNMIK-u na Kosovu i taj pasoš mu je bio potreban radi putovanja, jer je &nbsp;prelazio preko graničnog prelaza u Srbiju, sa istim pasošom je bio u Hrvatsku, Tursku, Grčku, bezbroj puta u Makedoniju. &nbsp;Nije imao nikakvog razloga, niti je bilo šta mogao da uoči, što bi ukazivalo na neispravnost pasoša. &nbsp;Kritičnom prilikom je kod sebe imao i ličnu kartu, saobraćajnu dozvolu. &nbsp;Nakon što mu je oduzet pasoš, poslije dva mjeseca nije &nbsp;mogao ništa da radi, a više nije radio u UNMIK-u, a novi pasoš nije mogao dobiti jer mu je predmetni pasoš oduzet.<br>
&nbsp;<br>
U dokaznom postupku sud je izveo sledeće dokaze: na saglasan predlog stranaka pročitan je iskaz svjedoka Djurović Veselina, pročitani su potvrda o privremeno oduzetim predmetima bez broja od 03.02.2008.godine izdata od UP PJ Bar na ime K.A., &nbsp;nalaz i&nbsp; mišljenje sudskog vještaka grafologa J.Z. br. 18/08 od 18.02.2008. godine, akt MUP&nbsp; Priština br. 06-733/08 od 19.02.2008.godine, nalaz i mišljenje vještaka grafološke struke V.N. br. 19/08 od 14.04.2008. godine i dopunsko vještačenje od 28.10.2009.godine, &nbsp;nalaz i mišljenje vještaka grafološke struke J.Z. dat na glavnom pretresu 06.08.2009. godine, &nbsp;nalaz i mišljenje vještaka V. N.dat na glavnom pretresu dana 06.08.2009.godine, iskaz vještaka grafologa&nbsp; Z. J. dat na glavnom pretresu 31.05.2010. godine, &nbsp;zapisnik o vještačenju sudskih vještaka I.J. i J.B.od 27.08.2010.godine, dopunski nalaz i mišljenje sudskih vještaka I. J. i J.B. od 30.03.2011.godine.<br>
&nbsp;<br>
Svjedok Djurović Veselin je izjavio da je dana 03.02.2008. godine, sa kolegom Goranom Šainovićem vršio kontrolu ukrcaja putnika na putnički brod "Sveti Stefan". Negdje oko 21,30 časova kontroli putnika pješaka pristupilo je lice koje je prezentovalo putnu ispravu SRJ na ime A.K.. Prilikom prezentovanja putne isprave primjetili su odredjene nepravilnosti na fotografiji, odnosno na suvom žigu gdje je isti otisnut. Putnu ispravu su podvrgnuli aparatu koji služi za otkrivanje falsifikata, tj. pomaže u zumiranju sitne štampe. Na fotografiji je otisnut suvi žig u gornjem desnom uglu, zumiranjem je vidljivo nepodudaranje slova na prvoj strani, odnosno na poledjini iste, što nije moguće jer moraju biti ista slova, samo obratna. Licu su predočili nepravilnosti na šta je isti dementovao činjenice i rekao da je putna isprava legalna. Licu nijesu dozvolili izlasak iz zemlje, već su ga priveli u UP na dalji postupak.<br>
&nbsp;<br>
Iz potvrde o privremeno oduzetim predmetima bez broja od 03.02.2008. godine, izdata od UP PJ Bar na ime K.A. proizilazi da je od optuženog K.A.oduzeto i to: pasoš SRJ ser. br. ... lična karta CG br. 52371 izdata od PJ Bijelo Polje, vozačka dozvola ser. br. CG 00318021, izdata od CB Bijelo Polje, Akreditacija EU lokal securite br. LS.... sve na ime K.A..<br>
&nbsp;<br>
Iz&nbsp; nalaza i mišljenja sudskog vještaka grafologa ing. J.Z. br. 18/08 od 18.02.2008. godine proizilazi&nbsp; da &nbsp;je proučavanjem&nbsp; i ispitivanjem kako obrazca sporne putne isprave (SRJ) ser.br.... koji glasi na ime K.A. tako i sada postojećih podataka upisanih na istoj, te njenim adekvatnim uporedjenjem sa nespornom putnom ispravom SRJ pomoću univerzalnog komparativnog mikroskopa VSC-1 konstatovano je da obrazac prethodno navedene sporne putne isprave orginalan. Ovakva konstatacija temelji se na činjenici da ispitivanjem prethodno navedenog obrazca sporne putne isprave i njegovim uporedjivanjem sa adekvatnim obrazcem nesporne putne isprave (specimen nespornog obrazca putne isprava SRJ) su konstatovane samo izrazite sličnosti koje se ogledaju kako u boji, kvalitetu materijala i u kvalitetu štampe, isto tako i u prisustvu elemenata zaštitne hartije od koje su sačinjeni uporedjivani obrazci (svileni končići žute i plave boje uočenih u masi korištenih hartija&nbsp; uporedjivanih putnih isprava koji djelovanjem UV svijetla fluoresciraju, vodeni žigovi vidljivi tek posmatranjem stranica predmetnog dokumenta prema prodornom svijetlu i isti su istog inteziteta posmatrano i sa lica i naličja stranica). Na prethodno navedenoj spornoj putnoj ispravi koja je i predmet ovog vještačenja nijesu uočeni tragovi mehaničkog radiranja, niti hemijskog brisanja koji bi upućivali na eventualnu izmjenu prvobitno upisanih podataka. Sada postojeći podaci mogu se smatrati prvobitno unijetim podacima. Na prethodno navedenoj spornoj putnoj ispravi koja je i predmet ovog vještačenja nijesu uočeni tragovi mehaničkog tretiranja koji bi ukazivali na eventualno uklanjanje prvobitno postavljene i autentične fotografije lica na koga glasi sporna putna isprava, a zatim naknadno postavljene sada postojeće, te prema tome sada postojeća fotografija se može smatrati provobitno postavljenom fotografijom lica na koga glasi sporna putna isprava.<br>
&nbsp;<br>
Iz akt MUP-a Policijske uprave Priština br. 06-733/08 od 19.02.2008. godine proizilazi da su provjerom kroz kartoteku izdatih putnih isprava, utvrdili da je licu K.A. JMBG..., rodjen ... godine u P., od oca N. i majke E., sa prebivalištem u P...., izdata putna isprava br...., multigram..., datum izdavanja 14.04.2000. godine, izdata od strane Policijske uprave za Prištinu. Provjerom kroz Jedinstveni informacioni sistem MUP-a R. Srbije utvrdili su da je imenovani odjavljen sa prebivalištem iz P. za B.P. dana 29.06.2006. godine.<br>
&nbsp;<br>
Iz nalaza i mišljenja sudskog vještaka grafologa ing. V.N. br. 19/08 od 14.04.2008. godine proizilazi da je ispitivanjem sporne putne isprave&nbsp; (SRJ) ser. br. ...koja glasi na ime K.A. i njegovim uporedjivanjem sa nespornim obrazcem za isto konstatovano je da: obrazac prethodno navedene sporne putne isprave je orginalan. Na pomenutoj ispravi nijesu uočeni tragovi mehaničkog radiranja, niti hemijskog brisanja, koji bi upućivali na eventualnu promjenu prvobitno upisanih podataka, zaština hologramska markica br. A215247 koja se nalazi na donjem lijevom uglu fotografije je pukla. Tekstualni sadržaj u otisku suvoz žiga na strani br. 2 sporne putne isprave, odstupa, tj. različit je od tekstualnog sadržaja u otisku suvoz žiga koji dijelom prelazi preko fotografije. Ovo razmimoilaženje obično nastupa, kada se radi o zamjeni fotografije, odnosno pri pokušaju da se imitira otisak suvog žiga na fotografiji. U konkretnom slučaju, na poledjini stranice sa fotografijom, uočava se dio otiska suvog žiga tekstualne sadržine "BEO" i "INISTRA". dok se u dijelu preko fotografije na podudarnoj površini očitava samo dio riječi "RSTVO". Sporna putna isprava je falsifikovana u smislu što je na istoj izvršena zamjena prvobitno postavljene fotografije, sa sada postojećom.<br>
&nbsp;<br>
Iz dopunskog vještačnje vještaka ing. V.N. br. 19/08 od 28.10.2008. godine proizilazi da je ponovnim ispitivanjem uočeno da je tekstualni sadržaj u otisku suvog žiga koji dijelom prelazi preko fotografije, različit od tekstualnog sadržaja u adekvatnom dijelu otiska suvog žiga na strani 2 sporne putne isprave. Naime, na poledjini stranice sa fotografijom, uočava se dio otiska suvog žiga ćirlične tekstualne sadržine "BEO" i "INISTA" dok se u dijelu preko fotografiije na podudarnoj površini očitava samo dio riječi "RSTVO". Dakle, izvršenim ispitivanjem, konstatovano je da otisak suvog žiga na strani br. 2 sporne putne isprave, ne odgovara adekvatnom djelu otiska suvog žiga koji prelazi preko sada postojeće fotografije, tj. da isti nijesu istovremeno otisnuti.<br>
&nbsp;<br>
Vještak grafološke struke ing. J.Z. se na glavnom pretresu izjasnio&nbsp; da u svemu ostaje pri svom nalazu i mišljenju koji je dao u prethodnom postupku. Objašnjava da elementi koji utiču da li je fotografija sa pasoša mjenjana ili nije su: otisak vodenog žiga koji mora biti jedinstven kako na fotografiji, tako i na hartiji lista iste; nitne koje učvršćuju fotografiju za list hartije moraju biti orginal, te njihov otisak na susjednim stranicama papira takodje mora biti jedinstven bez pojava duplih tragova na stranicama, hologramska markica, koja se nalazi jedinim svojim djelom na fotografiji, a drugim na listu hartije mora biti jedinstvena. Za utvrdjivanje ovih elemenata koristi lupu. Prilikom pregleda sa ovim priručnim sredstvom nije uočio promjenu na vodenom žigu, koji bi ukazivao na eventualno zamjenu fotografije, ali je uočio da nema duplih tragova otisaka metalnih niti na susjednim stranicama, kao ni elemenata koji bi ukazivali na eventualno promjene hologramske&nbsp; markice i na osnovu toga je donio zaključak. Nakon što je upoznat sa nalazom i mišljenjem vještaka N.V.ističe da u svemu ostaje pri svom nalazu i ako lupa sa kojom vrši vještačenje nema mogućnosti koje posjeduje uredjaj sa kojim raspolaže Foreznički centar i sa kojim je vršila vještačenje ing. V.N., sa lupom je gledao pečat i nije primjetio nikakve nepravilnosti. Ponovo je sa lupom gledao fotografiju i nije mogao primjetiti&nbsp; nepravilnosti. Vještak&nbsp; grafolog Z.J. je&nbsp; na glavnom pretresu 31.05.2010.godine&nbsp; izjavio da u svemu ostaje pri nalazu i mišljenju koji je dao u prethodnom postupku i na glavnom pretresu od 06.08.2009.godine i nema ništa drugo da doda. &nbsp;<br>
&nbsp;<br>
Vještak grafološke struke ing. V.N. se na glavnom pretresu izjasnila da u svemu ostaje pri datom nalazu i mišljenju iz prethodnog postupka, stim što objašnjava da u njenom nalazu prilikom pregleda sporne putne isprave konstatovala je da je obrazac orginalan, da na istoj nijesu uočeni tragovi mehaničkog radiranja ili hemijskog brisanja koji bi upućivali na promjenu provobitnih podataka koji se odnose na imaoca putne isprave. Konstatovano je da je zaštitna hologramska markica koja se nalazi u donjem lijevom uglu pukla.Medjutim, obzirom da nije imala mogućnosti za provjeru da li je ista zadužena u UZ putnu ispravu ... nije tu činjenicu uzela kao dokaz eventualnog falsifikovanja. Što se tiče suvog žiga&nbsp; koji se prilikom izdavanja neke putne isprave kao dodatni element zaštite vrši se otiskivanje suvog žiga na poledjini stranice fotografije, na način, što dio tog suvog žiga obuhvata i fotografiju, kao element zaštite od falsifikovanja. U konkretnom slučaju konstatovano je da postoji razmimoilaženje u tekstualnoj sadržini otiska suvog žiga na poledjini stranice sa fotografijom i djela otiska suvog žiga koji prelazi preko fotografije. Prilikom ispitivanja fotografija&nbsp; je koristila&nbsp; konporativni mikroskop "Projektina&nbsp; Dokuboks". Ovaj uredjaj posjeduje više mogućnosti za ispitivanje dokumenata uz primjenu različitih svetala. U konkretnom slučaju ispitivanje pod kosim svjetlom na poledjini stranice sa fotografijom uočen je dio otiska suvog žiga ćirlične tekstualne sadržine "BEO" i "INISTA", ostatak nije vidljiv, dok se u djelu preko fotografije na podudarnoj površini očitava samo dio riječi "RSTVO" kojeg nema na drugoj strani, što je u suštini nelogično, jer bi moralo da se očita ono što je otisnuto sa druge strane. Upravo iz razloga što ovaj aparat posjeduje veće mogućnosti on je savremeniji od obične lupe sa kojom vještak J. raspolaže. Mogućnost oštećenja postoji kod zaštitne hologramske markice, a kod same tekstualne sadržine ne postoji mogućnost oštećenja i izmjene tekstualne sadržine. Postoji mogućnost da se sa manjim pritiskom pritisne žig na fotografiji, ali se u konkretnom slučaju radi o potpuno različitom tekstu, jer se na poledjini uočava jedan tekst, a na drugoj drugi tekst. U konkretnom slučaju ne isključuje se mogućnost da može fotografija da se menja, s obzirom na loš pasoš, sve da je to fotografija druge isprave ne mjenja njen nalaz u smislu da ta fotografija nije bila na tom mjestu kada je otisnut suvi žig sa poledjine. Kada dobije putnu ispravu&nbsp; nezna da li je to lice na fotografiji putne isprave, ne vrši prepoznavanje lica, nego utvrdjuje da li je ispravna fotografija. Nakon što joj je pročitan dopis MUP Srbije br. 06 br. 733/08 od 19.02.2008. godine ističe da svoje mišljenje je zasnovala na činjeničnom stanju, na trgovima koje je uočila na samoj putnoj ispravi. Nakon što je V.N. uzela lupu od vještaka Z.J. i istom pregledala fotografiju uočila je navedene nepravilnosti.<br>
&nbsp;<br>
Iz zapisnika o vještačenju tima - sudskih vještaka I.J. i J.B. od 27.08.2010.godine utvrdjeno je da &nbsp;u putnoj ispravi serijskog broja..., koja je dana 14.04.2000.godine, od strane MUP-a R Srbije SUP-a Prištine, izdata na ime K.A., je izvršena &nbsp;zamena prvobitne postavljenje fotografije, sada postojećom.<br>
&nbsp;<br>
Iz dopunskog &nbsp;nalaza i mišljenje tima - sudskih vještaka I.J. i J.B. od 30.03.2011. godine&nbsp; utvrdjeno je da &nbsp;&nbsp;su &nbsp;u zapisniku o vještačenju Del br. 07/11-10 od 27.08.2010. godine, vještaci &nbsp;po obavljenim potrebnim ispitivanjima (navedenim u nalazu) odgovarajući na direktno pitanje suda »da li je javna isprava – pasoš ser br. ... izdata&nbsp; od državnih organa SRJ, odnosno da li je na istom pasošu izvršena promena fotografije« mišljenje formulisali kao: »u putnoj ispravi serijskog broja ..., koja je dana 14.04.2000.godine&nbsp; od strane MUP-a R. Srbije SUP-a Prištine, izdata na ime K.A., izvršena je zamjena prvobitne postavljene fotorafije, sada postojećom. Do ovog zaključka, vještaci su došli isključivo na osnovu ispitivanja otiska suvog žiga, koji je kao elemenat zaštite namenjen ekspertima, i predstavlja najveću prepreku falsifikatorima kod zamene fotografije, za razliku od nitni, a posebno zaštitne markice – holograma, koji su kao elemenat&nbsp; zaštite, namenjeni za široku i brzu kontrolu, ali kao takvi i nisu tehnički nepremostiva prepreka za falsifikatore. Mada odsustvo tragova promene nitni, kao i tragova skidanja zaštitne markice – holograma, neupućeni mogu proglasiti kao dokaz autentičnosti postavljanja fotografije, to medjutim, u slučajevima, kada postoje razlike kod otisaka suvog žiga, sasvim izvesno, predstavlja pogrešan zaključak. Vještaci objašnjavaju, da reljefni tragovi&nbsp; otisaka suvog žiga, nastaju obostranim djelovanjem mehaničke sile pomoću metalnih (»muško – ženskih«) delova suvog žiga, istovremeno, na obe strane podloge (npr. prednju stranu fotografije i poledjinu stranice putne isprave), što praktično znači da, svako medjusobno značajnije odstupanje dela otisaka, koji se nalazi na fotografiji i dela otisaka koji se nalazi na stranici ispod fotografije , pruža osnov za sasvim siguran zaključak da oni nisu nastali istovremeno. Imajući u vidu, s jedne strane, da logičan redosled tehnoloških postupaka, pri postavljanju fotografije, uvek počinje lepljenjem fotografije na stranicu (lepak je na stranicu nanesen u postupku izrade samog obrasca i aktivira se ukljanjanjem zaštitne folije), kao i da je, s druge strane, prilikom otiskivanja potrebno obrazac putne isprave dovesti u odredjeni položaj prema suvom žigu i njegovom nosaču, što praktično isključuje mogućnosti greške (izuzimajući zlonamerno postupanje). Vještaci ističu, da su, u konkretnom slučaju, uporedjivanjem dela otisaka suvog žiga, koji se nalazi na fotografiji sa odgovarajućim delom, koji se nalazi na poledjini same stranice, konstatovane: a) izražene razlike u sadržaju (uporedjeni tekstovi su po sadržaju&nbsp; slični, ali ne i isti) i b) izražene razlike u medjusobnom odnosu (prostornom rasporedu) slova, koja se nalazi u prvom redu teksta u odnosu na drugi red teksta, kod uporedjenih delova otisaka suvog žiga, što je u zapisniku o obavljenom veštačenju detaljno objašnjeno. Razlike konstatovane na opisani način , sasvim izvesno znače, da prilikom nastanka otisaka suvog žiga, na stranici putne isprave, nije bila pričvršćena sada postojeća fotografija, ali zbog razlike u prostornom rasporedu&nbsp; slova izmedju prvog i drugog reda teksta , sasvim izvesno znači i to, da je za nastajanje dela otisaka, koji se nalazi na sada postojećoj fotografiji , ili korišćen drugi suvi žig (koji ima drugačiji&nbsp; prostorni &nbsp;raspored slova) ili je taj deo otiska na sada postojeću fotografiju nanesen ručno (»nacrtan«). Budući da izvršenim ispitivanjem nisu konstatovana veća&nbsp; odstupanja kod kružne granične linije otisaka (granična linija je »uklonjena« a tekst nije), kao ni pojava dupliranih delova otisaka, koji bi ukazivali na nemarnost ili grešku pri postavljanju fotografije , a imajući u vidu, da se uz zahtjev predaju dve fotografije, kao i da eventualna upotreba dva suva žiga, ili nanošenje dela otiska ručno, potpuno isključuje mogućnost slučajne greške, vještaci su zaključili da u tehničkom smislu, postojeća fotografija&nbsp; imaoca putne isprave, nije ispravno otvorena i formulisali su mišljenje (zaključili) da je u konkretnom slučaju, »izvršena zamena prvobitne postavljene fotografije, sada postojećom«. Alternativa ovakvom zaključku može biti, samo : nepostojanje prvobitno postavljene fotografije, što bi značilo, da prilikom izdavanja putne isprave u njoj nije ni bila postavljana fotografija, što je, kao slučajna greška, takodje, potpuno isključivo. U praksi su, naime, poznati slučajevi da se u putnu ispravu prilikom izdavanja, namerno postavi fotografija nekog drugog lica, pa da se ona zameni fotografijom&nbsp; lica na čije ime putna isprava glasi, kao i slučajevi, da se fotografija lica na čije ime putna isprava glasi, zameni fotografijom nekog drugog lica, pa se posle izvesnog vremena ponovo vrati fotografija&nbsp; lica na čije ime putna isprava glasi, ali ne ista, već neka druga, budući da se prvo postavljena obično ošteti prilikom skidanja. Prema tome, vještaci u svemu ostaju kod nalaza i mišljenja, datog u zapisniku o obavljenom vještačenju Del. Br. 07/11-10 od 27.08.2010.godine, ističući da je ono zasnovano na materijalnim tragovima, koji su tumačeni na osnovu dugogodišnjeg iskustva, ali bez upuštanja&nbsp; u pravno tumačenje, ko je eventualno, i na koji način , izvršio neko krivično djelo, budući da to, prevazilazi okvire veštačenja i predstavlja nadležnost Suda.<br>
&nbsp;<br>
Sud je donio rješenje da se neće &nbsp;izvodi dokaz pribavljanjem izvoda iz kaznene evidencije za optuženog, jer je isti rodjen na teretoriji druge države, pa bi pribavljanje ovog dokaza vodilo odugovlačenju krivičnog postupka.<br>
&nbsp;<br>
Ocjenom izvedenih dokaza nije utvrdjeno da je optuženi K.A. učinio &nbsp;krivično djelo koje mu se stavlja na teret. Optuženi ne priznaje izvršenje krivičnog djela u bitnom navodeći da je pasoš pribavio na regularan način te da nije znao&nbsp; da postoji bilo kakav nedostatak na istom. Sud je odbranu optuženog u cjelosti prihvatio.<br>
&nbsp;<br>
&nbsp;U postupku je utvrđeno &nbsp;da je optuženi dana 03.02.2008. godine oko 21,30 časova, na graničnom prelazu Gat V Luke Bar&nbsp; u Baru, prilikom kontrole putnih isprava i ukrcaja putnika na putnički brod "Sveti Stefan" koji saobraćaja na relaciji Bar-Bari-Bar, ovlašćenim službenim licima MUP-a RCG - Pogranične policije u Baru, pokazao svoju putnu ispravu pasoš ser. br...., izdat od državnih organa SRJ, na kojoj ispravi je zamijenjena prvobitno postavljena fotografija sa sada postojećom.<br>
&nbsp;<br>
Navedeno činjenično stanje utvrđeno je iz rezultata glavnog pretresa. Naime, iz &nbsp;iskaza svjedoka Djurović Veselina, koji iskaz je&nbsp; &nbsp;sud prihvatio kao objektivan i uvjerljiv, utvrdjeno je da je optuženi dana 03.02.2008.godine oko 21,30 časova, na graničnom prelazu Gat V Luke Baru u Baru&nbsp; prilikom kontrole&nbsp; isprava pokazao pasoš serijskog broja ... izdat od državnih organa SRJ, kojom prilikom su primećene odredjene nepravilnosti na fotografiji, pa su putnu ispravu&nbsp; podvrgnuli aparatu koji služi za otkrivanje falsifikata, pri čemu je utvrdjeno da je na fotografiji&nbsp; otisnut suvi žig u gornjem desnom uglu, a zumiranjem je vidljivo nepodudaranje slova na prvoj strani, odnosno na poledjini iste. Kako se vještak J.Z. u svom nalazu i mišljenju izjasnio da na putnoj ispravi nijesu uočeni tragovi mehaničnog rediranja, niti hemijskog brisanja i da se sada postojaća fotografija može smatrati prvobitno postavljenom fotografijom lica na koje glasi sporna putna isprava, sud je sproveo novo vještačenje po vještaku V.N., koja se u svom nalazu odredjeno izjasnila da je sporna putna isprava SRJ ser. br. ...koja glasi na ime K.A. falsifikovana u smislu što je na istoj izvršena zamjena provobitne postavljene fotografije sa sada postojećom.<br>
Sud je na glavnom pretresu&nbsp; izvršio usaglašavanje nalaza i mišljenja vještaka grafološke struke J.Z. i V.N.,&nbsp; kojom prilikom su vještaci J. Z. i V.N. ostali pri svojim nalazima i mišljenima. S obzirom da su nalazi vještaka&nbsp; u suprotnosti sud je&nbsp; odredio novo vještačenje koje je povjereno timu vještaka, grafologa, radi utvrdjivanja odlučnih činjenica u navedenoj krivično pravnoj stvari.&nbsp; Iz nalaza i mišljenja vještaka grafologa I.J. i J.B. od 27.08.2010.godine i njihovog pojašnjenja datog&nbsp; u dopunskom nalazu i mišljenju od 30.03.2011.godine, nesporno je utvrdjeno&nbsp; da je u konkretnom slučaju izvršena zamjena prvobitno postavljene fotografije&nbsp; sa sada postojećom, jer tekstualni sadržaj otiska suvog žiga na strani 2 sporne putne isprave ne odgovara adekvatnom djelu otiska suvog žiga koji prelazi preko sada postojeće fotografije. Kod ovakvog stanja stvari sud je prihvatio nalaz i mišljenje tima vještaka&nbsp; I.J. i J.B.,&nbsp; kao i nalaz vještaka&nbsp; grafologa V.N.,&nbsp; jer su&nbsp; isti zasnovani na pravilima nauke i struke, dok je nalaz i mišljenje vještaka J.Z. cijenio kao neprihvatljiv. Dakle, u postupku je nesporno utvrdjeno da je predmetna putna isprava falsifikovana, odnosno&nbsp; preinačena, jer je promijenjen njen bitan elemenat - fotografija, na način što je zamjenjena prvobitno postavljena fotografija sa sada postojećom. Medjutim, u postupku nije dokazano da je radnje koje su mu stavljene na teret izvršio optuženi. Nije logično da optuženi koji je pasoš dobio na regularan način, u putnu ispravu- pasoš vrši zamijenu prvobitno postavljene fotografije, jer optuženi nije imao interesa za te radnje. Optuženi koji nije bio svjestan navedenih nepravilnosti upotrijebio &nbsp;je preinačenu javnu ispravu, pasoš ser. br...., izdat od državnih organa SRJ na njegovo ime. Dakle, &nbsp;imajući u vidu odbranu optuženog&nbsp; koji je u bitnom naveo da je pasoš dobio na regularan način, te da nije znao da postoji bilo kakav nedostatak na njegovom pasošu, u konkretnom slučaju kod optuženog nije postojala svijest da posjeduje preinačenu putnu ispravu u namjeri da je upotrijebi kao pravu. Da bi konstrukcija navedena u optužnici bila osnovana bilo bi potrebno da je optuženi sve radnje preduzimao sa unaprjed stvorenom namjerom, dakle, za krivicu je potreban umišljaj koji obuhvata svijest da je predmetna putnu ispravu preinačena u namjeri da se kao takva upotrijebi kao prava, koja po&nbsp; ocjeni suda u konkretnom ne postoji.&nbsp; Prema tome, izvedeni dokazi upućuju samo na odredjeni stepen sumnje da je optuženi&nbsp; učinio&nbsp; krivično djelo koje mu je stavljeno na teret. Stoga je sud u skladu sa čl.3 st.3 ZKP-a sumnju o postojanju činjenice koje čine obilježje krivičnog djela riješio na način koji je povoljniji za optuženog, odnosno primjenom čl.373 tač.2 ZKP-a&nbsp; oslobodio ga od optužbe.<br>
&nbsp;<br>
Odluka o troškovima krivičnog postupka zasniva se na odredbi čl. 230 st.1 ZKP-a, zbog čega troškovi krivičnog postupka padaju na teret budžetskih sredstava suda.<br>
&nbsp;<br>
Sa izloženog odlučeno je kao u izreci presude.<br>
&nbsp;<br>
OSNOVNI SUD U BARU<br>
Dana 20.12.2011. godine<br>
&nbsp;<br>
&nbsp;<br>
&nbsp;ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A<br>
Amira Nikičić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ljiljana Joković &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
PRAVNA POUKA: Protiv ove presude može se izjaviti<br>
žalba Višem sudu u Podgorici u roku od 15 dana od dana<br>
prijema pismenog otpravka, preko ovog suda u dva primjerka.<br>
&nbsp;<br>
DNA:<br>
1 x ODT,<br>
1 x optuženi,<br>
1 x branilac optuženog,<br>
1 x&nbsp; spisi<br>

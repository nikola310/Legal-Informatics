<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.8in 1.0in;}
.p1{text-align:center;hyphenate:auto;font-family:Arial;font-size:12pt;}
.p2{text-indent:0.5in;margin-left:3.5in;text-align:end;hyphenate:auto;font-family:Arial;font-size:12pt;}
.p3{text-indent:0.5in;margin-left:3.5in;text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:10pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title> 
</title>
<meta content="zorica.dabetic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span class="s1">U </span><span>IME CRNE GORE!</span>
</p>
<p class="p2">
<span>              Posl.br.K. 44/13</span>
</p>
<p class="p3"></p>
<p class="p4">
<span>               OSNOVNI SUD U HERCEG NOVOM, po sudiji Leković Branislavu, uz učešće zapisničara Milović Tereze, u krivičnom predmetu protiv okrivljenog V.N., zbog krivičnog djela nedozvoljeno držanje oružja i eksplozivnih materija iz čl.403 st.1 KZ, povodom optužnog  predloga ODT Herceg Novi Kt.br.80/13 od 09.04.2013.godine, nakon održanog glavnog i javnog pretresa dana 07.06.2013. godine, u odsustvu okrivljenog V.N., u prisustvu ODT Zejnilagić Snježane i branioca okrivljenog po službenoj dužnosti adv.V.B., donio je i javno objavio slijedeću </span>
</p>
<p class="p4"></p>
<p class="p1">
<span>P R E S U D U </span>
</p>
<p class="p5"></p>
<p class="p4">
<span class="s1">             </span><span>Okrivljeni V.N.,jmb ... od oca V.,rođenog ... godine u B.,sa prebivalištem u B., ul. ....,nepoznatog boravišta,neosuđivan.</span>
</p>
<p class="p4">
<span>                                                    </span><span class="s1">                                                             </span>
</p>
<p class="p1">
<span>K  r  i  v     j  e</span>
</p>
<p class="p1"></p>
<p class="p6">
<span>Što je :</span>
</p>
<p class="p4"></p>
<p class="p4">
<span>	U vremenu od 01. maja do 30 juna 2011. godine u Herceg Novom, neovlašćeno, bez odobrenja, suprotno čl.6 Zakona o izmjenama i dopunama Zakona o oružju (Sl. list CG br.20/2011), bez odgovarajuće isprave o oružju u iznajmljenom stanu držao vatreno oružje – pištolj marke „Zastava“ cal.br. 6,35 mm serijskog broja ET-830387 i 24 metka, </span>
</p>
<p class="p4">
<span>	    </span>
</p>
<p class="p6">
<span>- čime je izvršio krivično djelo nedozvoljeno držanje oružja i eksplozivnih materija iz čl. 403 st.1 KZ.</span>
</p>
<p class="p6"></p>
<p class="p6">
<span>   pa ga sud, na osnovu čl. 403 st.1 KZ, i primjenom čl. 4, 32, 36, i 42 Kzte čl.374,229.stav 1 ZKP-a</span>
</p>
<p class="p4"></p>
<p class="p7">
<span>OSUĐUJE</span>
</p>
<p class="p6"></p>
<p class="p6">
<span>Na kaznu zatvora u trajanju od 3 (tri) mjeseca u koju kaznu mu se uračunava vrijeme provedeno na zadržavanju u policiji od 30.06.2011. godine do 01.07.2011. godine.</span>
</p>
<p class="p6"></p>
<p class="p6">
<span>Na osnovu čl.75 st.1 KZ okrivljenom P.V. izriče se MJERA BEZBJEDNOSTI oduzimanja</span><span class="s1"> </span><span>predmeta – pištolja marke „Zastava“ cal.br. 6,35 mm serijskog broja ET – 830387 i 24 metka cal. 6,35 mm.</span><span class="s1"> </span>
</p>
<p class="p4"></p>
<p class="p6">
<span>Na osnovu čl.229 st. 1 ZKP-a okrivljeni se obavezuje da plati troškove krivičnog postupka u paušalnom iznosu od 50,oo eura. </span>
</p>
<p class="p5"></p>
<p class="p1">
<span>O b r a z l o ž e nj e:</span>
</p>
<p class="p4"></p>
<p class="p6">
<span>ODT Herceg Novi podnio je optužni predlog Kt.br.80/13 od 09.04.2013. godine, protiv okrivljenog V.N. zbog  krivičnog djela  nedozvoljeno držanje oružja i eksplozivnih materija iz čl. 403 st.1 KZ,  bliže opisanog  u izreci ove presude. Konačno, u završnoj riječi je naveo da ostaje pri optužnom predlogu jer je izvedenim dokazima potvrđeno da je okrivljeni izvršio djelo koje mu je stavljeno na teret, te je predložio sudu da okrivljenog oglasi krivim i da ga osudi na kaznu zatvora u trajanju od tri mjeseca.</span>
</p>
<p class="p6"></p>
<p class="p6">
<span>Glavni pretres je održan u odsustvu okrivljenog V.N. na osnovu rješenja ovog suda Kv.33/13 od 24.05.2013 godine jer je nadostupan sudu i državnim organima.</span>
</p>
<p class="p4">
<span>     </span>
</p>
<p class="p4">
<span>            U dokaznom postupku sud je izveo dokaze uvidom u spise predmeta Osnovnog suda Herceg Novi K.28/13,te čitanjem zapisnika Uprave policije PJ Herceg Novi od 30.06.2011. godine o pretresanju stana, čitanjem potvrde UP PJ Herceg Novi o privremeno oduzetim predmetima br. 240/11-3569 od 30.06.2011. godine i potvrde br. 240/11-3569/4 od 30.06.2011. godine, te čitanjem izvještaja UP – Forenzičkog centra Danilovgrad o balističkom vještačenju br. 2907/11, vršenjem uvida u fotodokumentaciju Uprave policije PJ Herceg Novi br. 208/11 od 30.06.2011. godine, , čitanjem službene zabilješke UP PJ Herceg novi od 19.03.2013 godine i dopisa UP Sektor kriminalističke policije od 19.07.2012 godine i dopisa od 14.08.2012 godine i  vršenjem uvida u izvještaj iz kaznene evidencije za okrivljenog V.N..</span>
</p>
<p class="p4">
<span>	</span>
</p>
<p class="p4">
<span>	Iz potvrde Uprave policije PJ Herceg Novi o privremeno oduzetim predmetima br. 240/11-3569 od 30.06.2011. godine i potvrde br. 240/11-3569/4 od 30.06.2011. godine proizilazi da je ovlašćeni policijski službenik prilikom ličnog pregleda okrivljenog P.V., od istog oduzeo iz crne platnene torbice marke „la costa“ sledeće predmete: jedan pištolj marke CZ kal.6,35 mm, fabričkog broja ET-830387, sa pet metaka u okviru, bez oružnog lista, te da je od okrivljenog oduzeo jednu kutiju metaka kalibra 6,35 mm sa devetnaest kamada municije, koji predmeti su pronađeni u njegovoj crnoj platnenoj torbi, u spavaćoj sobi iznajmljenog stana.</span>
</p>
<p class="p4"></p>
<p class="p4">
<span>	Iz zapisnika Uprave policije PJ Herceg Novi o pretresanju stana od 30.06.2011. godine i fotodokumentacije Uprave policije PJ Herceg Novi br. 208/11 od 30.06.2011. godine, proizilazi da su službenici UP PJ Herceg Novi navedenog dana izvršili pretres iznajmljenog stana u ul ..., Herceg Novi, koji pretres je obavljen bez prisustva svjedoka jer nije bilo moguće obezbjediti njihovo prisustvo, a postojala je opasnost od odlaganja, te da je pretresu prisustvovao držalac stana P.V., JMBG .... Dalje je konstatovano da su u predmtnom stanu, u spavaćoj sobi, u crnom platnenom koferu pronađena jedna kutija metaka kalibra 6,35 mm u kojoj se nalazilo 19 komada municije.</span>
</p>
<p class="p4">
<span>	Iz izvještaja UP–Forenzičkog centra Danilovgrad o balističkom vještačenju br. 2907/11 proizilazi da predmetni pištolj na kome je ispisano „Zastava ET-830387“, a koji ispaljuje pištoljsku municiju kalibra 6,35 mm, nije serijski fabrički proizvod, te da se isti tretira kao vatreno oružje, a da je hemiskom analizom utvrđeno da je iz istog pucano nakon čega cijev nije čišćena. Takođe, iz izvještaja proizilazi da komparacijom čaura i projektila ispaljenih iz predmetnog oružja sa čaurama i projektilima iz zbirke po NN počiniocima, koje posjeduju u FC, nijesu nađene podudarne karakteristike.</span>
</p>
<p class="p6">
<span>Iz službene zabilješke UP PJ Herceg novi od 19.03.2013 godine proizilazi da je sačinjena od strane monodaktiloskopera  Uprave policije PJ H.novi povodom izvršene identifikacije na osnovu papilarnih linija,a da je predmet identifikacije lice V.N..Dalje proizilazi da je izvršeo komparativno upoređenje dostavljenih otisaka na ime V.N. od oca V.,rođen ... godine u B.,koje su dostavljene od strane NCB Interpol Podgorica ,sa otiscima krimtehnički obrađenog lica kod PJ H.Novi koje je za sebe dalo podatke da je P.V.  od oca V.,rođen ... godine u B..Naglašeno je da je ovom prilikom utvrđeno da su otisci identični,odnosno da potiču od istog lica.</span>
</p>
<p class="p6">
<span>Iz dopisa UP Sektor kriminalističke policije od 19.07.2012 godine i dopisa od 14.08.2012 godine proizilazi da u evidenciji građana R.Srbije,ali da otisak desnog kažiprsta na daktiloskopskom fišu koji je dostavljen nije identičan sa otiskom prsta na kartonu deponovane lične karte za to lice.Takođe je utvrđeno da je u AFIS sistemu Srbije registrovano lice sa identičnim otiscima  a sa podacima V.N.,rođen ... godine u B..</span>
</p>
<p class="p4">
<span>	</span>
</p>
<p class="p6">
<span>Sud je prihvatio navedene pismene dokaze kao vjerodostojne jer su izdati od strane nadležnog organa u zakonitoj proceduri, a na iste nije bilo primjedbi. Ovi dokazi su od značaja jer je iz istih utvrđeno da je okrivljeni V.N. kritičnog dana neovlašćeno bez odobrenja držao predmetno oružje,te da je tom prilikom službenicima policije dao lažne podatke o sebi,odnosno da sse zove P.V.,od oca V.,rođen ... godineu V..</span>
</p>
<p class="p6"></p>
<p class="p6">
<span>Iz spisa predmeta ovog suda K.28/13 proizilazi da je vođen krivični postupak protiv okrivljenog P.V. zbog kerivičnog djela iz čl.403.stav 1.KZ te da je tužilac odustao od optužbe protiv okrivljenog P.V. jer je naknadno utvrđeno da je isti za sebe dao lažne podatke . u tom postupku okrivljeni Petranović je saslušan u pretkrivičnom postupku,kojom prilikom je naveo da je došao u Herceg Novi radi oporavka jer ima trajni invaliditet lijeve noge, odnosno ista mu je skraćena, koju povredu je zadobio kada je ranjen iz vatrenog oružja, najvjerovatnije greškom ispred svoje kuće u Beogradu. Objasnio je da je tom prilikom doživio traumu i pretrpio veliki strah, a da mu predmetni pištolj dobio od dobrog druga iz Beograda nedugo poslije ranjavanja, te da taj pištolj nosi samo kada ide u nepoznata mjesta, a to iz razloga što nikada nije rasvijetljeno ko je pucao na njega, te zbog toga što je invalid, zbog čega je ovom prilikom pronađen pištolj u stanu u kojem je boravio u Herceg Novom u ul. .... Istakao je da je u veoma teškom zdravstvenom stanju, jer ima infekciju kostiju – stafilokokaaureus, te da je u toku dva mjeseca rehabilitacije u Igalu postigao veliki napredak, te da ne bi smio da stane sa terapijom jer bi to prouzrokovalo trajne posledice na njegovo zdravstveno stanje. Posebno je istakao da se kaje što je sa sobom nosio predmetni pištolj.   </span>
</p>
<p class="p6"></p>
<p class="p6">
<span>Iz izvještaja iz kaznene evidencije za okrivljenog V.N. proizilazi da isti ranije nije osuđivan .</span>
</p>
<p class="p4"></p>
<p class="p6">
<span>   S toga, na osnovu izvedenih pismenih dokaza, utvrđeno je da  je okrivljeni V.N. u vremenu od 01. maja do 30 juna 2011. godine u Herceg Novom, neovlašćeno, bez odobrenja, te bez odgovarajuće isprave o oružju, u iznajmljenom stanu držao vatreno oružje – pištolj marke „Zastava“ cal.br. 6,35 mm serijskog broja ET-830387 i 24 metka, koje predmete su pronašli službenici UP PJ Herceg Novi prilikom pretresa navedenog stana.</span>
</p>
<p class="p6"></p>
<p class="p6">
<span>U naprijed opisanim radnjama okrivljenog, sud je našao sva bitna obilježja krivičnog djela nedozvoljeno držanje oružja i eksplozivnih materija iz čl.403.st.1.KZ pa ga je zbog istog oglasio krivim i osudio. Naime, protivno odredbama čl.6. Zakona o izmjenama i dopunama zakona o oružju, okrivljeni je u iznajmljenom stanu, bez odgovarajuće isprave o oružju, držao vatreno oružje pištolj marke „Zastava“ cal.br. 6,35 mm serijskog broja ET-830387 i 24 metka, iako je znao da je njihovo držanje i nošenje bez odobrenja nadležnog organa zabranjeno fizičkim licima.</span>
</p>
<p class="p4"></p>
<p class="p6">
<span>U odnosu na oblik vinosti, sud je utvrdio da je okrivljeni predmetno krivično djelo počinio sa umišljajem, jer je bio svjestan da je neovlašćeno i bez odobrenja držao navedeno oružje i municiju.</span>
</p>
<p class="p4"></p>
<p class="p4">
<span>            Prilikom odlučivanja o kazni sud je okrivljenom kao olakšavajuću okolnost cijenio okolnost ranije nije osuđivan,dok otežavajućih okolnosti niej bilo.</span>
</p>
<p class="p6"></p>
<p class="p6">
<span>Cijeneći naprijed navedene okolnosti, sud je okrivljenog osudio na kaznu zatvora u trajanju od 3 (tri) mjeseca, pri čemu je uvjerenja da je navedena kazna adekvatna težini počinjenog krivičnog djela i stepenu krivice okrivljenog kao počinioca, te da će se navedenom kaznom u okviru opšte svrhe izricanja krivičnih sankcija predvidjene čl.4 KZ ostvariti i svrha kažnjavanja iz čl.32 istog Zakona. </span>
</p>
<p class="p6">
<span>Na osnovu čl.51. st.1. KZ odlučeno je da se okrivljenom u utvrđenu kaznu zatvora uračuna vrijeme koje je proveo na zadržavanju u policiji od 30.06.2011. godine do 01.07.2011. godine.</span>
</p>
<p class="p6"></p>
<p class="p6">
<span>Na osnovu čl.75 st.1 KZ, okrivljenom je izrečena mjera bezbjednosti oduzimanja predmeta, i to pištolja marke „Zastava“ cal.br. 6,35 mm serijskog broja ET-830387 i 24 metka cal.6,35 mm, jer su upotrijebljeni za izvršenje krivičnog djela, a svojina su okrivljenog.</span>
</p>
<p class="p6">
<span>     </span>
</p>
<p class="p6">
<span> Na osnovu čl. 229 st.1 ZKP-a okrivljeni je obavezan da ovom sudu nadoknadi troškove postupka u paušalnom iznosu od 50,oo €, koji su odmjereni u skladu sa dužinom trajanja i složenosti ovog postupka, te imovnim stanjem okrivljenog.</span>
</p>
<p class="p6"></p>
<p class="p1">
<span>OSNOVNI SUD U HERCEG NOVOM</span>
</p>
<p class="p1">
<span>Dana,  07.06.2013. godine</span>
</p>
<p class="p4"></p>
<p class="p4">
<span>Zapisničar                                                                             	     Sudija</span>
</p>
<p class="p4">
<span>Milović Tereza                                                                    Leković Branislav</span>
</p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude dozvoljena je žalba</span>
</p>
<p class="p4">
<span>u roku  od  8 dana od dana prijema </span>
</p>
<p class="p4">
<span>Višem sudu u Podgorici, putem ovog suda.</span>
</p>
<p class="p4"></p>
<p class="p8">
<span>DNA:</span>
</p>
<p class="p8">
<span>- ODT H.NOVI</span>
</p>
<p class="p8">
<span>- braniocu okrivljenog</span>
</p>
<p class="p8">
<span>- U spise</span>
</p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br.756/14</span>
</p>
<p style="text-align:center;">
<span>U IME CRNE GORE</span>
</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće zapisničara Sanje Radević, u krivičnom predmetu protiv okrivljenog R. V., zbog krivičnog djela laka tjelesna povreda iz čl. 152.st.2 u vezi st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva Kt.br.1287/13 od 13. novembra 2013. godine ( izmjenjenog na glavnom pretresu), koji je zastupala savjetnik u Osnovnom državnom tužilaštvu Danijela Ivanović, nakon glavnog i javnog pretresa, održanog dana 12.09.2016. godine, u prisustvu stranaka, donio je i istog dana javno </span>
</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrivljeni: R. V., od oca M. i majke B., rođene O., rođen ... godine u P., sa prebivalištem u mjestu rođenja, ul. S. R. br.. ( podstanar kod J. D.), završio srednju školu, neoženjen, nema djecu, lošeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Zašto što je:</span>
</p>
<p>
<span>Dana 02.10.2013. godine, oko 22,00 časova, u ulici Lj. u P., svjestan svog djela čije izvršenje je htio i znajući da je isto zabranjeno, drugog lako tjelesno povrijedio, na način što je električnim kablom, sredstvom podobnim da tijelo teško povrijedi ili zdravlje teško naruši oštećenog Š. M. udario više puta u predjelu glave,  nanoseći mu laku tjelesnu povredu u vidu oguljotina u predjelu lica</span>
</p>
<p>
<span>Čime je izvršio krivično djelo laka tjelesna povreda iz čl. 152.st.2 u vezi st.1 Krivičnog zakonika Crne Gore</span>
</p>
<p>
<span>Pa sud okrivljenom, primjenom citiranih zakonskih propisa i čl. 3,4,5,13,15,32,42,52,53 i 54 Krivičnog zakonika Crne Gore i čl. 226,229,239 i 374 Zakonika </span>
</p>
<p>
<span> Izriče:</span>
</p>
<p style="text-align:center;">
<span>USLOVNU OSUDU</span>
</p>
<p>
<span>Kojom mu prethodno utvrđuje kaznu zatvora u trajanju od 3 (tri) mjeseca i istovremeno određuje da se utvrđena kazna neće izvršiti, ukoliko okrivljeni u roku od 2(dvije) godine po pravosnažnosti presude, ne izvrši novo krivično djelo.</span>
</p>
<p>
<span>Oštećeni Š. M., radi ostvarenja imovinsko- pravnog zhtjeva, upućuje se na parnični postupak.</span>
</p>
<p>
<span>Obavezuje se okrivljeni da ovom sudu na ime troškova postupka uplati novčani iznos od 104,50 eura i 30,00 eura na ime paušala, u roku od 15 dana po pravosnažnosti presude.</span>
</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva kt.br.1287/13 od 13. novembra 2014. godine, okrivljenom R. V. stavljeno je na teret krivično djelo laka tjelesna povreda iz čl. 152.st.2 u vezi st.1 Krivičnog zakonika Crne Gore. Prije završne riječi, zastupnik optužbe izmijenio je činjeenični opis optužnog akta, na način kao u izreci presude. U konačnom, ostao je pri izmijenjom optužnom aktu i predložio da sud okrivljenog oglasi krivim i osudi po zakonu.</span>
</p>
<p>
<span>Iznoseći odbranu na glavnom pretresu okrivljeni je ostao pri navodima svoje odbrane u prethodnom postupku, pa je pojasnio da kritičnom prilikom oštećenog nije udarao električnim kablom, i da tom prilikom, pri sebi, nije imao bilo kakav kabal, niti bilo koji drugi predmet. </span>
</p>
<p>
<span>U prethodnom postupku, okrivljeni se branio da je sa Š. M. ranije bio nerazdvojan. Dana 02.10.2013. godine, oko 20,00 časova, kod svoje djevojke R. N., u njenom mobilnom telefonu vidio je poruke koje je joj je slao Š. M., i u kojima je Š. napisao kako je njega vozio u gepeku automobila.  To ga je sve iziritiralo pa je pozvao Š. M., ali mu se isti nije javljao na telefon. Zatim je uzeo telefon R. N.,  pozvao Š. M. i kazao mu da dođe kod Kliničkog centra, tj. istog nije pozvao već mu je poslao poruku, za koju je Š. mislio da šalje N.. Nadalje je naveo da, čim je Š. došao, da istog istog napao i zadao mu nekoliko udaraca pesnicama u predjelu glave i tijela. Da nije tačno da je tom prilikom Š. M. udario aluminijskim kablom.</span>
</p>
<p>
<span>U završnoj riječi, okrivljeni je ostao pri navodima svoje odbrane na glavnom pretresu. </span>
</p>
<p>
<span>Sud je u dokaznom postupku proveo sljedeće dokaze: na saglasan predlog stranaka pročitao iskaz svjedoka- oštećenog Š. M. sa zapisnik u prethofnom postupku Kt.br.1287713 od 16.10.2014. godine, salušao vještaka medicinske struke dr N. R., pročitao izvještaj ljekara specijaliste KCCG broj protokola 15903 od 02.10.2013. godine, izvještaj ljekara specijaliste KCCG broj 9003 od 02.10.2013. godine, izvršio uvid u CT nalaz KCCG na ime Š. M. broj 35167 od 02.10.2013. godine, pročitao je nalaz i mišljenje sudskog vještaka medicinske struke dr R. N. od 02.11.2014. godoine, na saglasan predlog stranaka pročitao je iskaz svjedoka mldb. R. N. sa zapisnika pred ODT-om Kt.br.1287713 od 28.03.2014. godine i pročitao je izvod iz Ke za okrivljenog , izdat od odjeljenja Pris-a Osnovnog suda u Podgorici Ke.br.58/2015. </span>
</p>
<p>
<span>Iz iskaza svjedoka – oštećenog Š. M., proizilazi da mu je dana 02.10.2013. godine oko 19,00 časova, na mobilni telefon došla poruka, koju je poslala drugarica R. N., a koja poruka je glasila „ dođi kod bolnice hitno mi trebaš“. Kada je došao na to mjesto, istu nigdje nije vidio, pa je vozilom krenuo u pravcu trafike  kako bi kupio žvakađe gume. Kada se parkirao ispred trafike, tačno preko puta KCCG, otvorio je vrata i krenuo da izađe, u kom trenutku mu je prišao R. V., koji ga je nekom šipkom udario u predio lijeve sljepoočnice. Od tog udarca je pao na svoj automobil,  da bi ga R.još nekoliko puta udario šipkom u predjelu glave i tijela. Bio je u šoku i nije znao šta se događa. Naglasio je da sa R. ranije nije imao nikakvih svađa, da istog od ranije poznaje.  Pojasnio je, da je šipka kojom ga je R. udario, ustvari parče električnog kabla, koje je bilo omotano izolir trakom.  Pridružio se krivičnom gonjenju i postavio je imovinsko- pravni zahtjev.</span>
</p>
<p>
<span>Iz iskaza svjedoka mldb. R. Ni., proizilazi da je dana 02.10.2013. godine, oko 20,00 časova, čekala autobus u ul. Lj., preko puta Kliničkog Centra Crne Gore. Nadalje, naišao je R. V., koga poznaje iz viđenja, i zamolio je da mu pozajmi mobilni telegon, što je i učinila. Vidjela je da je R. sa nekim razgovorao, a nakon toga joj je vratio telefon. Ubrzo je tu, vozilom, stigao Š. M., koga takođe poznaje iz viđenja, pa kada je Š. izašao iz vozila, on i R. V. su počeli da se biju, tačnije R. V. je prvi fizički nasrnuo na Š. M.. Vidjela je da R. V., za vrijeme tuče, u ruci ima neki kabal, ali se iz straha sklonila iza jedne trafike. </span>
</p>
<p>
<span> Iz izvještaja KCCG Ugrentnog centra  br.19503 od 02.10.2013. godine, proizilazi da je istog dana u navedenom centru pregledan Š. M., te da je konstatovana dijagnoza na latinskom jeziku Contusio capitis. Susp. Destensio colli. Exoriatio facei.</span>
</p>
<p>
<span>Iz nalaza i mišljenja vještaka medicinske struke dr N. R. od 02.11.2014. godine, proizilazi da je u predmetnom događaju povrijeđeni Š. M., zadobio oguljotine u predjelu lica. Da su navedene povrede posljedica dejstva tupine mehaničke sile i da su mogle nastati usljed višekratnog dejstva aktivno zamahnutog mehaničkog oruđa- udarca, moguće i električnim kablom, ali i u usljed grebanja noktima ukoliko se radilo o crtastim oguljotinama. U vrijeme nanošenja, ove povrede kvalifikuju se kao laka tjelesna povreda.</span>
</p>
<p>
<span>Saslušan na glavnom pretresu sudski vještak medicinske struke dr N. R., u cjelosti je ostao pri osnovom nalazu i mišljenju, pa je pojasnio da su zadobijene povrede kod oštećenog, opisane kao svježe i da su  mogle nastati na dan pregleda.</span>
</p>
<p>
<span>Iz izvoda iz Ke za okrivljenog br.58/2015, proizilazi da okrivljeni ne prolazi kroz KE PJ Podgorica. </span>
</p>
<p>
<span> </span>
</p>
<p>
<span>Okrivljeni je tokom čitavog postupka kategorički negirao izvršenje krivičnog djela. Istako je da je nakon provokativne poruke koju je Š. M. uputio R. N., oštećenom pesnicama zadao nekoliko udaraca u predjelu glave i tijela, navodeći da oštećenog nije udarao električnim kablom. Odbranu okrivljenog sud je cijenio kao neistinutu. Naime, odbrana okrivljenog demantovana je iskazom svjedoka oštećenog Š. M., koji je kategorički tvrdio da mu je predmetne povrede nanio okrivljeni  udarcima električnim kablom. Iskaz oštećenog sud je cijenio kao istinit, i isti je potvrđen medicinskom dokumentacijom na ime oštećenog, koju je sud cijenio kao vjerodostojnu, nalazom i mišljenjem vještaka medicinske struke dr N. R., iz koga je utvrđeno da je laka tjelesna povreda,  bliže opisana izrekom presude, mogla nastati višekratnim dejstvom aktivno zamahnutog mehaničkog oruđa- udarca, moguće i električnim kablom, kao i izjašnjenjem istog vještaka na glavnom pretresu iz koga je utvrđeno da su zadobijene povrede oštećenog svježe i da su mogle nastati na dan pregleda. Sud je nalaz i mišljenje i izjašnjenje vještaka medicinske struke cijenio kao jasne, objektivne i stručne. Da je okrivljeni  kritičnom prilikom pri sebi imao kabal, nakon što je počeo fizički obračun sa oštećenim potvrdila je i svjedok mldb. R. N., a njenim određenim iskazom demantovana je odbrana okrivljenog da kritičnom prilikom pri sebi nije imao kabal, niti bilo koji drugi predmet, a istovremeno iskazom ove svjedokinje je osnažen iskaz oštećenog, a osim toga, iskazom ove svjedokinje demantovana je i odbrana okrivljenog da je ova svjedokinja njegova djevojka, kojoj je oštećeni poslao poruku, u kojoj je navedeno da je okrivljenog vozio u gepeku, jer se ova svjedokinja određeno izjasnila da samo iz </span><span>viđenja poznaje okrivljenog, kao i oštećenog, i da je kritične večeri na molbu okrivljenog istom pozajmila mobilni telefon, pa je iskazom ove svjedokinje demantovan i onaj dio odbrane okrivljenog kojim potencira da se oštećeni prema njemu, provokativno ponašao. </span>
</p>
<p>
<span>Postupajući kao u izreci presude, okrivljeni je ostvario sva bitna obilježja bića krivičnog djela laka tjelesna povreda iz čl. 152.st.2 u vezi st. 1 Krivičnog zakonika Crne Gore.</span>
</p>
<p>
<span>Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela, da je htio njegovo izvršenje, pa se njegov subjektivni odnos prema izvršenom krivičnom djelu definiše kao direktan umišljaj, koji je sud utvrdio iz dokaza provedenih na glavnom pretresu kojima je pokolonio vjeru. </span>
</p>
<p>
<span>Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika Crne Gore, koje utiču da kazna bude manja ili veća, pa je u odsustvu otežavajućih okolnosti, kao olakšavajuće okolnosti cijenio raniju neosuđivanost okrivljenog, koju je utvrdio iz izvoda iz Ke, kao i loše imovno stanje okrivljenog, pa je istom izrekao uslovnu osudu kojom mu je prethodno utvrdio kaznu zatvora u trajanju od 3 mjeseca i istovremeno odredio da se utvrđena kazna neće izvršiti ukoliko okrivljeni u roku od 2 godine po pravosnažnosti presude ne izvrši novo krivično djelo, nalazeći da navedenom sankcijom ima ostvariti svrha uslovne osude iz čl. 52.st.2 KZCG, u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika Crne Gore.</span>
</p>
<p>
<span>Sud je odluku o imovinsko- pravnom zahtjevu donio na osnovu čl. 239.st.2 Zakonika o krivičnom postupku, pa je oštećenog Š. M., radi ostvarenja imovinsko- pravnog zahtjeva uputio na parnični postupak. </span>
</p>
<p>
<span>Sud je odluku o troškovima postupka temeljio na odredebi čl. 229.st.1 Zakonika o krivičnom postupku, pa je obavezao okrivljenog da ovom sudu na ime troškova postupka uplati novčani iznos od 104,50 eura, koji se odnosi na ime nagrade vještaku sudske medicine. Visinu paušala, kao u izreci presude, sud je utvrdio na osnovu imovnom stanja okrivljenog, dužine trajanja i složenosti krivičnog postupka.</span>
</p>
<p>
<span>Sa izloženog, odlučeno je kao u izreci presude.</span>
</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 12.09.2016. godine</span>
</p>
<p style="text-align:right">
<span>SUDIJA</span>
</p>
<p style="text-align:right">
<span>Goran Đuković.s.r.</span>
</p>
<p>
<span>Pravna pouka:</span>
</p>
<p>
<span>Protiv ove presude može se izjaviti žalba, u roku od 8 dana od dana prijema pisanog otpravka presude, Višem sudu u Podgorici, preko ovog suda.</span>
</p>
<p>
<span>ZTO: Sanja Radević</span>
</p>
<p>
<span>    </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br.  42/13</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	 </span>
</p>
<p class="p3">
<span>	OSNOVNI SUD U BIJELOM POLJU, kao prvostepeni krivični sud sudija Dragan Mrdak, sa zapisničarem Koviljkom Lješnjak, rješavajući u po optužnom predlogu ODT-a iz B. Polja, Kt.br.12/13 od 14. 02. 2013. godine, protiv optužene D.S.e iz Bijelog Polja, sa prebivalištem u Danilovgradu, Kula Lakića b.b. zbog krivičnog djela nedavanje izdržavanja iz čl. 221 st.1 Krivičnog zakonika, po održanom usmenom glavnom i javnom pretresu u prisustvu savjetnice ODT-u B. Polju H. B., zakonskog zastupnika oštećenog maloljetnog R. A.a, oca R. N.a, dana 11. 03. 2013 . godine, donio je i javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>	Okrivljena D.S.A od oca R.e i majke B., rođene  R., rođena 21. 02. 1990. godine u Bijelom Polju, sa prebivališem u Danilovgradu Kula Lakića .., državljanka Crne Gore, sa završenom srednjom šklom, nezaposlena, udata, majka dvoje djece, lošeg imovnog stanja, neosuđivana,</span>
</p>
<p class="p3"></p>
<p class="p3"></p>
<p class="p2">
<span>K r i v a   j e</span>
</p>
<p class="p3">
<span>	Što :</span>
</p>
<p class="p3"></p>
<p class="p3">
<span>	- Od 18. maja 2012 godine do 11. 01. 2013 godine, ne daje izdržavanje za svoje dijete, oštećenog maloljetnog A.a R.a, koje je po zakonu dužna da izdržava, a ta dužnost je utvrđena izvršnom sudskom odlukom - presudom Osnovnog suda u Bijelom Polju P.br. 401/12 od 11. 10.2012 godine, kojom je obavezana da na ime svog doprinosa za izdržavanje malodobnog djeteta mjesečno isplaćuje iznos od 50,00 €, na ruke N.i R.u, zakonskom zastupniku maloljetnog djeteta, najkasnije do petog u mjesecu za tekući mjesec, s tim što će dospjele rate isplatiti odjednom,</span>
</p>
<p class="p3"></p>
<p class="p3">
<span>	- čime je izvršila krivično djelo nedavanje izdržavanja iz čl. 221 st. 1 Krivičnog zakonika, </span>
</p>
<p class="p3"></p>
<p class="p4">
<span>- za koje joj sud primjenom navedenog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 226, 229 i 374 Zakonika o krivičnom postupku i z r i č e:</span>
</p>
<p class="p5"></p>
<p class="p5"></p>
<p class="p2">
<span>USLOVNU OSUDU</span>
</p>
<p class="p5"></p>
<p class="p3">
<span>	Kojom joj utvrđuje kaznu zatvora od 2 /dva/ mjeseca i istovremeno određuje da se ista neće izvršiti ukoliko okrivljeni u roku od 1 /jedne/ godine, ne izvrši neko drugo krivično djelo.</span>
</p>
<p class="p6"></p>
<p class="p5">
<span>	Okrivljena se obavezuje da plati na ime paušala iznos od 30,00 €, na žiro račun 832 - 151 -35 Depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>	Oštećeni maloljetni R. A. se preko svog zakonskog zastupnika oca R. N.e, radi namirenja dospjelih a neplaćenih rata izdržavanja, upućuje na izvršni postupak.</span>
</p>
<p class="p3"></p>
<p class="p3">
<span>					O b r a z l o ž e nj e </span>
</p>
<p class="p3"></p>
<p class="p3">
<span>	Optužnim predlogom ODT-a iz B. Polja Kt. br12/13 od 14. 02. 2013  godine, optužena je D.S.a iz Danilovgrada, zbog krivičnog djela nedavanje  izdržavanja iz čl. 221 st. 1 Krivičnog zakonika. </span>
</p>
<p class="p3"></p>
<p class="p3">
<span>	Glavni pretres je održan i zaključen dana 11. 03. 2013. godine u prisustvu savjetnice ODT- a iz B. Polja H. B., okrivljene D.S.e, zakonskog zastupnika oštećenog maloljetnog R. A.a oca R. N.e.  </span>
</p>
<p class="p3"></p>
<p class="p3">
<span>	U završnoj riječi savjetnica ODT-a je ostala je pri optužnom predlogu i predložila je da sud optuženu oglasi krivom i osudi na kaznu po zakonu.</span>
</p>
<p class="p3"></p>
<p class="p3">
<span>	Zakonski zastupnik oštećenog maloljetnog R. A.a otac R. N.a u završnoj riječi u ime svog maloljetnog sina pridružio se krivičnom gonjenju protiv okrivljene a postavio je imovinsko pravni zahtjev  za neplaćene rate na ime izdržavanja.    </span>
</p>
<p class="p3"></p>
<p class="p3">
<span>	Okrivljena D.S.a  u toku istražnog postupka branila se ćutanjem da bi na glavnom pretresu u svoju odbranu u bitnom istakla: da nije davala izdržavanje za svoje maloljetno dijete R. A.a u periodu koji joj je stavljen na teret iz razloga što joj nije bilo omogućeno da učestvuje u brakorazvodnom postupku pošto je njen bivši muž R. N.a dao pogrešnu adresu, pa je za postupak i sudsku odluku iz parničnog predmeta P.br.401/12 saznala tek kad je pozvana od Tužioca u Bijelom Polju da da izjavu povodom krivične prijave za nedavanje izdržavanja. Do tog momenta nije znala da je obavezana da plaća ove novčane iznose, a nije znala kome je povjereno dijete, što nijesu znali ni njeni ukućani. Njoj je dostava u tom predmetu vršena na adresu Lipnica bb. gdje odavno nije živjela. Namjerava da u parničnom predmetu traži izmjenu odluka o povjeravanju djeteta i o izdržavanju. Od dana kada je saznala za tu odluku, do dana glavnog pretresa, po toj odluci nije plaćala ništa iz razloga što nije u finansijskoj mogućnosti jer je nezaposlena, ponovo je udata i ima još jedno maloljetno dijete, koje mora da izdržava, a njen sadašnji muž J. N.a, takođe nije stalno zaposlen, već povremeno radi kao ispomoć u diskoteci. Sa J.em stanuje u porodičnoj kući njegovog oca J. M.a, u Danilovgradu Kula Lakića bb. Tačno je da nije davala izdržavanje za svoje dijete s tim što od momenta kada su se R. i ona razišli, njeni ukućani su za njihovo dijete obezbeđivali i davali sve od kape do čarape, tako da joj nije jasno, zašto R. traži alimentaciju. Jednom je na devet mjeseci napustila bračnu zajednicu sa R.em, za to vrijeme njihovo dijete je liječeno u Igalu i troškove liječenja od 1.000,00 €, platila je ona. Posle ovoga i dalje je živjela u bračnoj zajednici sa R.em, zatim je sređeno socijalno primanje za njihovu porodicu i mjesec dana nakon ovoga oni su se razišli. Svoje dijete, nije vidjela skoro dvije godine. Tražila je da joj daju dijete da ga ona izdržava, ali joj to R.i nijesu dozvolili. Dostava u parnici je vršena  na adresu Lipnica a ne na adresu Danilovgrad Kula Lakića, kako je ona to kazala parničnom sudiji. U toku parnice, R. je sudiji dao podatak da se ona vratila i da živi u Lipnici. Sa J. N.om je brak zaključila  04.12.2011 godine, a njena ćerka iz braka sa J.em rođena je 02.05.2012 godine. Dodala je da je ona htjela da sa sobom povede dijete, to joj R. nije dozvolio, ona i R. su prekinuli kontakt u aprilu 2011 godine, a njena majka i sestra A.a, oblače ovo dijete od glave do pete.</span>
</p>
<p class="p3"></p>
<p class="p3">
<span>	U završnoj riječi okrivljena je istakla da je tačno da nije plaćala izdržavanje, s tim što nije znala za sudsku odluku, kojom je obavezana da istu plaća. Od dana saznanja za odluku u februaru 2013 godine, nije platila dospjele rate iz razloga, što nije u finansijskoj mogućnosti da plaća izdržavanje, a tražiće u parničnom postupku da se izmijeni odluka i da se njoj povjeri njihovo maloljetno dijete. </span>
</p>
<p class="p3"></p>
<p class="p3">
<span>	Radi utvrdjivanja odlučnih činjenica i donešenja pravilne i zakonite odluke sud je u dokaznom postupku na glavnom pretresu izveo sledeće dokaze:  saslušao u svojstvu svjedoka zakonskog zastupnika mldb R. A.a, oca R. N.u, izvršio uvid u: pravnosnažnu presudu ovog suda P.br.401/12 od 04.10.2012 godine, uvid u spise predmeta ovog suda P. br. 401/2012, te izvršio uvid u izvod iz KE za okrivljenu. Predloga za izvođenje drugih dokaza nije bilo. </span>
</p>
<p class="p3">
<span>	  </span>
</p>
<p class="p3">
<span>	Cijeneći odbranu okrivljene i dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, sud je utvrdio činjenično stanje i na osnovu istog zaključio da je okrivljena izvršila krivično djelo,  stavljeno joj na teret i da je za isto kriva. </span>
</p>
<p class="p3"></p>
<p class="p3">
<span>	Naime iz iskaza svjedoka R. N.e datog u toku istražnog postupka proizilazi da je presudom Osnovnog suda u Bijelom Polju od 11.10.2012 godine, razveden brak između njega i S.e R. D.. Istom presudom odlučeno je da se njihov maloljetni sin A. R., povjeri njemu na čuvanje, odgoj i vaspitanje, a S.a D. je obavezana, da na ime svog doprinosa za izdržavanje njihovog maloljetnog sina mjesečno plaća iznos od 50,00 €, njemu na ruke i to od dana podnošenja tužbe 18.05.2012 godine, pa u buduće. Od tog dana okrivljena mu ni jednom nije isplatila navedeni iznos, niti je na bilo koji način učestvovala u izdržavanju njihovog maloljetnog sina. Mjesečni iznos koji je na ime izdržavanja djeteta dobijao od Centra za socijalni rad umanjen je za tih 50,00 €, koje njegova bivša supruga ne isplaćuje. Na glavnom pretresu, ostajući pri ovom iskazu, dodao je  da je negdje početkom aprila 2012 godine, okrivljena napustila njihovu bračnu zajednicu i oni od tada ne žive zajedno, a ona tom prilikom nije tražila da vodi njihovo maloljetno dijete i od tada se nikad više nije interesovala za to dijete a interesovali su se i pomagali njeni majka i sestra. Dok je trajao parnični postupak, okrivljenoj je bilo poznato da je postupak u toku ali ista nikad nije došla na ročište. Po završetku brakorazvodnog postupka, on nije imao nikakav kontakt sa bivšom suprugom, više nema ni njen broj telefona, s tim što je njena porodica znala za sudsku odluku. Iskaz ovog svjedoka sud je u potputnosti prihvatio kao jasan logičan i uvjerljiv, ničim doveden u sumnju, nesračunat na  otežavanje ili pak olakšavanje krivično pravnog položaja okrivljene a u potpunosti potvrđen sadržinom pisanih  dokaza.</span>
</p>
<p class="p3"></p>
<p class="p3">
<span>	Iz pravosnažne i izvršne presude  Osnovnog suda u B. Polju P. br. 401/12 od 11.10.2012  godine proizilazi da na strani okrivljene R. S.e postoji obaveza izdržavanja svojeg maloljetnog djeteta R. A.a i to na način što je ista dužna da svakomjesečno plaća na ruke bivšeg supruga R. N.e iznos od 50,00 €,  na ime doprinosa za izdržavanje maloljetnog djeteta R. A.a i to počev od 18.05.2012. godine pa ubuduće dok za to postoje zakonski razlozi.</span>
</p>
<p class="p3"></p>
<p class="p3">
<span>	Iz izvedenih dokaza tokom postupka sud je nesumnjivo utvrdio da je okrivljena D.S.a pravosnažnom sudskom odlukom obavezana da plaća doprinos na ime izdržavanja svojeg maloljetnog djeteta R. A.a.  </span>
</p>
<p class="p3"></p>
<p class="p3">
<span>	Pošto okrivljena nije plaćala izdržavanje za svoje maloljetno djete R. A.a,na način, pod uslovima i u iznosu kako je to utvrđeno pravnosnažnom i izvršnom presudom Osnovnog suda u Bijelom Polju P.br.401/12 od 11.02.2012   godine, to je okrivljena ovakvim svojim ponašanjem ostvarila elemente bića krivičnog djela nedavanje izdržavanja iz čl. 221 st. 1 Krivičnog zakonika, na štetu oštećenog maloljetnog R. A.a, pri čemu je okrivljena postupala s umišlajem jer je bila svjesna obaveze izdržavanja maloljetnog djeteta R. A.a, pa pošto po presudi nije postupala  na način i pod uslovima kako je to po presudi obavezana, to je htjela izvršenje ovog krivičnog djela što je za posledicu imalo da njeno maloljetno dijete R. A. kao korisnik izdržavanja isto nije mogao da ostvari. </span>
</p>
<p class="p3">
<span>	 </span>
</p>
<p class="p3">
<span>	Okrivljena je priznala da na ime izdržavanja svog maloljetnog djeteta, nije plaćala dospjele rate, a branila se da joj nije bila poznata sudska odluka kojom je na njenoj strani ustanovljena obaveza izdržavanja, pošto joj nije bilo omogućeno da učestvuje u brakorazvodnom postupku, koji je vođen u predmetu Osnovnog suda u Bijelom Polju K.br.401/12. </span>
</p>
<p class="p3"></p>
<p class="p3">
<span>	Međutim, iz spisa predmeta Osnovnog suda u Bijelom Polju P.br.401/2012 godine, proizilazi da je presuda P.br.401/2012  od 11. 10. 2012 godine, postala pravnosnažna dana 27.10.2012 godine. Kako krivični sud, nije ovlašćen da ispituje pravilnost i zakonitost  navedene sudske odluke, to je parničnu presudu P.br.401/2012 od 11.10.2012 godine, ovaj sud prihvatio kao valjan izvršni naslov, te se okrivljena s uspjehom ne može pozivati da joj nije bilo poznato postojanje navedene odluke  kojom je utvrđeno  njena obaveza  da doprinosi izdržavanju  svog djeteta - maloljetnog oštećenog R. A.a.</span>
</p>
<p class="p3"></p>
<p class="p3">
<span>	Okrivljena je istakla da je od parničnog sudije, tražila da joj se dostava u parnici vrši na adresu Danilovgrad Kula Lakića bb iz čega se nameće logičan zaključak da je okrivljenoj bilo poznato da je tada između nje i R. N.e, tekao brakorazvodni postupak.</span>
</p>
<p class="p3"></p>
<p class="p3">
<span>	Okrivljena se branila da je u februaru mjesecu 2013 godine, (prilikom saslušanja kod ODT-a u Bijelom Polju) saznala za presudu Osnovnog suda u Bijelom Polju P.br.401/2012 od 11.10.2012 godine, međutim, ista i nakon tog navodnog saznanja nije platila dospjele rate izdržavanja.</span>
</p>
<p class="p3"></p>
<p class="p3">
<span>	Sud je imao u vidu i stav 2 iz člana 221 Krivičnog zakonika, kojima je predvidjeno, da se učinilac djela neće kazniti ako iz opravdanih razloga nije davao izdržavanje pa na strani okrivljene nije utvrdio postojanje opravdanih razloga, koje je okrivljena naveo u svojoj odbrani (da je nezaposlena i u obavezi da izdržava i maloljetno dijete iz novog braka) jer okrivljena sudu nije pružila bilo kakav dokaz da je zdravstveno i radno nesposobno lice tako da njena nezaposlenost u određenom periodu ne opravdava okrivljenu da ista  kao fizički zdravstveno i radno sposobno  lice privređuje  na  drugi način i doprinosi  izdržavanju i svojeg  maloljetnog djeteta R. A.a. Naprotiv imajući u vidu iznos utvrđene mjesečne rate od 50,00 €, sud je uvjerenja da je okrivljena u mogućnosti da istu ratu plaća.</span>
</p>
<p class="p3"></p>
<p class="p3">
<span>	Prilikom odlučivanja o vrsti  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je od olakšavajućih okolnosti na strani okrivljene našao da radi o mlađem licu, majci dvoje maloljetne djece, koja se u toku postupka korektno držala, pa u nedostatku otežavajućih okolnosti, sud je stanovišta da su ispunjeni uslovi za izricanje uslovne osude kojom je okrivljenoj utvrdio kaznu zatvora  od 2 /dva/ mjeseca sa odgovarajućim rokom provjeravanja od 1 /jedne/ godine smatrajući da će se uslovnom osudom dovoljno uticati na okrivljenu da u buduće ne vrši krivična djela i da će se prema okrivljenoj postići svha izricanja  uslovne osude  iz čl.  52 st. 2 KZ, u pogledu specijalne prevencije, dok će izrečena uslovna osuda dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije. Okrivljenoj je istovremeno ukazano na značaj uslovne osude i mogućnost njenog opoziva.</span>
</p>
<p class="p3"></p>
<p class="p3"></p>
<p class="p3">
<span>	Shodno čl. 226 Zakonika o krivičnom postupku, odlučeno je u pogledu paušala od 30,00 € imajući u vidu složenost i trajanje krivičnog postpuka i imovinske prilike okrivljene. </span>
</p>
<p class="p3">
<span>	</span>
</p>
<p class="p3">
<span>  	Kako je pravnosnažnom i izvršnom sudskom odlukom - presudom Osnovnog suda u Bijelom Polju P.br.401/12 od 11.10.2012 godine, utvrđena obaveza da okrivljena mjesečno na ime doprinosa za izdržavanje, plaća mjesečni iznos od 50,00 €, počev od 18.05.2012 godine, pa ubuduće dok za to budu postojali zakonski razlozi, to je sud, oštećenog maloljetnog R. A.a, preko zakonskog zastupnika - oca R. N.e, uputio da dospjele a nenamirene rate izdržavanja ostvari u  izvršnom postupku.</span>
</p>
<p class="p3"></p>
<p class="p3">
<span>	Sa navedenih razloga odlučeno je kao u izreci presude shodno čl. 374 Zakonika o krivičnom postupku.  </span>
</p>
<p class="p3"></p>
<p class="p3"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana,  11. 03. 2013 godine.</span>
</p>
<p class="p2"></p>
<p class="p2"></p>
<p class="p6"></p>
<p class="p3">
<span>ZAPISNIČAR,			 		           S U D I J A  </span>
</p>
<p class="p3">
<span>Koviljka Lješnjak s.r.					Dragan Mrdak s.r.</span>
</p>
<p class="p6"></p>


</body>
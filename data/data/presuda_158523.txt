<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
.span2{;font-size:14pt}
.span3{;font-size:14pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span3">K.br. 94/14</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Kolašinu kao prvostepeni krivični po sudiji Mirjani Čepić, kao sudiji pojedincu,uz učešće zapisničara Bošković Slavke,u krivičnom predmetu protiv okrivljenog G</span><span class="span2">.</span><span class="span2"> M</span><span class="span2">.</span><span class="span2">iz Podgorice, zbog krivičnog djela teško djelo protiv bezbjednosti javnog saobraćaja iz člana 348 st. 3 u vezi čl. 339 st. 3 u vezi st. 1 Krivičnog zakonika Crne Gore, po optužnom predlogu  ODT iz Podgorice Kt.br. 617/14 od 3.06.2014. godine, nakon održanog glavnog javnog pretresa dana 17.12.2015. godine u prisustvu zastupnika optužnog akta stručnog saradnika Rakočević Stanka po ovlašćenju rukovodioca ODT Kolašin i okrivljenog G</span><span class="span2">.</span><span class="span2"> M</span><span class="span2">.</span><span class="span2">, donio je i javno objavio,-</span>
</p>
<p>&nbsp;</p>
<p style="text-align:center;">
<span class="span3">P R E S U D U</span>
</p>
<p>
<span class="span3">Okrivljeni:</span>
</p>
<p>&nbsp;</p>
<p>
<span class="span3">G</span><span class="span3">.</span><span class="span3"> M</span><span class="span3">.</span><span class="span2">, od oca V</span><span class="span2">.</span><span class="span2">, i majke Lj</span><span class="span2">.</span><span class="span2">, rođene K</span><span class="span2">.</span><span class="span2">, rođen </span><span class="span2">.</span><span class="span2">. godine u Podgorici, sa prebivalištem u Podgorici- Ul. </span><span class="span2">.</span><span class="span2"> </span><span class="span2">.</span><span class="span2">, državljanin Crne Gore, zaposlen, oženjen, otac dvoje djece, pismen, završio SSŠ, govori srpskim jezikom, razumije crnogorski jezik, lošeg imovnog stanja, neosuđivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">K r i v   je :</span>
</p>
<p>&nbsp;</p>
<p>
<span class="span3">Zato što je:</span>
</p>
<p>&nbsp;</p>
<p>
<span class="span2">Dana 9.08.2013. godine, oko 20,00 časova, u Podgorici, u ul. N</span><span class="span2">.</span><span class="span2">T</span><span class="span2">.</span><span class="span2">, ne pridržavajući se saobraćajnih propisa iz čl. 26 st. 2 i čl. 31 st. 1 Zakona o bezbjednosti saobraćaja na putevima svjestan da svojom radnjom može učiniti djelo ali je olako držao da do toga neće doći, tako ugrozio saobraćaj da je doveo u opasnost život i tijelo ljudi na način što je upravljajući putničkim vozilom marke "R</span><span class="span2">.</span><span class="span2">", reg. oznaka PG AF</span><span class="span2">.</span><span class="span2"> otpočeo radnju vožnje unazad u pravcu ulice II Crnogorskog bataljona, a da se predhodno nije uvjerio da to može da učini na bezbjedan način i da time ne ugrožava druge učesnike u saobraćaju, pa je zadnjim dijelom vozila udario biciklistu - oštećenog I</span><span class="span2">.</span><span class="span2"> Š</span><span class="span2">.</span><span class="span2"> koji se kretao iza </span><span class="span2">njega, usled čega je isti zadobio teške tjelesne povrede u vidu preloma tri zuba u gornjoj vilici, razderinu u predjelu brade i nagnječenju lijevom jagodičnom i lijevom butnom predjelu, </span>
</p>
<p>&nbsp;</p>
<p>
<span class="span2">- čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span2">Pa  mu sud, primjenom čl. 2, 4, 32, 42 ,52,53,54 </span><span class="span2">Krivičnog zakonika i čl. 229, 239 i 374 ZKP-a,izriče </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">USLOVNU OSUDU</span>
</p>
<p>&nbsp;</p>
<p>
<span class="span2">Kojim okrivljenom utvrdjuje kaznu zatvora u trajanju od 6/šest/mjeseci i istovremeno odredjuje da se ista neće izvršiti ukoliko okrivljeni u roku od 1/jedne / godine ne počini novo krivično djelo</span>
</p>
<p>
<span class="span2">Obavezuje se okrivljeni na  plaćanje troškova krivičnog postupka u iznosu od 143,00 €, te na plaćanje sudskog paušala u iznosu od 30,00 € uplatom na budžetska sredstva suda, a u roku od 15 dana od pravosnažnosti ove presude pod prijetnjom prinudnog izvršenja. </span>
</p>
<p>
<span class="span2">Oštećeni Š</span><span class="span2">.</span><span class="span2"> I</span><span class="span2">.</span><span class="span2">  upućuju se na parnični postupak radi ostvarivanja imovinsko-pravnog zahtjeva.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">O b r a z l o ž e nj e</span>
</p>
<p>&nbsp;</p>
<p>
<span class="span2">Optužnim predlogom ODT iz Podgorice  Kt.br. 617/14 od 03.06.2014. godine, stavljeno je na teret okrivljenom G</span><span class="span2">.</span><span class="span2"> M</span><span class="span2">.</span><span class="span2">  da je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika  Crne Gore.  Pri podnijetom optužnom predlogu do okončanja glavnog pretresa ostao je zastupnik optužnog akta ODT Kolašin, ističući u završnoj riječi da je tokom postupka nedvosmisleno dokazano da je okrivljeni počinio krivično djelo stavljeno mu na teret,te predložio sudu da ga oglasi krivim i osudi po zakonu.</span>
</p>
<p>&nbsp;</p>
<p>
<span class="span2">Okrivljeni G</span><span class="span2">.</span><span class="span2">M</span><span class="span2">.</span><span class="span2"> u svojoj  odbrani naveo je da ne priznaje izvršenje krivičnog djela niti prihvata krivicu za isto. Da je kritičnog dana upravljao vozilom marke "Reno" ,ali da se vozilom nije kretao unazad. Da se kretao ulicom N</span><span class="span2">.</span><span class="span2">T</span><span class="span2">.</span><span class="span2"> ,desnom kolovoznom trakom i imao namjeru da skrene udesno, a pošto je iz suprotnog smjera naišlo vozilo dao je desni žmigavac i zaustavio se uz desnu ivicu kolovoza. Imao je namjeru da se vozilom vrati unazad ali tu radnju nije započeo  i dok je stajao osjetio je udar u zadnji dio vozila.  Izašao je i vidio biciklistu  koji je bio u ležećem položaju i pokušavao da ustane . Istog </span><span class="span2">predhodno nije primjetio,obzirom da na biciklu nije imalo nikakvih obilježja. Policija je brzo došla na lice mjesta, a predhodno on svoje vozilo nije pomjerao, dok je biciklo pomjereno, jer je bilo na sredini kolovoza da bi druga vozila mogla prolaziti. Vozač bicikla prebačen je u Urgenetni blok radi ukazivanja pomoći, a on je pošao u policiju da da izjavu. Istakao je da  je nakon kritičnog dogadjaja nekoliko puta zvao telefonom oštećenog. U završnoj riječi ostao je pri datoj odbrani, zatražio od suda da ga oslobodi od optužbe, te zamolio da ukoliko sud nadje da na njegovoj strani postoji krivično pravna odgovornost cijeni kao olakšavajuće okolnosti činjenicu da je oženjen, otac dvoje maloljetne djece, da je lošeg imovnog stanja ,te  da prema njemu primijeni što blaži krivično pravni  tretman.</span>
</p>
<p>
<span class="span2">Sud je u dokaznom postupku na saglasan predlog stranaka pročitao iskaz oštećenog Š</span><span class="span2">.</span><span class="span2">I</span><span class="span2">.</span><span class="span2"> dat na zapisik sa glavnog pretresa dana 10.12.2014. godine, izvršio uvid u zapisnik o uviđaju saobraćajne nezgode UP CB Podgorica br. 1221/2013 od 30.09.2013. godine, u nalaz i mišljenje vještaka medicinske struke dr. N</span><span class="span2">.</span><span class="span2"> R</span><span class="span2">.</span><span class="span2"> od 26.11.2013. godine sa medicinskom dokumentacijom na ime oštećenog Šubarić Igora, u nalaz i mišljenje vještaka saobraćajne struke Č</span><span class="span2">.</span><span class="span2">G</span><span class="span2">.</span><span class="span2">od 19.05.2014. godine sa dopunom nalaza od 17.11.2015. godine i u izvod iz KE na ime okrivljenog G</span><span class="span2">.</span><span class="span2"> M</span><span class="span2">.</span><span class="span2"> izdat od Ministarstva pravde CG.</span>
</p>
<p>
<span class="span2">Oštećeni Š</span><span class="span2">.</span><span class="span2"> I</span><span class="span2">.</span><span class="span2"> u svom iskazu naveo je da se dana 09.08.2013.godine oko 20,00 h., kretao biciklom ulicom N</span><span class="span2">.</span><span class="span2"> T</span><span class="span2">.</span><span class="span2"> u pravcu ul. Proleterske desnom kolovoznom trakom u svom smjeru kretanja. Nailazeći na raskrsnicu sa jednom sporednom ulicom kretao se veoma sporo i u jednom trenutku neposredno prije raskrsnice kada je krenuo da prebaci brzinu na biciklu i mahinalno spustio i podigao glavu, što je trajalo nepunu sekundu vidio je ispred sebe vozilo koje se kretalo u rikverc u njegovom pravcu. Pokušao je da zakoči ,ali nije uspio i ovo vozilo ga je udarilo zadnjim dijelom od kog udara je pao na asfalt. Ulica kojom se kretao bila je osvijetljena, te predpostavlja da je vozilo koje ga je udarilo trebalo da se okrene i skrene u ovu sporednu ulicu. Istakao je da  je kritične prilike bio polumrak, ali da je bila upaljena ulična rasvjeta, te da se dobro sjeća da je u trenutku kontakta sa vozilom vidio da su na istom bila upaljena rikverc svijetla.Ubrzo je došla policija ,a on je zbog zadobijenih povreda prebačen u Urgentni blok i HMP. Pridružio se krivičnom gonjenju protiv orkivljenog i istakao imovinsko pravni zahtjev koji će opredijeliti u parničnom postupku.</span>
</p>
<p>
<span class="span2">Sud je izvršio uvid u zapisnik o uviđaju saobraćajne nezgode UP CB Podgorica br. 1221/2013 od 30.09.2013. godine i utvrdio da je dana 09.08.2013.godine oko 20,00 h., došlo do saobraćajne nezgode u ul. N</span><span class="span2">.</span><span class="span2">T</span><span class="span2">.</span><span class="span2"> u kojoj su učestvovali  G</span><span class="span2">.</span><span class="span2"> M</span><span class="span2">.</span><span class="span2"> koji je upravljao PMV "Reno" reg. oznaka PG AF </span><span class="span2">.</span><span class="span2"> i Š</span><span class="span2">.</span><span class="span2"> I</span><span class="span2">.</span><span class="span2">  kao vozač bicikla. Od učesnika saobraćajne nezgode uzete su izjave i sačinjena skica lica mjesta koja je sastavni dio zapisnika o uvidjaju. </span>
</p>
<p>
<span class="span2">Sud je izvršio uvid u  nalaz i mišljenje vještaka medicinske struke dr. N</span><span class="span2">.</span><span class="span2">R</span><span class="span2">.</span><span class="span2"> od 26.11.2013. godine sa medicinskom dokumentacijom na ime oštećenog Šubarić Igora i utvrdio da je imenovani u predmetnoj saobraćajnoj nezgodi </span><span class="span2">zadobio povrede u vidu preloma tri zuba,razderine u predjelu brade i nagnječenja u lijevom jagodičnom i lijevom butnom predjelu, da su navedene povrede posledica dejstva tupine mehaničke sile i nastale su u raznim fazama povredjivanja bicikliste - primarni kontak, nabacivanje, pad i udar o tvrdu i neravnu podlogu i iste se povrede zbirno kvalifikuju kao teška tjelesna povreda.</span>
</p>
<p>
<span class="span2">Sud je izvršio uvid u  nalaz i mišljenje vještaka saobraćajne struke Č</span><span class="span2">.</span><span class="span2">G</span><span class="span2">.</span><span class="span2"> od 19.05.2014. godine sa dopunom nalaza od 17.11.2015. godine i utvrdio da je do predmetne saobraćajne nezgode došlo isključivo usled propusta od strane vozača vozila "Reno" koji se kretao unazad u noćnim uslovima vožnje ulicom koja je osvijetljena uličnom rasvjetom, a da se predhodno nije uvjerio da niko od učesnika u saobraćaju prilikom izvodjenja navedene radnje nije doveden u opasnost. Na strani bicikliste nema propusta niti doprinosa nastanku predmetne nezgode sa razloga što isti nije imao prostorno vremenskih mogućnosti da izbjegne nezgodu i nije mogao predpostaviti da će vozač vozila ''Reno'' pokrenuti svoje vozilo unazad, bez obzira što na biciklu nije bilo svjetlosno signalnih uredjaja jer je mjesto nezgode osvijetljeno uličnom rasvjetom.</span>
</p>
<p>
<span class="span2">U dopuni nalaza i mišljenja isti vještak  na postavljena pitanja branioca okrivljenog pojasnio je da biciklista nije intezivno kočio na kolovozu zato što za to nije imao prostorno vremenskih mogućnosti i da se sa skice lica mjesta može utvrditi da se vozač vozila "Reno" u trenutku nezgode kretao unazad što se zaključuje na osnovu položaja vozila "Reno" nakon nezgode.</span>
</p>
<p>
<span class="span2">Sud je izvršio uvid u  izvod iz KE na ime okrivljenog G</span><span class="span2">.</span><span class="span2"> M</span><span class="span2">.</span><span class="span2">izdat od Ministarstva pravde CG i utvrdio da imenovani do sada nije osudjivan.</span>
</p>
<p>
<span class="span2">Nakon sprovedenog dokaznog postupka, cijeneći sve navedene okolnosti, te sve izvedene dokaze kako pojedinačno tako i u njihovoj međusobnoj povezanosti, kao i navode odbrane okrivljenog i javne optužbe nesumnjivo je utvrđeno da je okrivljeni izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika tako što je dana 9.08.2013. godine, oko 20,00 časova, u Podgorici, u ul. Nikole Tesle, ne pridržavajući se saobraćajnih propisa iz čl. 26 st. 2 i čl. 31 st. 1 Zakona o bezbjednosti saobraćaja na putevima  tako ugrozio saobraćaj da je doveo u opasnost život i tijelo ljudi na način što je upravljajući putničkim vozilom marke "Reno", reg. oznaka PG AF 796 otpočeo radnju vožnje unazad u pravcu ulice II Crnogorskog bataljona, a da se predhodno nije uvjerio da to može da učini na bezbjedan način i da time ne ugrožava druge učesnike u saobraćaju,pa je zadnjim dijelom vozila udario biciklistu - oštećenog Igora Šubarića koji se kretao iza njega, usled čega je isti zadobio teške tjelesne povrede u vidu preloma tri zuba u gornjoj vilici, razderinu u predjelu brade i nagnječenje u lijevom jagodičnom i lijevom butnom predjelu. </span>
</p>
<p>
<span class="span2">Svoj zaključak sud je temeljio na iskazu oštećenog Š</span><span class="span2">.</span><span class="span2"> I</span><span class="span2">.</span><span class="span2"> koji je jasno i decidno naveo da je krećući se svojom trakom u ul. N</span><span class="span2">.</span><span class="span2"> T</span><span class="span2">.</span><span class="span2"> iznenada primjetio vozilo koje se kreće u rikverc u njegovom pravcu  sa kojim je došlo do kontakta. Istakao je da je jasno vidio upaljena rikverc svijetla na vozilu  da je ulica bila </span><span class="span2">osvijetljena, te da nije imao mogućnosti da zaobidje vozilo. Isti iskaz u potpunosti je potvrdjen nalazom i mišljenjem vještaka saobraćajne struke  koji je našao da je do predmetne saobraćajne nezgode došlo isključivo usled propusta vozača vozila "Reno" ,koji se kretao vozilom unazad što je nesumnjivo utvrđeno i sa skice lica mjesta, a da se predhodno nije uvjerio da niko od učesnika u saobraćaju tom prilikom nije doveden u opasnost. Na strani oštećenog kao bicikliste isti vještak nije našao propuste niti doprinose za nastanak nezgode. Uvidom u nalaz i mišljenje vješetaka medicinske struke sa medicinskom dokumentacijom na ime oštećenog utvrdjene su povrede koje je oštećeni zadobio pirlikom predmetne nezgode, mehanizam njihovog nastanka i iste zbirno kvalifikovane kao teška tjelesna povreda što je objektivni uslov inkriminacije predmetnog krivičnog djela.</span>
</p>
<p>
<span class="span2">Iz naprijed navedenog u potpunosti je utvrđeno činjenično stanje i na nesumnjiv način proizilazi da je okrivljeni  G</span><span class="span2">.</span><span class="span2">M</span><span class="span2">.</span><span class="span2">  počinio krivično djelo koje mu je optužbom stavljeno na teret, na način opisan dispozitivom presude.</span>
</p>
<p>
<span class="span2">Sud je cijenio i odbranu okrivljenog G</span><span class="span2">.</span><span class="span2"> M</span><span class="span2">.</span><span class="span2"> i istu nije prihvatio  sa razloga što imenovani u bitnom navodi da se vozilom nije kretao unazad, a što je u suprotnosti sa svim izvedenim dokazima naročito nalazom i mišljenjem vještaka saobraćajne struke, te je takva odbrana data sračunato i usmejrena je na izbjegavanje krivično pravne odgovornosti za počinjeno krivično djelo.</span>
</p>
<p>
<span class="span2">Cijeneći psihički odnos okrivljenog prilikom izvršenja krivičnog djela stavljenog mu na teret sud je našao da je isti postupao nehatno, odnosno da je  bio svjestan da nepropisnom vožnjom može učiniti djelo, te da može ugroziti saobraćaj i dovesti u opasnost život i tijelo ljudi, ali je olako držao da do toga neće doći ili da će isto moći spriječiti. </span>
</p>
<p>
<span class="span2">Kako sud nije našao da ima elemenata koji bi isključivali krivično-pravnu odgovornost okrivljenog za izvršeno krivično djelo, za isto ga je oglasio krivim i krivično-pravno odgovorniim.</span>
</p>
<p>
<span class="span2">Prilikom odmjeravanja kazne okrivljenom G</span><span class="span2">.</span><span class="span2"> M</span><span class="span2">.</span><span class="span2"> sud je cijenio sve okolnosti od značaja za individualizaciju iste, a tiču se njegove ličnosti i krivičnog djela stavljenog mu na teret, pa je od olakšavajućih okolnosti na njegovoj strani našao da je riječ o porodičnom čovjeku, ocu dvoje djece, da je lošeg imovnog stanja, te da do sada nije osudjivan,  dok otežavajućih okolnosti  nije ni bilo.Kako je za predmetno krivično djelo predviđena kazna zatvora u trajanju do tri godine, uzimajući u obzir naprijed navedene okolnosti,sud je okrivljenom izrekao uslovnu osudu u trajanju od 6 mjeseci i istovremeno odredio da se ista neće izvršiti ukoliko okrivljeni u roku od jedne godine,koji je odredjen kao rok provjere,ne počini novo krivično djelo. Sud je nadalje mišljenja da će se izrečenom uslovom osudom dovoljno uticati na okrivljenog da ubuduće ne vrši krivična djela i da će se istom postići svrha kažnjavanja, te svrha specijalne i generalne prevencije predvidjene čl.32 Krivičnog zakonika.</span>
</p>
<p>
<span class="span2">Kako je okrivljeni oglašen krivim, to ga je sud obavezao na plaćanje troškova krivičnog postupka u iznosu od 143,00 €, od čega iznos od 82,50 € na </span><span class="span2">naknadu vještaku saobraćajne struke za urađeni nalaz i mišljenje i iznos od 60,50€ na naknadu vještaku medicinske struke za urađeni nalaz i mišljenje, te ga obavezao na plaćanje sudskog paušala u iznosu od 30,00 € koji iznos je srazmjeran trajanju i složenosti krivičnog postupka, shodno čl. 229 u vezi čl.226 ZKP.</span>
</p>
<p>
<span class="span2"> Shodno čl. 239 ZKP-a sud je oštećenog Šubarić Igora uputio na parnični postupak radi ostvarivanja imovinsko-pravnog zahtjeva.</span>
</p>
<p>
<span class="span2">Na osnovnu izloženog, a shodno članu 374 ZKP-a, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">OSNOVNI SUD U KOLAŠINU,</span>
</p>
<p style="text-align:center;">
<span class="span3">Dana, 17.12.2015. godine</span>
</p>
<p>&nbsp;</p>
<p>&nbsp;</p>
<p>
<span class="span3">Zapisničar,</span><span class="span3"></span><span class="span3"></span><span class="span3"></span><span class="span3"></span><span class="span3">                        Sudija,</span>
</p>
<p>
<span class="span3">Bošković Slavka </span><span class="span3">s.r.</span><span class="span3"></span><span class="span3"></span><span class="span3"></span><span class="span3"></span><span class="span3">     Čepić Mirjana s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: protiv ove presude dozvoljena je žalba u roku od 8 dana od dana prijema pismenog odpravka. Žalba se podnosi Višem sudu u Bijelom Polju a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
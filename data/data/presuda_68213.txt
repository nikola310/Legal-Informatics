<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;font-style:italic;}
.s2{font-size:12pt;font-weight:bold;font-style:italic;}
.s3{font-weight:bold;}
.s4{font-family:Times New Roman;}
.s5{font-family:Arial;}
.p1{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:14pt;}
.p2{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;keep-with-next.within-page:always;font-family:Arial;font-size:12pt;}
.p9{text-align:center;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
.p11{text-align:justify;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="milovan.jovkovic" name="author">
</head>
<body class="b1 b2">
<p class="p1">
<span class="s1">                                                                                                                         </span><span class="s2">K.br.43/10</span>
</p>
<p class="p2">
<span class="s3">U IME NARODA</span>
</p>
<p class="p3"></p>
<p class="p4">
<span class="s3">OSNOVNI SUD U ŽABLJAKU</span><span> ,kao nadležni krivični sud po sudiji  </span><span class="s3">Milovanu Jovkoviću </span><span>kao sudiji pojedincu uz sudjelovanje zapisničara </span><span class="s3">Kaljević Nadje</span><span> u krivičnom predmetu okrivljenih </span><span class="s3">S.G. i S.Z.</span><span> iz Nj.-Ž.,  zbog toga što su kao saizvršioci izvršili krivično djelo kradje iz čl.239 stav 1 KZ RCG,  koji se vodi po optužnom predlogu ODT Pljevlja Kt.br.265/10 od 11.10.2010 godine, nakon održanog usmenog, javnog i glavnog pretresa dana 28.10.2010 godine u prisustvu ODT iz Pljevalja, okrivljenih, a u osustvu uredno pozvanog zakonskog zastupnika oštećenog "K.b." iz Ž., donio je istog dana, a  javno objavio dana  01.11.2010 godine </span>
</p>
<p class="p4"></p>
<p class="p5">
<span class="s3">P R E S U D U </span>
</p>
<p class="p6"></p>
<p class="p7">
<span>	</span><span class="s3">1.</span><span> Okrivljeni </span><span class="s3">S.G.</span><span> od oca D. i majke S. rodjenje B., rodjen ... godine u Ž., sa prebivalištem u Ž. - Nj., radnika, oca dvoje maloljetne djece, završio srednju stručnu spremu, državljanin CG, srednjeg imovnog stanja,vojsku služio, crnogorac, ne vodi se u VE, neosudjivan, protiv koga se ne vodi postupak za drugo krivično djelo,</span>
</p>
<p class="p7">
<span>	</span><span class="s3">2.</span><span> Okrivljeni </span><span class="s3">S.G.</span><span> od oca D. i majke S. rodjenje B., rodjen ... godine u Ž., sa prebivalištem u Ž. - Nj., radnika,  neoženjen, pismen, završio Višu upravnu školu, državljanin CG, srednjeg imovnog stanja, vojsku nije služio, crnogorac, ne vodi se u VE, neosudjivan, protiv koga se ne vodi postupak za drugo krivično djelo,</span>
</p>
<p class="p7"></p>
<p class="p8">
<span class="s3">K r i v i   s u</span>
</p>
<p class="p9"></p>
<p class="p7">
<span>	</span><span class="s3">Što su</span>
</p>
<p class="p7"></p>
<p class="p7">
<span>	 Dana 05.08.2010 godine oko 20:30h u odjelu br.1 GJ "Gornji Šaranci" u mjestu zvanom "Aluško Borje" Opština Žabljak sa lagera drvnih sortimenata vlasništvo "C.b." Ž. u namjeri da sebi pribave protivpravnu imovinsku korist oduzeli 5,02m3 oblove gradje na način što su došli sa TMV marke "Fap" sa dizalicom i sa pomenutog lagera u kamion utovarili 4 trupca dužine 8 m, oštetivši na taj način vlasnika "C.b." iz Ž. za iznos od 411,14€.</span>
</p>
<p class="p7"></p>
<p class="p7">
<span>	 - čime su kao saizvršioci izvršili   krivično djelo kradje iz čl.239 stav 1 Krivičnog Zakonika Crne Gore (KZ RCG)</span>
</p>
<p class="p7"></p>
<p class="p7">
<span>	 - pa ih sud primjenom gore navedene krivično pravne odredbe, te odredbi čl.4,5,13,15,32,33,39 stav 2 tačka 5 i 42 Krivičnog Zakonika Crne Gore (KZCG), te članova 199, 202 i 364 Zakonika o krivičnom postupku (ZKP-a),</span>
</p>
<p class="p7"></p>
<p class="p8">
<span class="s3">O S U D J U J E </span>
</p>
<p class="p7"></p>
<p class="p4">
<span>Na   novčanu kaznu u iznosu od po 1.200,00€,  što ako ne plate ista će im se zamijeniti kaznom zatvora, tako što će se za svakih započetih 25,00€ novčane kazne odrediti 1(jedan) dan zatvora.</span><span class="s4"> </span>
</p>
<p class="p7">
<span>	Okrivljeni su dužni da solidarno plate troškove krivičnog postupka u iznosu od 132,00€ kao i da plate po na osob sudski paušal u iznosu od po 50,00€.</span>
</p>
<p class="p7">
<span>	Novčanu kaznu, troškove krivičnog postupka, kao i sudski paušal okrivljeni su dužni da plate u roku od 15 dana po pravosnažnosti presude.</span>
</p>
<p class="p7">
<span>	Oštećeni "K.b."-C.iz Ž., nije ispostavio imovinsko pravni zahtjev.</span>
</p>
<p class="p7"></p>
<p class="p8">
<span class="s1">O b r a z l o ž e nj e </span>
</p>
<p class="p3"></p>
<p class="p9"></p>
<p class="p7">
<span>	ODT iz Pljevalja u optužnom predlogu Kt.br.265/10 od 11.10.2010 godine  godine dajući opis radnje izvršenja pravno je ocijenio da su okrivljeni S.G. i S.Z. počinjeli kao saizvršioci krivično djelo koje im se stavlja na teret, na način, mjeso i u vrijeme kako je to bliže opisano izrekom presude.</span>
</p>
<p class="p7">
<span>	U završnoj riječi zastupnica ODT je izjavila da ostaje u cjelosti pri podnijetom optužnom predlogu protiv okrivljenih S.G. i S.Z., jer je izvedenim dokazima na današnjem glavnom pretresu na nesumnjiv način utvrdjeno da su počinili kao saizvršioci krivično djelo koje im je stavljeno na teret optužnim predlogom,  te predlaže da ih sud oglasi krivim i osudi po zakonu. </span>
</p>
<p class="p7">
<span>	 Oštećeni "C.b.-C.-S."  Ž. je ovom sudu dostavio dopis br.01/557 od 27.10.2010 godine kojim je obavijestio da se ne može odazvati iz opravdanih razloga urednom pozivu suda, te se pridružuje krivičnom gonjenju protiv okrivljenih, bez ispostavljanja oštetnog zahtjeva, jer je intervencijom UP PJ Žabljak spriječena kradja drvnih sortimenata, vlasništvo ovog privrednog društva. </span>
</p>
<p class="p7">
<span>	Okrivljeni S.G. u svojoj odbrani u istrazi i na glavnom  pretresu u bitnom je izjavio   da priznaje da je   sa lagera koji se nalazio u mejstu "Aluško Broje", oduzeo i utovario na svoje teretno vozilo marke FAP dva smrčeva trupca dužine od po 8 m , količine 2,21 m3, vlasništo "C.B." iz Ž.. Ovo je uradio zbog toga što je tih dana dakle u avgustu ove godine renovirao staru kuću u mjestu Njegovuđa, pa su mu bile potrebne dvije vjenčanice dužine od po 8 m i debljine 20x25 cm. Kako nigdje nije mogao pronaći trupce ovih dimenzija, a znajući da u "Aluškom broju" postoji lager sa građom "C.B.-a" predpostavio je da tu može pronaći dva trupca navedenih dimenzija. S toga je  negdje poslije 19:00 časova   pošao sa svojim  teretnim motornim vozilom marke "FAP" sa dizalicom, bez registarskih tablica na naznačeno mejsto sa njegovim bratom Z.. Dolaskom do lagera izvršio je utovar dva smrčeva trupca, a zatim krenuo sa vozilom nazad u pravcu Njegovuđe gdje je trebalo  da istovari ove trupce. Nakon što  se od lagera udaljio oko 40 m, u susret mu je došlo vozilo marke "DŽIP" , kotorskih registracije iz kojih je izašao K.B.-J., dok su u vozilu ostali da sjede O.R. i neki K. čije ime neznam. Po izlasku iz vozila J. mu je reko da stane, jer je utovario njegove trupce i da nekreće dok ne dođe šumar i policija. Zaustavio je vozilo i rekao da će da čeka dolazak lugara i policije. U mjedjuvremenu je tu došao J. brat D., koji se ponašao veoma agresivno prijeteći da će napasti na njihovu kuću zbog nekih anonimnih pisama koja su upućivana Ministarstvu šumarstva, a navodno potpisivana od S.Z.. Sjeća se da je D. pozvao reonskog lugara R.Z. koji je uskoro došao, ali ništa nije preduzimao sve dok nije došla policija iz Žabljaka i to policajci R.V. i B.M.. Oni su mu dali nalog da vozilo preveze u Žabljak pred policijsku stanicu, zajedno sa dva utovarena trupca, što je i uradio. Sjeća se da je K.J. govorio lugaru R., da je on bio utovari još dva trupca i da  ih  je istovario  navodno u trenutku kada su oni naišli, a što nije istina. Na kraju navodi da nije tražio saglasnost od "C.b." da uzme navedene trupce, ali da je imao namjeru da obavijesti istu da je uzeo trupce.     </span>
</p>
<p class="p7">
<span>	U završnoj riječi okrivljeni S.G. je izjavio  da ostaje pri svojoj odbrani. Priznaje da je oduzeo dva trupca, dok dva trupca koja su bila na zemlji ne priznaje da je oduzeo. Kaje se zbog učinjenog krivičnog djela, jer isto mu nije bilo potrebno, a gradju je mogao obezbijediti na drugi način da je predhodno pitatao vlasnika "K.b.".  </span>
</p>
<p class="p7">
<span>	  Okrivljeni  S.Z. u svojoj odbrani u istrazi i na glavnom  pretresu u bitnom je izjavio  da priznaje da je izvršio krivično djelo krađe koja mu je stavljeno na teret i to u odnosu na dva smrčeva trupca.  Dana 5.08.2010. godine, sa svojim bratom G. pošao je do lagera koji se nalazi u mejstu "Aluško brorje", kako bi uzeli dva trupca koja su G. bila potrebna pri rekonstrukciji kuće u Njegovuđi.  Znali  su da se tu nalazi građa "C.B.-a", ali nijesu predhodno pitali  izvdršnog direktora M. niti bilo koga drugog iz uprave ovog privdredngo društva da im dozvole da uzmu dva trupca. Imali su namjeru da  narednog dana prijave da su uzeli dva trupca i da iste plate. Toga dana negdje ispred noći pošli su sa G. vozilom marke" FAP" sa dizalicom bez registrarskih tablica i došli do lagera gdje je bila veća količina drvenih trupaca  od smrče, jele i bijelog bora. Nakon što su utovarili dva trupca dužine od po 8 m, krenuli su u pravcu Njegovudje. Kada su se udaljili od lagera oko 50 m , došao im je u sustsret sa džipom K.J. koji je rekao da stanu  i optužio ih da su uzeli njegovu gradju, a što nije bilo tačno. Zaustavili su vozilo, a Joko je počeo da im prijeti, a zatim je putem telefona pozvao brata D. koji je tu uskoro došao, pa se i on pridružio prijetnjama optužujući ih za neka anonimna pisma, te prijeteći da će napasti na njihovu kuću. Napominje da je u vozilu K.J. bio i O.R. i njemu neki nepoznati čovjek. Jedan od braće K. je pozvao lugara R.Z. koji je   došao, ali ništa nije preduzimao.  Kasnije je tu došla i patrola policije iz Žabljaka i to policajci B.M. i R.V. koji su izdali nalog G. da vozilo sa dva utovarena trupca odveze do stanice policije, što je on i uradio. Narednog dana po nalogu policije G. je ove trupce prevezao u Pilanu na Njegovuđi vlasništvo "C. B.-a". Od lugara je saznao da je ukupna neto drvna masa  iznosila  2,12 m3. Na kraju navodi da  nijesu kako  ih  je K.J. optuživao utovarili i još 2 trupca, a koja su istovarili kada se on pojavio kod lagera</span><span class="s4">. </span>
</p>
<p class="p7">
<span>	U završnoj riječi okrivljeni  S.Z. je izjavio da ostaje pri svojoj odbrani. Priznaje da je oduzeo dva trupca, dok dva trupca koja su bila na zemlji ne priznaje da je oduzeo. Kaje se zbog učinjenog krivičnog djela, jer isto mu nije bilo potrebno, a gradju je mogao obezbijediti na drugi način,  da je predhodno pitao vlasnika "K.b.".</span>
</p>
<p class="p7">
<span>	Sud je posebno cijenio odbranu  okrivljenih S.G. i S.Z.  i istu je prihvatio u dijelu gdje okrivljeni priznaju da su oduzeli dva trupca u dužini od 8 m koja su se u vrijeme dolaska policije na licu mjesta, nalazila utovarena na kamionu sa dizalicom. Sud nije imao nijednog razloga da ovakvo priznanje  okrivljenih ne prihvati kao tačno i pokloni joj svoju vjeru jer je potvrdjena iskazima svih saslušanih svjedoka, a ima podlogu u datom nalazu i drugim provedenim materijalnim dokazima. Sud nije prihvatio odbranu okrivljenih u dijelu gdje negiraju da su kritičneprilike oduzeli još druga dva trupca u dužini od 8 m koja su se u vrijeme dolaska policije na lice mjesta nalazila na zemlji uz kamion, jer je usmjerena isključivo u cilju umanjenja njihove krivične odgovornosti. Sud nije imao nijednog razloga za prihvatanje odbrane okrivljenih u ovom dijelu, jer je u suprotnosti sa iskazima svjedoka K.B. i O.R., koji su očevidci dogadjaja, a protivna je i sa iskazom svjedoka R.Z., koji tvrdi da otisci  koji su vidljivi na ova dva trupca mogu jedino poticati od grajfera sa dizalice, vjerovatno nastali prilikom  skidanja trupaca sa kamiona.</span>
</p>
<p class="p7">
<span>	Sud je u dokaznom postupku saslušao svjedoke: K.B., R.Z. i O.R., a pročitani su izvještaj o počinjenoj kradji u odeljenju br.1 GJ Gornji Šaranci reonskog lugara R.Z.Upravi za šume PJ Žabljak od 06.08.2010 godine, Zapisnik šumarskog inspektora M. M. o izvršenom inspekcijskom pregledu br.322-010-0804-98 od 06.08.2010 godine, zapisnk UP Ispostave Žabljak br.240/10-1505/4 od 06.08.2010 godine o preuzimanju drvnih sortimenata od strane DOO "Carapidis bross", potvrdu UP Ispostave Žabljak br.sl. od 05.08.2010 godine o privremenom oduzimanju stvari od S.G., Fotoelaborat UP Ispostave Žabljak br.3-77/10 od 06.08.2010 godine, nalaz i mišljenje sudskog vjejštaka šumarske struke A.J. od 29.09.2010 godine,  a pročitani su izvještaji iz kaznene evidencije UP Ispostave Žabljak, za okrivljenog S.G.  br.245/10 –1754/1 od 27.08.2010 godine i izvoda iz kaznene evidencije za S.Z.  br.245/10 –1754/1 od 27.08.2010 godine. Sud je odustao od neposrednog saslušanja svjedoka K.N., jer se isti nalazi u Srbiji na nepoznatoj adresi, a činjenično stanje u predmetu je dovoljno jasno utvrdjeno da se može donijeti odluka u ovoj krivično pravnoj stvari. </span>
</p>
<p class="p7">
<span>	Svjedok K.B., u istrazi i na glavnom pretresu u bitnom je izjavio</span><span class="s4"> </span><span>da je vlasnik privdrednog društva "W." DOO sa bratom D.. Primijetili su da im je neko sa lagera ukrao više trupaca, ali nijesu mogli utvrditi ko je izvršio ovu krađu. Dana 05.08.2010. godine, nalazio  se sa O.R. i ujakom K.N. u njihovoj hali u Suvodolu kod Njegovuđe. Ispred same noći primijetili su  da braća S.G. i Z. krenuli sa teretnim motornim vozilom marke "FAP" na kojem je bila ugradjena dizalica,  u pravcu "Aluškog borja" to  im je bilo sumnjivo  pa je odlučio da provjeri gdje to oni idu i šta rade u šumi.  Idući putem u pravcu "Aluškog borja" primijetio je kod lagera "C.B.-a" vozilo pomenutih S., na kojem su bile spuštene stope od dizalice, a G. je skidao trupce sa vozila. Siguran je da je vidio   G. da je skinuo sa svojeg vozila dva smrčeva trupca. Videći ovo   izašao je iz vozila i spriječio ga da istovari još dva trupca koja su se nalazila na vozilu. Na njegovo pitanje koje je uputio G."kako ovo goniš" odgovorio mu je "da je to njegova građa koju je izvukao Š.S.". Nakon ovog   telefonom je pozvao brata D. i rekao mu šta se događa i da pozove Srdjana kako bi utvdrdili o čemu se radi. Nakon kraćeg vremena D. je došao sa S. na lice mjesta i S. je razgovarao sa braćom S. i to iza njihovog kamiona , pa je čuo kako S. govori " neću ja da idem ni zbog koga u zatvor", a nakon toga je došao je do njih i rekao im  da on nema nikakve veze sa S. . Ponovo je pitao S. "šta rade", a oni su mu rekli da im je lugar R.Z. odobrio da mogu uzeti  nekoliko balvana za njihove potrebe. Pozvali su R. i pitali ga da li on trenutno otprema kavu građu, našto je odgovori da ne otprema nikakvu građu i da se nalazi u svojoj kući. Rekao mu je da S. tovare građu u Aluškom borju, pa je R.  rekao da će odmah doći, a da se niko ne udaljava sa lica mjesta. U medjuvremnu   braća S. su došli do njega, kada mu je  Z. ponudio 50,00€ i rekao mu "uzmi ovo, da istovarimo građu i idemo kući, i da nečekamo šumara", što je on odbio i G. je vadio neke pare da mu da, ali je i to odbio. Na licu mejsta su došli policajci B.M. i R.V., koje je pozvao lugar R., koji su izdali nalog S.G. da vozilo preveze do stanice policije u Žabljak, na kojem su se nalazila 2 trupca, dužine od 8 m, a čija je neto drvna masa iznosila nešto više od 2 m3. Kolilčinu ovog drveta saznali su iz razgovora lugara R. i krim. inspektora V.S. u stanici policije. Istom prilikom je saznao da je ukupna neto drvna masa drveta i to u dva trupca koja su bila na vozilu i dva trupca koja su istovarili prilikom njegovog dolaska iznosila oko 5 m3.  Na kraju izjavljuje da je na trupcima koje je G. istovario sa svojeg vozila uočio otiske od grajfera dizalice,  a da su to sem njega vidjeli pomenuti policajci i reonski lugar</span><span class="s3">.</span>
</p>
<p class="p7">
<span class="s3">	</span><span>Sud je cijenio iskaz ovog svjedoka  i isti prihvatio  kao  objektivan, logičan i tačan.Iz iskaza ovog svjedoka koji je bio očevidac dogadjaja proizilazi da su braća S. pored dva trupca koja su bila na njihovom kamionu oduzeli i još dva druga trupca koja su skinuli sa svog kamiona kada su primijetili da ovaj svjedoksa svojim vozilom dolazi na lice mjesta. U prilog tome da ovaj svjedok govori istinu su i uočeni otisci od grajfera dizalice na ova dva trupca, koja su se nalazila pored kamiona.  Sud nije imao nijednog razloga za drugačiju ocjenu ovog iskaza, jer ima podlogu djelimično u odbrani okrivljenih, koji priznaju da su oduzeli dva trupca utovarena na njihov kamion, a nije u suprotnosti sa iskazom svjedoka R.O., očevidca dogadjaja i R.Z. reonskog lugara koji je i sam uočio otiske od grajfera dizalice na dva trupca za koje u svojoj odbrani okrivljeni tvrde da ih nijesu oduzeli, a koji su se nalazili pored kamiona kada je on stigao na lice mjesta, te sa nalazom vještaka i drugim provedenim materijalnim dokazima, koje je sud prihvatio.   </span>
</p>
<p class="p7">
<span>	Svjedok R.Z., u istrazi i na glavnom pretresu u bitnom je izjavio</span><span class="s4"> </span><span>da je zaposlen kao lugar u Upravi za šume PJ Žabljak i obezbedjuje Aluški reon br. 3.  Na ovom reonu su šume dodijeljene  kao koncesionaru "C.B." C.S.. Kao lugar vršio je prijem i otpremu posječene građe na ovom reonu. Dana 05.08.2010. godine u 9:00 časova pozvao ga je telefonom K.D.  i pitao ga da li večeras ima otpreme građe iz ovog odjela, pa nakon što   mu je on odgovorio da nema. D. mu je rekao da S.G. i Z. tovare trupce sa lagera u "Aluškom broju-zelena Gora". Odmah po ovom obavještenju   došao je na lice mjesta kod lagera na koji su bili smeglani trupci vlasništvo "C.B.-a" i tu zatekao teretno vozilo marke "FAP", koje nije imalo reg. tablice, a koje je vlasništvo S.G. iz Nj.. Ovo vozilo je imalo i dizalicu koja je služila za utovar i istovar drvene građe. U momentu dolaska na ovom vozilu su bila utovarena dva smrčeva trupca  dužine od 8 m. Na licu mejsta je zatekao  braću S.G. i Z., K.D. i njegovog brata B. -J., O.R. i nekog K. koji je ujak pomenutih K., kao i Š.S..  Prilikom njegovog dolaska K.J. mu je rekao da su S. bili utovarili još dva trupca smrče  istih dimenzija tj. od po 8 m dužine, pa da su ih stovarili sa vozila  u trenutku kada su primijetili da K.  dolaze. Joko mu je pokazao ta dva trupca i  on je uočio da su isti imali otiske grajfera od dizalice, što znači da su dizani odsno spuštani uz pomoć dizalice. Na licu mjesta je bilo oko  100 do 150 kubika trupaca od smrča, jele  i bijelog bora. Ni na jednom od sve ove količine trupaca nije bilo otiska grajfera, izuzev na dva trupca koja su bila na vozilu i dva trupca koja su bila na lageru. Nakon toga izvršio je mejrenje kako dva utovarena tako i dva istovarena balvana i utvrdio da je neto drvna masa za dva balvana-trupca koji su bili utovareni na vozilu iznosila 2,12 m3, dok je u dva trupca koja su se nalazila pored ovog vozila,  a na kojima su se očitovali otisci grajfera od dizalice,  ukupna drvna masa je iznosila 2,90 m3. Napominje da su odmah nakon njegovog dolaska na lice mjesta došli policajci  R.V. i B.M. .  </span>
</p>
<p class="p7">
<span>	Sud je cijenio iskaz ovog svjedoka kao objektivno dat, jasan i logičan, pa ga je kao takav i prihvatio. Iskazom ovog svjedoka sud je utvrdio da su okrivljeni S.G. i Z. pored dva trupca koja su se nalazila utovarena na njihovom kamionu oduzeli još i dva druga trupca koja su se nalazila na zemlji pored kamiona, a na kojima su uočeni od strane svjedoka otisci grajfera od dizalice, što znači da su dizani odnosno spuštani uz pomoć dizalice. Sud nije imao nijednog razloga za drugačiju ocenu ovog iskaza jer ima podlogu u djelimičnom priznanju orkrivljenih, u pogledu dva trupca koja su se nalazila već utovarena na kamionu, a nije u suprotnovi sa iskazima svjedoka K.B. i O.R. koji su bili očevidci dogadjaja i vidjeli da S. nakon njihovog pojavljivanja skidaju sa kamiona dva druga trupca na kojima su vidljivi otisci grajfera od dizalice, te sa nalazom vještaka šumarske struke i drugim provedenim materijalnim dokazima, koje je sud prihvatio. </span>
</p>
<p class="p7">
<span>	Svjedok O.R., u istrazi i na glavnom pretresu u bitnom je izjavio</span><span class="s4"> </span><span>da povremeno radi kod privrednog društva "W." DOO iz Ž. koje se bavi eksploatacijom i preradom dravnih sortimenata. Negdje početkom  avgusta ove godine, vraćali su se iz Krša  vozilom kojim je upravljao K.B. zv. J. koji je jedan od suvlasnika i sa njima je bio njegov ujak K.N. . Na putu prema Njegovuđi sreli su teretno vozilo marke "FAP" sa kojim je urpavljao S.G. , a pored njega je u vozilu sjedio njegov brat S.Z. . Vidjeći ih on je prokomentarisao "đe odoše braća S.". Njemu je bilo sumnjivo zašto u ovo doba, jer je bio prvi sumrak odlaze sa vozilom u šumu, a posebno mu je bilo sumnjivo što su predhodnog dana ustanovili da je sa lagera DOO "WOOD" nestalo 5-6 trupaca. Otišli su do pilane u Suvodolu gdje je bio B. brat D., a nakon izvjesnog vremena pošli su prema Žabljaku. Kada su došli na mjestu zv. "Raskrsnica",  B. je predložio da se vrate i  obiđu lager koji je bio u mejstu zvanom " Aluško Borje". Krenuli su u pravcu  njihovog lagera, ali kada su se primakli lageru vlasništvo "C.B.-a", vidjeli su vozilo pomenutih S., koji kad su ih ugledali počeli su da istovaraju trupce sa vozila. Vidio je da su istovarili 2 trupca, a kada su pokušali i treći trupac, B. je zabranio da to rade, govoreći im da će pozvati policiju.  Čuo je kada su molili K. da ne zove policiju i šumara  i da im je te  trupce tu dovukao S.Š.. Kasnije mu je B. rekao da su mu nudili novac da nebi zvao policiju. B. je pozvao brata D. i rekao mu da pozove Š.S. i da dodju do ovog lagera. Potom je pozvao i reonskog lugara R. Z.. Uskoro je  tu došao K.D. sa Š.S., ali on nezna o čemu su oni govorili. Nekoliko minuta kasnije došao je i lugar R.Z. a zatim i patrola policije, koja je naredila da svi podju u stanicu policije, a S. su naredili da vozilom sa dva trupca koja nijesu uspjeli da  stovare prije njihovog dolaska dodju pred stanicu policije u Žabljak. Pregledom su ustanovili da je na lageru bilo više trupaca na kojima se poznavao otisak grafera od dizalice, iako taj otisak nije mogao da bude od izvlačenja građe, već jedino nastaje prilikom utovara. </span>
</p>
<p class="p7">
<span>	Sud je cijenio iskaz ovog svjedoka i isti prihvatio, kao jasan i logičan. Ovaj svjedok kao neposredan očevidac dogadjaja je na licu mjesta vidio da je na lageru bilo  trupaca na kojima se poznavao otisak grajfera od dizalice, a koji otisak po njegovom mišljnju nije mogao da bude od izvlačenja gradje, već jedino da nastaje prilikom utovara odnosno istovara trupaca. Sud nije imao nijednog razloga za drugačiju ocjenu iskaza ovog svjedoka, jer ima podlogu djelimično u odbrani okrivljenih, koji priznaju da su oduzeli dva trupca koja su bila utovarena na njihovom kammionu, a nije u suprotnosti sa iskazom svjedoka K.B. i koji je bio očevidac dogadjaja i nalazio se zajedno sa njim u džipu, prilikom dolaska na lice mjesta i R.Z. koji je takodje primijetio na dva trupca otisak grajfera od dizalice koji je jedino mogao da potiče od spuštanja i podizanja trupaca, te nalazom vještaka i drugim sprovedenim materijalnim dokazima, kojima je sud poklonio povjerenje.</span>
</p>
<p class="p7">
<span> 	Iz izvještaja o počinjenoj kradji u odeljenju br.1 GJ Gornji Šaranci reonskog lugara R.Z. Upravi za šume PJ Žabljak od 06.08.2010 godine, sud je utvrdio da je na osn ovu prijave K.D. reonski lugar R.Z. izašao na lice mjesta i utvrdio činjenično stanje da je dana 05.08.2010 godine u 21:00h , počinjena kradja - bespravni utovar drvnih sortimenata 8-40 i 8-42 ukupne neto mase 2,12m3. Osim navedenih trupaca koji su zatečeni na kamionu marke FAP bez reg oznaka, vlasnitvo S.G.. Na licu mjesta su sa kamiona stovarena 2 trupca 8-47 i 8-49 ukupne drven mase 2,90 m3, a K.J. je vido kada ih je vlasnik kamiona skinuo sa kamiona. </span>
</p>
<p class="p7">
<span>	Iz Zapisnika šumarskog inspektora M.M. o izvršenom inspekcijskom pregledu br.322-010-0804-98 od 06.08.2010 godine, sud je utvrdio da je na osnovu poziva policije PJ Žabljak o bespravno počinjenom utovaru drvnih sortimenata u mjestu zvano "Aluško Borje" odeljak br.1 GJ Gornji Šaranci Koncesionog područja DOO "C.b.-a" iz Ž. šumarski inspektor M.M. izašao na lice mjesta i ustanovio da je S.G. izvršio bespravni utovar 4 trupca ukupne drvne mase 5,02 m3 na TMV  FAP sa dizalicom bez reg oznaka.</span>
</p>
<p class="p7">
<span>	Iz zapisnika UP Ispostave Žabljak br.240/10-1505/4 od 06.08.2010 godine o preuzimanju drvnih sortimenata od strane DOO "C.b.", sud je utvrdio  da su dana 05.08.2010 godine OPS Ispostave policije Žabljak od S.G. iz Nj.  privremeno oduzeli TMV marke FAP bez reg oznaka i dva trupca oblove gradje ukupne mase 2,12 m3. Pošto su drvni sortimenti bili bez potrebne dokumentacije isti su predati DOO "C.b." iz Ž..</span>
</p>
<p class="p7">
<span>	Iz potvrde UP Ispostave Žabljak br.sl. od 05.08.2010 godine o privremenom oduzimanju stvari od S.G., sud je utvrdio da su od S.G. iz Ž. privremeno oduzeti TMV marke FAP bez reg oznaka i dva trupca oblove gradje ukupne mase 2,12 m3.</span>
</p>
<p class="p7">
<span>	 Fotoelaboratom UP Ispostave Žabljak br.3-77/10 od 06.08.2010 godine, prikazano je bliži izgled lice mjesta sa TMV marke FAP bez reg oznaka i dva trupca oblove gradje ukrcanih na njemu ukupne mase 2,12 m3. </span>
</p>
<p class="p7">
<span>	Sud je cijenio gore navedene materijalne dokaze kao objektivno sačinjene od strane nadležnih organa, pa ih je u cjelosti prihvatio, jer imaju podlogu djelimično u odbrani okrivljenih, a nijesu u suprotnosti sa utvrdjenim činjeničnim stanjem, a prisutne stranke na glavnom pretresu im nijesu prigovorile. </span>
</p>
<p class="p7">
<span>	Iz nalaza i mišljenja sudskog vještaka šumarske struke A.J. od 29.09.2010 godine, sud je utvrdio da su cijene oblovine JL/SM na lageru "C.. sledeće. Trupci I klase 80,00€ bez PDV-a, trupci II klase 70 do 80€ bez PDV i trupci III klase ispod 70,00€ bez PDV-a. Shodno gore dobijenim cijenama cijena po m3 oble gradje JL/SM trupaca za rezanje I/III klase bila bi 70,00€ bez PDV, pa bi vrijednost 5,02 m3 iznosila:  5.02 x 70,00€=351,40€ bez PDV-a, ako se na ovu vrijednost doda 17% PDV-a u iznosu od 59,74€. Vrijednost 5,02m3 za rezanje JL/SM I/III na lageru vlasništvo "C. b." iz Žabljaka iznosi 411,14€ sa uračunatim PDV-om.</span>
</p>
<p class="p7">
<span>	Sud je cijenio nalaz i mišljenje vještaka šumarske struke A.J. kao objektivno dat, u skladu sa pravilima nauke i struke od strane stalnog dugogodišnjeg sudskog vještaka, na osnovu dokumentacije priložene u spisu predmeta i neposrednog uvida na licu mjesta,  pa ga je kao tačnog u cjelosti prihvatio, pri čemu treba imati u vidu da prisutne stranke na glavnom pretresu istome nijesu prigovorile, navodeći da je dat korektno i jasno.</span>
</p>
<p class="p7">
<span>	Iz izvještaja iz kaznene evidencije UP Ispostave Žabljak, za okrivljenog S.G.  br.245/10 –1754/1 od 27.08.2010 godine, sud je utvrdio da okrivljeni S.G. nije evidentiran u kaznenoj evidenciji, te područne jedinice.   </span>
</p>
<p class="p7">
<span>	Iz izvoda iz kaznene evidencije za okrivljenog S.Z. izadte od strane UP PJ Pljevlja 30 br.03-245/10-10719/2 od 28.10.2010 godine sud, je utvrdio da okrivljeni S.Z. nije evidentiran u kaznenoj evidenciji, te područne jedinice.</span>
</p>
<p class="p4">
<span>Na osnovu savjesne i brižljive ocjene provedenih dokaza,  a cijenići sve u smislu čl.360 ZKP-a sud je na pouzdan način zaključio da su okrivljeni S.G. i S.Z. kao saozvršioci učinjeli krivično djelo kradje iz čl.239 stav 1 KZ RCG na način mjesto i u vrijeme kako je to bliže označeno izrekom presude.</span>
</p>
<p class="p10">
<span>	</span><span class="s5">Pravnom ocjenom ovakvo utvrdjenog činjeničnog stanja sud nalazi da se u radnjama okrivljenih S.G. i S.Z. kao saizvršioca stiču svi zakonski elementi   krivičnog djelo kradje iz čl.239 stav 1 KZ RCG, a ovo krivična djela čini svako ko tudju pokretnu stvar oduzme drugom u namjeri da njenim prisvajanjem sebi ili drugome pribavi protivpravnu imovinsku korist, pa kako su u konkretnom slučaju okrivljeni S.G. i S.Z. kao saizvršioci, dana 05.08.2010 godine oko 20:30h u odjelu br.1 GJ Gornji Šaranci u mjestu zvanom "Aluško Borje" Opština Žabljak sa lagera drvnih sortimenata vlasništvo "C.b." Žabljak u namjeri da sebi pribave protivpravno imovinsku korist oduzeli 5,02m3 oblove gradje na način što su došli sa TMV marke Fap sa dizalicom i sa pomenutog lagera u kamion utovarili 4 truplca dužine 8 m, oštetivši na taj način vlasnika "C.b." iz Ž. za iznos od 411,14€. </span>
</p>
<p class="p7">
<span>	U konkretnom slučaju okrivljeni su postupali u smislu čl.23 KZCG kao saizvršioci, a odredba čl.23 KZCG predvidja da ako više lica učestvovanjem u radnji izvršenja sa umišljajem ilil iz nehata zajednički izvrše krivično djelo ili ostvarujući zajedničku odluku drugom radnjom sa umišljajem bitno doprinesu izvršenju krivičnog djela, svako od njih kazniće se kaznom propisanom za to djelo.</span>
</p>
<p class="p7">
<span>	Naime, za sud nije bilo dileme da su okrivljeni kao saizvršioci učinjeli navedeno krivično djelo, što proizilazi iz iskaza svjedoka K.B. i O.R. koji su bili očevidci dogadjaja, kao i svjedoka R.Z. koji je kategoričan da otisak sa dva trupca koji su se nalazili na zemlji pored kamiona potiče od grajfera sa dizalice što znači da su dizani odnosno spuštani uz pomkoć dizalice, a okovljeni su kritične prilike bili na licu mjesta sa kamionom snabdijevenim dizalicom. I sami okrivljeni su priznali da su kritične prilike oduzeli dva trupca u količini od 2,12m3, što i da je tako, samo po sebi je dovoljno za njihovu krivično pravnu odgovornost u konkretnom slučaju. </span>
</p>
<p class="p7">
<span>	U konkretnokm slučaju okrivljeni S.G. i S.Z. su postupali sa direktnim umišljajem, jer su bili svjesni svoga djela i htjeli su njegovo izvršenje. Uz umišljaj je potrebna i namjera da se prisvajanjem ukradene stvari u konkretnom slučaju drvnih sortimenata, oblove gradje u kličini 5,02m3 pribavi za sebe ili drugoga protivpravna imovinska korist.</span>
</p>
<p class="p7">
<span>	Prilikom odlučivanja o vrsti i visini krivične sankcije sud je imao u vidu okolnosti iz čl.42 KZ CG, pa je kao olakšavajuće okolnosti na strani okrivljnih S.G. i S.Z. cijenio, da se radi o osobama mladjeg starosnog doba, neosudjivanim, koji su se korektno ponašali na sudjenju, izrazili kajanje zbog učinjenog djela. Otežavajućih okolnosti na strani okrivljenih S.G. i S.Z. sud nije našao, pa im je kao saizvršiocima izrekao novčane kazne u iznosu od po 1.200,00€, smatajući da će se sa izricanjem ovih novčanih kazni ostvariti svrha kažnjavanja shodno čl.4 i 32 KZCG.</span>
</p>
<p class="p7">
<span>	Sud je obavezao okrivljenje da solidarno plate troškove krivičnog postupka u iznosu od  132,00€, a koji troškovi se odnose na naknadu vještaku šumarske struke za dati nalaz i mišljenje i za pripremu i pristup na glavnom pretresu od 28.10.2010 godine, shodno čl.202  ZKP-a, kao i da plate sudski paušal u iznosu od po 50,00€ imajući u vidu složenost, trajanje postupka  i imovinske prilike okrivljenih.</span>
</p>
<p class="p7">
<span>	Oštećeni "K.b."-C.iz Ž. nije ispostavio imovinsko pravni zahtjev, sa razloga što je intervencijom UP Ispostave Žabljak spriječena kradja drvnih sortimenata vlasništo ovog privrednog društva.</span>
</p>
<p class="p7">
<span>	Sa iznijetog odlučeno je kao u izreci presude.</span>
</p>
<p class="p7"></p>
<p class="p7">
<span>		</span><span class="s3">OSNOVNI SUD U ŽABLJAKU</span><span> , dana 01.11.2010 godine </span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7">
<span>ZAPISNIČAR                                                                                              S U D I J A</span>
</p>
<p class="p7">
<span>NadjaKaljević.s.r                                                                                Milovan Jovković.s.r.  </span>
</p>
<p class="p7"></p>
<p class="p7"></p>
<p class="p7">
<span>      </span>
</p>
<p class="p7"></p>
<p class="p11">
<span>PRAVNA POUKA: Protivu ove presude može se izjaviti</span>
</p>
<p class="p7">
<span>Žalba u roku od 8 dana od dana prijema iste Višem </span>
</p>
<p class="p7">
<span>Sudu Bijelo Polje a preko ovog suda</span>
</p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-style:italic }
.span3{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 137/2013</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični </span><span class="span1">u vijeću sastavljenom od sudije Vesne Pean, kao predsjednika vijeća i sudija Hasnije Simonović i Predraga Tabaša, kao članova vijeća</span><span class="span1">, uz učešće Borke Jelenković, kao zapisničara, u krivičnom predmetu protiv optuženog H. B., koga brane Novak Ražnatović i Hamid Ganjola, advokati iz Podgorice, zbog krivičnog djela </span><span class="span1">silovanje u pokušaju iz člana 204 st. 4 u vezi st. 1 u vezi člana 20 Krivičnog zakonika</span><span class="span1">, odlučujući po optužnici Višeg državnog tužilaštva u Podgorici </span><span class="span1">Kt.br. 105/13 od 22.10.2013. godine</span><span class="span1">, koju je na glavnom pretresu zastupala Tatjana Begović, zamjenik VDT-a u Podgorici, nakon održanog glavnog pretresa na kojem je javnost bila isključena, dana 25.03.2014. godine, u prisustvu zastupnika optužbe, optuženog i njegovih branilaca, zakonskih zastupnika - roditelja maloljetne oštećene O. K., kao i njihovog punomoćnika, adv.Lepetić Dragana iz Herceg Novog, donio je 07.04.2014. godine i istog dana objavio   </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi:</span>
</p>
<p>
<span class="span1">H. B.,</span><span class="span2"> </span><span class="span1">JMBG ....., od oca R. i majke D., rođene K., rođen ....godine u selu R. - P., R. K., sa prebivalištem u Z., ...bb, Opština ..., državljanin Republike K., završio jedan razred osnovne škole, nepismen ali zna da se potpiše, nezaposlen, oženjen, otac troje punoljetne djece, srednjeg imovnog stanja, osudjivan presudom Osnovnog suda u Herceg Novom K.br.77/13 od 01.07.2013.godine, zbog krivičnog djela iz člana 208 stav 1 u vezi člana 206 stav 1 Krivičnog zakonika, na kaznu zatvora u trajanju od 1 (jedne) godine.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K R I V  JE</span>
</p>
<p>&nbsp;</p>
<p>
<span class="span2">Što je:</span>
</p>
<p>
<span class="span1">Neutvrđenog dana, u junu mjesecu 2005.godine, u naselju ..., u ulici ...., opština H. N., upotrebom sile pokušao da prinudi na obljubu dijete - oštećenu O. K., staru 7 godina, na način što je, kada su roditelji oštećene zajedno sa njena dva brata otišli iz kuće, a što je okrivljeni znao, došao u kuću oštećene, te je, nakon što je oštećena O. K. u strahu pobjegla u sobu i pokušala da se zaključa, pošao za njom, sustigao je, odgurnuo vrata, a zatim je oborio na krevet gdje je jednom rukom držao ruku oštećene, a drugom pritiskao njena usta, da ne bi mogla da viče i zove upomoć, a zatim rukom kojom je prethodno držao ruku oštećene pokušao da skine garderobu sa nje i sa sebe, za koje vrijeme se oštećena branila rukama i nogama pokušavajući da ga odgurne od sebe, iako je bio svjestan da će preduzetim radnjama prisiliti oštećenu na obljubu, pa je to i htio, u kom trenutku se pored kuće začuo zvuk vozila, pa je okrivljeni pobjegao, </span>
</p>
<p>&nbsp;</p>
<p>
<span class="span1">- čime je  izvršio krivično djelo- silovanje u pokušaju iz člana 204 stav 4 u vezi stava 1 u vezi člana 20 Krivičnog zakonika. </span>
</p>
<p>&nbsp;</p>
<p>
<span class="span1">Pa Sud, optuženog H. B., na osnovu napred navedene krivično pravne odredbe i članova 2, 4, 5, 15, 32, 33, 36, 42, 45, 46 i 51 Krivičnog zakonika, te člana 374 ZKP-a</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span2">NA KAZNU ZATVORA U TRAJANJU OD 4 (četiri) GODINE </span><span class="span1">u koju se ima uračunati vrijeme koje je optuženi H. B. proveo u pritvoru počev od 20.11.2013.godine, a koji je produžen do pravosnažnosti presude, </span><span class="span1">s tim što ne može biti duži od izrečene kazne zatvora.</span>
</p>
<p>
<span class="span1">Dužan je optuženi na ime sudskog paušala platiti novčani iznos od 100 eura, u roku od 15 dana, po pravosnažnosti presude, pod prijetnjom prinudnog izvršenja, a u korist Budžeta Crne Gore. </span>
</p>
<p>&nbsp;</p>
<p>
<span class="span1">Zakonski zastupnici mal. O. K. se sa imovinsko pravnim zahtjevom upućuju na parnicu</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnicom VDT-a u Podgorici Kt.br. 105/13 od 22.10.2013. godine, optuženom H. B., stavljeno je na teret izvršenje krivičnog djela silovanje u pokušaju iz člana 204 st. 4 u vezi st. 1 u vezi člana 20 Krivičnog zakonika, pri kojoj optužnici je njen zastupnik ostao do kraja glavnog pretresa, predlažući sudu da optuženog oglasi krivim i kazni po zakonu. </span>
</p>
<p>
<span class="span1">Punomoćnik oštećene mal.O. K., u završnoj riječi je izjavio, da se u cijelini pridružuje završnoj riječi VDT-a, pa je predložio da sud optuženog oglasi krivim i kazni po zakonu, a da prilikom odmjeravanja kazne uzme u obzir okolnosti konkretnog slučaja, naročito uzrast oštećene i optuženog, te zloupotrebu povjerenja komšijskih odnosa od strane optuženog i izjavio da postavlja imovinsko pravni zahtjev radi naknade nematerijalne štete, usljed pretrpljenog tekućeg i budućeg psihičkog bola mal.oštećene, u visini od 20.000,00 eura.</span>
</p>
<p>
<span class="span1">Optuženi H. B. pred Višim državnim tužilaštvom, koristio se svojim zakonskim pravom da ne iznosi svoju odbranu, branio se ćutanjem. U svojoj odbrani na glavnom pretresu negirao je da je izvršio krivično djelo koje mu je stavljeno na teret i naveo da sa porodicom O. za svih osam godina življenja u zajedničkom komšiluku nijesu imali "grke", da su se međusobno pomagali i posjećivali, ali da nikada nije ulazio u njihovu kuću kada nisu bili prisutni odrasli članovi porodice, te da ovako nešto sigurno ne bi učinio njihovom djetetu.  Posebno je odgovorio da je porodica O. u kritično vrijeme živjela preko puta njegove kuće, na nekih 40 m udaljenosti, gdje su privremeno stanovali, jer su gradili kuću koja se sada nalazi do njegove kuće, da je bilo pregledno od njegove kuće prema kući gdje je tada živjela porodica O. odnosno ulazna vrata njihovih kuća bila su jedna naspram drugih, kao i da je od njegove kuće bilo pregledno mjesto gdje su O. parkirali vozilo. Istakao je, da sa </span><span class="span1">oštećenom O. K. nikada nije ostao nasamo, kao i da u ponašanju iste nije primjetio ništa čudno. Inače, njegova djeca su mnogo starija od djece porodice O. i ne žive sa njim i suprugom, već žive i rade u Njemačkoj, pa se s toga njegova djeca nijesu družila sa djecom O.. Ponovio je da sa porodicom O. i N. nikada nije imao nikakvih sukoba već je naprotiv, bio u dobrim odnosima, te je potvrdio da je pred Osnovnim sudom u Herceg Novim oglašen krivim zbog krivičnog djela koje je učinio na štetu sestre od ujaka oštećene O. K., Z. N.. </span>
</p>
<p>
<span class="span1">Branioci optuženih u završnoj riječi predložili su da sud optuženog oslobodi optužbe, jer nema dovoljno dokaza da je izvršio krivično djelo koje mu se predmetnom optužnicom stavlja na teret. Istakli su da iz odbrane njihovog branjenika i iskaza saslušanih svjedoka proizilazi da su oni svi živjeli u dobrim susjedskim odnosima i međusobno se pomagali, pa smatraju da je neprihvatljivo kazivanje oštećene nakon 8-9 godina, kao i zar bi bilo logično i prirodno da dijete koje je napadnuto od strane odraslog čovjeka, koje vrši silu nad njim, na opisani način, a koje dijete je zahvatilo strah, uzbudjenost i uznemirenost, da nakon saznanja da su joj stigli roditelji, i došli u kuću, to dijete ocijeni da je ono krivo i da ono što se prethodno desilo ne saopšti roditeljima. Smatrali su da je ispričani dogadjaj konstrukcija jedne nezrele osobe, a motivi njene priče da su poznati samo oštećenoj i njenim roditeljima, pogotovo što je to sve nastalo nakon dogadjaja sa mal.Z. N., njenom sestrom od ujaka. </span>
</p>
<p>
<span class="span1">U dokaznom postupku sud je neposredno saslušao mal. oštećenu O. K., u prisustvu zak.zastupnice-majke i psihologa iz Centra za socijalni rad, te svjedoke N. O. i R. M., a uz saglasnost zakonskog zastupnika - majke mal. oštećene O. K., izvršio se uvid u fotokopiju, koja je saglasna originalu, izvoda iz dnevnika mal. oštećene O. K. koji se odnosi na dane 06.06.2013. godine, i 19.09.2012. godine, te se izvršio uvid u pravosnažnu presudu Osnovnog suda u Herceg Novom K.br. 77/13 od 01.07.2013. godine i drugostepenu presudu Višeg suda u Podgorici Kž.br. 1262/13 od 01.11.2013. godine, kojom je potvrđena prvostepena presuda. Sud je posebnim rješenjem na glavnom pretresu, odbio kao neosnovan predlog branilaca optuženog za dopunu dokaznog postupka, </span><span class="span1">da sud izađe na lice mjesta kako bi se uvjerio u bliži izgled kuća optuženog i roditelja oštećene, udaljenosti istih, rasporeda soba u kući mal.oštećene, ocjenjujući isti kao nepotreban, te se smatralo da to ne bi doprinjelo rasvjetljenju činjeničnog stanja. </span><span class="span1"> Takođe je </span><span class="span1">i punomoćnik mal. oštećene, predložio da se u dopuni dokaznog postupka, utvrdi putem vještaka neuropsihijatra kako je kritični događaj uticao na mal. oštećenu, intezitet, dužinu trajanja i posledice psihičkog bola, imajući u vidu da je tada oštećena bila djevojčica, što je Sud odbio smatrajući predlog neosnovanim, koji bi doveo i do odugovlačenja krivičnog postupka i uvećanje troškova istog. </span>
</p>
<p>
<span class="span1">Sud je saslušao oštećenu maloljetnu O. K., u prisustvu njene zakonske zastupnice, majke O. D. i psihologa J. Đ., u posebnoj prostoriji za koje vrijeme su zastupnik optužbe, optuženi i njegovi branioci, putem video linka pratili saslušanje i postavljali pitanja svjedoku mal. oštećenoj.  </span>
</p>
<p>
<span class="span1">Inače, u svojstvu svjedoka oštećena mal.O. K. je prije davanja iskaza na zapisnik pred VDT-om imala razgovor sa dipl.psihologom iz Centra za socijalni rad Opštine Podgorica, </span><span class="span1">P.M., koja je potvrdila da je mal.K. psihofizički zdrava osoba i da se u njen iskaz može imati visok stepen povjerenja, nakon čega je dala iskaz, koji je i na glavnom pretresu ponovila, a to je da se kritični događaj desio kada je ona završila prvi razred osnovne škole, da je zapravo još ranije primjetila da je optuženi H. pratio, uporno i čudno gledao, pa se iz tog razloga istog plašila, ali mu se javljala jer im je bio komšija u naselju ... u Ul. ...., gdje je stanovala sa svojim roditeljima i dva brata, gdje i sada žive, ali su tada bili podstanari. Sjećala se da su kritičnog dana, prije 7-8 godina, njeni roditelji sa dva njena brata pošli do prodavnice u trgovinu, jer su te večeri planirali da putuju u Berane, dok je ona ostala sama kući, kada je optuženi H. B. pokucao na vrata. Vidjevši da je to on, uplašila se zbog toga što je ranije čudno i uporno gledao i stalno pratio, pa je tom prilikom  pokušala da zatvori vrata, ali ih je on odgurnuo, u kom trenutku je ona utrčala u prvu sobu koja se nalazila do ulaznih vrata. To je bila spavaća soba koja je imala ključ u vratima, pa je pokušala da se zaključa, ali ju je H. sustigao, odgurnuo vrata, koja nije uspjela da zaključa, oborio je na krevet, jednu ruku joj je stavio na usta, jako pritiskajući kako ne bi mogla da viče i zove u pomoć, dok je drugom rukom najprije držao za njenu ruku, da bi potom tom rukom pokušao da joj skida donji dio odjeće. Misli da je tom prilikom imala na sebi bermude ili farmerke, a sigurna je da nije imala suknju na sebi, a H. je na sebi imao farmerke i majicu kratkih rukava.  Dalje je istakla, da se tom prilikom branila koliko je mogla, odnosno da ga je sve vrijeme gurala od sebe mašući rukama i nogama dok je on pokušavao da je skine, ovom drugom rukom, da bi potom pokušavao i da skine donji dio svoje garderobe, tačnije da raskopča kaiš koji je imao na farmerkama, dok je ovom jednom rukom sve vrijeme pritiskao njena usta i to jako da glavu nije mogla da pomjeri. U tom trenutku začuo se zvuk vozila njenih roditelja, koji su se parkirali, i H. je istrčao iz kuće i to kroz ulazna vrata, ali nije znala kuda je dalje pošao prema svojoj kući, koja se nalazila pored njene kuće, pa je moguće da je pošao kroz baštu. Objasnila je, da se nije usudila da to odmah ispriča roditeljima, jer je tada mislila da je i sama kriva zbog toga što joj se desilo, odnosno jer ni sama u to vrijeme, zbog svog uzrasta, nije bila sasvim svjesna šta joj se zapravo dogodilo. Te prilike nije odmah izašla iz sobe, već je malo ostala kako bi se pribrala, kao i jer je bilo strah da roditelji ne bi posumnjali po njoj da joj se nešto dogodilo. Nije znala tačno poslije koliko vremena se srela sa roditeljima, ali misli da se radilo o nekom kraćem vremenskom intervalu, napominjući da tada nije izašla iz kuće, pa joj nije bilo poznato gdje su njeni roditelji kritične prilike parkirali vozilo, ali zna da je uobičajno mjesto za parkiranje vozila njenog oca bila livada sa strane kuće, a sa kog mjesta se vidi kuća optuženog, koja se nalazila naspram njihove kuće. Ove dvije kuće dijelila je bašta, moguće oko nekih par metara. U vrijeme kada se desio kritični događaj bilo je toplo, nosili su kratke rukave, ali nije se sjećala da li su prozori i vrata na kući bili otvoreni zbog toplog vremena. Optuženi je i nakon kritičnog dogadjaja dolazio u kuću njenih roditelja, dok je ona u tim prilikama nastojala da izbjegne susret sa njim. O ovome što joj se tada dogodilo i što nikada neće moći da zaboravi,  prvo je ispričala u septembru 2013. godine svom momku J. sa kojim je u vezi oko godinu i osam mjeseci, a potom i starijem bratu koji boluje od cerebralne paralize. Nakon što je ispričala momku J., o kritičnom događaju je pisala i u svom dnevniku, ali ukratko, jer nije htjela sve da napiše da neko ne bi slučajno pročitao. U dnevniku je zapisala da je svom momku ispričala da joj se prije 7-8 godina desilo nešto strašno i da to nikad neće moći da zaboravi. Petog juna 2013. godine, bila je u svojoj sobi kada je došla njena majka, i pitala je zna li šta se desilo njenoj sestri od ujaka Z. N., koja </span><span class="span1">ima pet godina. Tom prilikom majka joj je ispričala da je optuženi H. Z. dirao po polnom organu i da je ljubio u usta, rekavši joj pri tom da ne vjeruje u to, da možda Z. laže, da bi joj ona rekla da Z. ne laže, i kako bi to mogla da izmisli kada je tako mala, u kom trenutku su joj se oči napunile suzama. Razmišljala je da li da ispriča svojim roditeljima šta je njoj optuženi uradio,  da li će se ljutiti zato jer im ranije nije ispričala, ali je ipak sjutradan odlučila da im sve ispriča, a posebno jer je boljelo zato što Z. nijesu vjerovali. Nakon ovog što joj je majka ispričala za Z., sjutradan su kod njih kući došli njen tetak i tetka i oni su razgovarali sa njenom majkom da li je moguće da je to Z. izmislila, da li laže, da bi im ona na to uplakano rekla da Z. ne laže, da se to i njoj desilo i upravo zbog toga što se dogodilo Z., ispričala je ovo što je bilo sa njom.</span>
</p>
<p>
<span class="span1">U svojstvu svjedoka, N. O. je izjavila, da je ujna oštećene mal. O. K., da je o predmetnom događaju koji se dogodio oštećenoj, saznala nakon što je bila napadnuta njena ćerka Z. od strane optuženog H. B.. Kada je po pozivu K.e majke došla kod njih kući, K. je plakala, pa nije mogla da joj ispriča o čemu se radi, ali joj je tada K.a majka Dragica ukratko ispričala da je K. optuženi H. B. pokušao da siluje, da je i prije toga čudno gledao, a predveče tog istog dana K. joj je uspjela ispričati, pritom stalno plačući, da  kada je imala 7-8 godina, da se to dogodilo u njihovoj kući, kada su roditelji otišli u prodavnicu i K. ostavili samu. Tom prilikom je optuženi zakucao na vrata, a kada ga je oštećena vidjela malo otvorivši vrata, optuženi je odgurnuo vrata, kako bi ušao u kuću, K. je potrčala ka sobi, a optuženi je uspio da uđe za njom u sobu, bacio je na krevet, jednom rukom držao joj usta da ne bi vikala, a drugom je pokušao skidati čas nju, čas sebe, da bi u trenutku kada je čuo zvuk vozila pored kuće, brzo istrčao iz kuće. K. joj je tada rekla da za ovo ne bi nikome ispričala jer je bilo sramota, a i strah da će neko pomisliti da je ona za nešto kriva, zbog čega je o tome ćutala, ali kada se desilo ovo sa Z., nije mogla više da ćuti, zbog čega je odlučila da sve ispriča. Posebno jer je mislila da oni Z. ne vjeruju, pošto je mala, kao i jer je bilo strah da optuženi Z. ne bi i kasnije povrijedio. Potvrdila je da je optuženi H. B. osuđen zbog toga što se dogodilo njenoj kćerki Z., da je Z. doživjela traumu za cijeli život, i zbog toga je vodi na razgovore kod psihologa. Pojasnila je da svi oni žive u istom komšiluku, i da su za optuženog mislili da je super komšija, čak su mu i pomagali dok je sam živio za vrijeme kada mu je supruga odlazila kod djece u Njemačku, a i žalili su ga jer je njegova supruga govorila da ima i neke psihičke probleme. Takodje je navela da se u vrijeme kritičnog događaja, kuća u kojoj su stanovali O. nalazila naspram kuće H. B., a udaljenost između njihovih ulaznih vrata je bila oko 10-tak metara, kao i da je K. otac znao da parkira vozilo pored kuće. </span>
</p>
<p>
<span class="span1">U svojstvu svjedoka, R. M. je izjavila da je tetka oštećene mal. K. O., da se njena kuća nalazi na jedno 150 m od kuće njene sestre D., da se gotovo svakodnevno gledaju i posjećuju, kao i da je u blizini i kuća njihovog brata. Sestra D. joj je ispričala šta se desilo sa Z., kćerkom njihovog brata, kojom prilikom joj je rekla da je i u dnevniku svoje kćerke K. pročitala da se i njoj desilo nešto ružno dok je bila mala, pa su se dogovorile da pred K. kažu kako zapravo ne vjeruju Z. da joj se dogodilo to što je ispričala,  kako bi isprovocirali K. da ispriča što se njoj dogodilo. Kada je K. došla iz škole, započele su razgovor o tome što se desilo Z., te da li je moguće da bi dijete od pet godina to izmislilo, kada je u tom momentu K. skočila sa trosjeda i rekla da Z. mogu da vjeruju, jer se i njoj dogodilo nešto tako kada je bila mala, u prvom razredu škole. K. je tada ispričala da joj je H. B. pokušao </span><span class="span1">uraditi nešto ružno, odnosno da je jednog dana H., inače njihov komšija, kada je ostala sama kod kuće, došao na vrata njihove kuće, a pošto ga nije htjela pustiti odgurnuo je vrata na silu i ušao, a ona je pobjegla u sobu i pokušala da se zaključa, ali da je optuženi odmah potrčao za njom i uspio da uđe u sobu i gurnuo je na krevet. </span><span class="span1">Zatim je prema </span><span class="span1">K.</span><span class="span1"> riječima, stavio njegovu ruku na njena usta, kako ne bi vrištala, pa pokušao da je skine, da bi se u tom trenutku začuo zvuk vozila njenih roditelja, i optuženi </span><span class="span1">B.</span><span class="span1"> je tada pobjegao. Dok je ovo </span><span class="span1">K.</span><span class="span1"> pričala, svo vrijeme</span><span class="span1"> je plakala, tresla se i vrištala, da bi je sestra zamolila da izađe, kako bi K. malo umirila. Posebno je odgovorila da su se kuća O. i kuća optuženog H. B. nalazile jedna naspram druge, da ih je dijelila bašta optuženog, misli da je razdaljina bila kao dužina velike sudnice ovog suda, a možda i duža, dok su ulazna vrata obje kuće bila jedna naspram drugih, kao i da je porodica O. imala običaj da vozilo parkira do kuće, ali nije se mogla izjasniti da li je taj dio bio livada ili je bio betoniran. </span>
</p>
<p>
<span class="span1">Uvidom u izvod iz dnevnika mal. oštećene O. K. koji se odnosi na dan 19.09.2012. godine, proizilazi, da je njenom momku J. ispričala nešto što joj se dogodilo kada je bila mala, a što niko ne zna, navodeći u dnevniku da nije sigurna da sve to može napisati da to neko ne bi pročitao, ali da to nikada neće moći da zaboravi. Uvidom u isti, na dan 06.06.2013. godine, proizilazi da je zapisala da su se dešavale loše stvari u "ova dva dana", da joj je majka ispričala, da je Z. rekla da ju je "A." ljubio i dirao po ženskom polnom organu, pa se ona prisjetila "onoga dana kada je i mene A. pokušao da siluje", da se to dogodilo prije 7-8 godina, da je prije toga primjetila da je čudno gledao, da je uvijek išao za njom, da je ona sve bježala. Zatim je zapisala da je jednog dana kada je ostala sama kući, on došao na vrata, sa vrata je uhvatio, ali se uspjela otrgnuti i krenula da zatvara vrata od sobe, ali je on uspio da uđe i baci je na krevet, držao joj je ruku na usta da se "ne bi drala" i legao na nju. Bila je sva sreća što su u tom trenutku naišli njeni mama i tata kolima, i kad je čuo kola, istrčao je napolje. </span><span class="span1">Dalje je navela da se ne sjeća svih detalja, da je tada bila jako mala, "nisam znala bukvalno ni što je to", </span><span class="span1">kao i da njenima ranije nije rekla, jer je mislila da će se na nju ljutiti, i da u stvari nije znala da "ja uopšte tu nisam kriva". Dolazilo joj je mnogo puta da ranije ispriča njenim roditeljima, kao i drugima, čak i L., ali zna da joj ne bi povjerovala, jer je "on njoj tetak i samo bi izgubila najbolju drugaricu". Takodje je napisala, da nije bilo lako sve ove godine ćutati i trpjeti to u sebi, da je imala potrebu da to nekom kaže, ali je sebi govorila da joj niko ne bi povjerovao, kao i da nije htjela da se njeni nerviraju, te da izgubi drugaricu Lindu, pa je trpjela da ga gleda ispred kuće i u njoj, ali da je samo prolazila pored njega i to je boljelo, ali je bila spremna ćutati da nije Z. "takao". Kada je dirao Z., morala je reći, jer "ako ne kažem oni joj neće vjerovati", i da je Z. još mala i "što da joj je nešto gore napravio". Na kraju dnevnika, za taj datum, navela je da o ovome ranije nije pisala da neko od njenih ne bi slučajno pročitao, ali sad znaju, pa joj je lakše da to u dnevniku napiše, ali  nije više mogla pisati jer "sva drhtim". </span>
</p>
<p>
<span class="span1">Uvidom u pravosnažnu presudu Osnovnog suda u Herceg Novom K.br. 77/13 od 01.07.2013. godine i drugostepenu presudu Višeg suda u Podgorici Kž.br. 1262/13 od 01.11.2013. godine, proizilazi da je naprijed citiranom prvostepenom presudom optuženi H. B. osuđen na kaznu zatvora u trajanju od 1 (jedne) godine, zbog izvršenja krivičnog djela nedozvoljene polne radnje iz čl. 208 st. 1 u vezi čl. 206 st. 1 KZ, a na štetu maloljetne N. Z., stare 5 godina, koja presuda je potvrđena drugostepenom odlukom Višeg suda u Podgorici, kojom je odbijena žalba branilaca optuženog.</span>
</p>
<p>
<span class="span1">Cijeneći navode optužbe, odbranu optuženog, provedene dokaze i utvrđeno činjenično stanje, sud nalazi da je optuženi H. B. izvršio krivično djelo koje mu se optužnicom stavlja na teret, na način, u vrijeme i na mjestu kako je to navedeno izrekom presude. </span>
</p>
<p>
<span class="span1">Naime, u postupku je nesumnjivo utvrđeno da je optuženi H. B., u junu mjesecu 2005 godine, u naselju .., u Ul. ...j, opština H. N. upotrebom sile pokušao da prinudi na obljubu dijete - oštećenu O. K. staru 7 godina, na način što je, kada su roditelji oštećene zajedno sa njena dva brata otišli iz kuće, a što je okrivljeni znao, došao u kuću oštećene, te je nakon što je oštećena O. K. u strahu pobjegla u sobu i pokušala da se zaključa, pošao za njom, sustigao je, odgurnuo vrata, a zatim je oborio na krevet gdje je jednom rukom držao ruku oštećene, a drugom pritiskao njena usta, da ne bi mogla da viče i zove upomoć, a zatim rukom kojom je prethodno držao ruku oštećene pokušao da skine garderobu sa nje i sa sebe, za koje vrijeme se oštećena branila rukama i nogama, pokušavajući da ga odgurne od sebe, iako je bio svjestan da će preduzetim radnjama prisiliti oštećenu na obljubu, pa je to i htio, u kom trenutku se pored kuće začuo zvuk vozila, pa je okrivljeni pobjegao. </span>
</p>
<p>
<span class="span1">Naprijed utvrđeno činjenično stanje proizilazi iz provedenih dokaza, prvenstveno iskaza svjedoka oštećene mal. O. K., iskaza svjedoka N. O. i R. M., te izvoda iz dnevnika koji je pisala mal. oštećena, a koji se odnosi na datume pisanja u dane 19.09.2012. godine i 06.06.2013. godine. Naime, sud je u potpunosti prihvatio iskaz mal.oštećene, za koju se sud uvjerio, nakon izjašnjenja dipl.psihologa koja je predhodno obavila razgovor sa njom, da je psihofizički zdrava osoba i da se u njen iskaz može imati visok stepen povjerenja, koja je jasno i nedvosmisleno objasnila na koji način je okrivljeni kritične prilike, kada je imala sedam godina, pokušao da izvrši obljubu nad njom primjenjujući silu. Naime, iz iskaza oštećene sud se uvjerio da je optuženi H. B. došao na vrata kada je ona bila sama u kući, kada su njeni roditelji sa dva brata izašli iz kuće, zbog čega je ona u strahu pobjegla</span><span class="span3"> </span><span class="span1">u sobu i pokušala da zatvori i zaključa vrata, ali  je optuženi sustigao, odgurnuo vrata,</span><span class="span1"> oborio je na krevet, jednu ruku joj je stavio na usta, jako pritiskajući kako ne bi mogla da viče i zove u pomoć (kako je objašnjavala "on je meni držao ruku na ustima i jako me pritiskalo tako da nisam mogla da pomjerim glavu"), dok je drugom rukom najprije držao za njenu ruku, da bi potom tom rukom pokušao da skine donji dio odjeće sa nje i sa sebe, </span><span class="span1">pokušavajući da raskopča kaiš sa farmerki</span><span class="span1">, a pri tom se mal.K. branila rukama i nogama pokušavajući da ga odgurne od sebe, </span><span class="span1">da bi se</span><span class="span1"> u tom trenutku začuo zvuk vozila njenih roditelja, iz kog razloga je optuženi istrčao iz kuće.</span><span class="span3"> </span><span class="span1">O</span><span class="span1">štećena je u vrijeme kritičnog događaja bila dijete staro samo sedam godina i u odnosu na optuženog, kao odrasle osobe, apsolutno nije bilo za očekivati pružanje ikakvog otpora, imajući u vidu odsustvo fizičke snage, te s obzirom na uzrast, nesporno je da nije mogla pristati na takav čin, pa nije bilo razloga da sud ne povjeruje oštećenoj da je kritične prilike ipak pokušala da pruži otpor optuženom onako kako je to opisala i koliko je to bilo u njenoj moći. </span>
</p>
<p>
<span class="span1">Iskaz oštećene mal. K. O., potvrđen je saglasnim iskazima svjedoka N. O. ( ujne oštećene) i svjedoka R. M. ( tetke oštećene), te stoji činjenica, da su ovi svjedoci, bliski srodnici mal.oštećene, i da su imale posredna saznanja o kritičnom dogadjaju, međutim to po ocjeni suda ne umanjuje vjerodostojnost njihovih iskaza, a ovo iz razoga jer isti nijesu dovedeni u sumnju ni jednim provedenim dokazom. Dakle, svjedok N. O. saznaje od </span><span class="span1">majke oštećene i same oštećene K., i to nakon dogadjaja sa njenom mal. kćerkom Z., što se K. dogodilo kada je imala 7-8 godina, odnosno da  je tada optuženi H. B. pokušao da je siluje, da je prethodno čudno gledao, da se to dogodilo u kući oštećene i njenih roditelja kada je mal. K.  ostala sama u kući dok su njeni roditelji i braća otišli u prodavnicu. Iz iskaza ovog svjedoka sud je utvrdio, da je oštećena mal.K. na identičan način predstavila kritični događaj ovom svjedoku - ujni oštećene, kao što je to objašnjavala i u toku ovog postupka.</span>
</p>
<p>&nbsp;</p>
<p>
<span class="span1">Takođe, svjedok R. M. potvrđuje da kada je bila kod sestre D. – majke oštećene K. nakon dogadjaja sa Z., kćerkom njihovog brata, da joj je ona ispričala da je u dnevniku svoje kćerke K. pročitala da joj se desilo nešto ružno dok je K. bila dijete, te da je potom i sama oštećena mal. K., podstaknuta pričom o tome šta se dogodilo njenoj sestri od ujaka Z., rekla da mogu da vjeruju Z. jer se i njoj dogodilo nešto slično kada je bila u prvom razredu osnovne škole. Ovaj svjedok dalje potvrđuje, da joj je tom prilikom kroz plač oštećena ispričala, da kada je kritičnog dana ostala sama kod kuće, da je tada optuženi H. B., koji je inače njihov komšija, ušao nasilnički u njihovu kuću odnosno odgurnuo na silu vrata i ušao, iako K. nije htjela da ga pusti da uđe, već je pokušala da pobjegne u sobu i da se zaključa, ali je optuženi odmah potrčao za njom i uspio da uđe u sobu, odgurnuo je na krevet, stavio njegovu ruku na usta oštećene, kako ne bi vrištala, pa pokušao da je skine, te da je u tom trenutku začuo zvuk vozila njenih roditelja, i tada je optuženi pobjegao iz kuće. </span>
</p>
<p>&nbsp;</p>
<p>
<span class="span1">Iz iskaza ovog svjedoka sud dalje utvrđuje, da oštećena dok je, prisjećajući se, pričala o kritičnom događaju bila uplakana i uznemirena (" tresla se i vrištala") kao i da je zbog toga njena sestra – majka oštećene zamolila da izađe, kako bi umirila oštećenu. Da je oštećena bila uplakana i da joj je bilo teško da govori o kritičnom događaju, iako je od istog prošlo oko 8 godina, potvrdila je u svom iskazu i N. O.. </span>
</p>
<p>&nbsp;</p>
<p>
<span class="span1">Sud se uvjerio u vjedodostojnost iskaza mal.oštećene i na osnovu izvoda iz njenog dnevnika u kome je napisala dana 19.09.2012. godine da je momku J. ispričala nešto ružno što joj se dogodilo kad je bila mala, a što niko ne zna, navodeći da nije sigurna da sve to može napisati jer je bilo strah da bi to neko mogao da pročita, a što je posredno potvrđeno i navodima iskaza svjedoka R. M., da joj je majka oštećene ispričala da je u dnevniku svoje kćerke pročitala da se i njoj desilo nešto ružno kada je bila mala. U dnevniku je dana 06.06.2013. godine opisala detaljnije što joj se dogodilo kada je bila mala od strane "A.", a očigledno se radi o ovdje optuženom, što je u bitnom identično onom kako je svjedočila pred sudom, pri tom objašnjavajući razloge zbog čega to nije nikome ranije rekla navodeći da joj niko ne bi povjerovao, da nije htjela da nervira svoje, kao i da ne izgubi nabolju drugaricu L., jer je "on njoj tetak". Da se radilo o istinitom dogadjaju iz njenog djetinjstva sud je zaključio i iz navoda da joj je dolazilo mnogo puta ranije da ispriča roditeljima, kao i drugima, čak i L., da joj nije bilo lako sve ove godine ćutati i trpjeti to u sebi, da je imala potrebu da to nekom kaže, da je trpjela da ga gleda ispred kuće i u njoj ("i to je boljelo"),  te je bila spremna ćutati "da nije Z. takao".</span><span class="span1"> </span><span class="span1">Sud se uvjerio da je mal. K. bilo teško da objašnjava što joj se tada dogodilo jer je i prilikom neposrednog saslušanja mal. </span><span class="span1">oštećene kao svjedoka, ista drhtala i bila uznemirena, što je bilo vidljivo i Predsjednici vijeća, kao i prisutnim strankama u sudnici, koji su saslušanje pratili putem video linka. </span>
</p>
<p>&nbsp;</p>
<p>
<span class="span1">Sud je prihvatio objašnjenje mal.oštećene koja je navela kao razlog da odmah nakon kritičnog događaja nije ispričala roditeljima šta joj se dogodilo, misleći da je i sama dijelom kriva zbog toga što joj se desilo, </span><span class="span1">jer u to vrijeme, zbog svog uzrasta, nije bila sasvim svjesna šta joj se zapravo dogodilo, smatrajući logično ovakvo objašnjenje mal.oštećene obzirom da je ista u vrijeme kritičnog događaja imala samo sedam godina, pa sud nalazi da su navodi branilaca optuženog isticani u ovom pravcu, u završnoj riječi neosnovani i time neprihvatljivi. Ovo tim prije, ako se imaju u vidu iskazi saslušanih svjedoka u dijelu koji se odnosi na to da je upravo ono što je optuženi uradio njenoj sestri od ujaka Z. N., a za šta je pravosnažno osuđen presudom u koju je sud izvršio uvid, bio razlog koji je naveo mal. oštećenu na odluku da progovori o onome što je njoj uradio optuženi H. B.. Dakle, navedeno upućuje na nesumnjiv zaključak, da je događaj koji se desio sestri od ujaka mal.oštećene, istoj bio podstrek i ohrabrenje da ispriča to što je njoj uradio optuženi kada je bila u prvom razredu osnovne škole. Kod ovakvog činjeničnog utvrđenja za ovaj sud je nesumnjivo da je oštećena istinito predstavila kritični događaj, da ista nije imala ni jedan motiv da izmisli ovako nešto, a posebno kod činjenice da je porodica O. bila u dobrim komšijskim odnosima sa optuženim, a što su potvrdili saslušani svjedoci, a koju činjenicu ni sam optuženi nije sporio. Inače, ovaj dogadjaj je mal. K. opisala u svom dnevniku dana 06.06.2013.godine, dakle u razmaku od tri dana, imajući u vidu kritični dogadjaj koji je učinjen od strane optuženog na štetu mal. N. Z., njene sestre od ujaka, a kako je iz presude Osnovnog suda u Herceg Novom proizilazilo, to je bilo dana 04.06.2013.godine,  to sud u tom pravcu nije vidio "skriveni motiv, odnosno konstrukciju ", na koju se pozivala  odbrana, već naprotiv, sud je i to dodatno uvjerilo u istinitost kazivanja mal. K., jer je nesporna  činjenica da je u toku postupka opisivala dogadjaj na identičan način kako ga je opisivala i u svom dnevniku. </span>
</p>
<p>&nbsp;</p>
<p>
<span class="span1">Nadalje, cijeneći i navode odbrane optuženog, koji je negirao da je izvršio predmetno krivično djelo, ističući da nikada nije ulazio u kuću porodice O. kada nisu bili prisutni njeni odrasli članovi, te da nikada nije ostajao nasamo sa oštećenom, da nije primjetio ništa čudno u njenom ponašanju, kao i da ne bi nikada uradio „ovako nešto“ djetetu njegovih komšija, za Sud su ovakvi navodi odbrane neprihvatljivi iz razloga jer su opovrgnuti prvenstveno  iskazom svjedoka mal.oštećene O. K., kome je sud poklonio punu vjeru, kao i posrednim saznanjima svjedoka N. O. i R. M., kojim saglasnim iskazima, kao i izvodima iz dnevnika mal.oštećene, je potvrdjen njen iskaz. Dakle, imajući u vidu da sud nije prihvatio ovakve navode odbrane optuženog, istu je cijenio kao neistinitu, sračunatu i datu sa ciljem izbjegavanja krivice, a koja odbrana nije potvrđena ni jednim provedenim dokazom. </span>
</p>
<p>&nbsp;</p>
<p>
<span class="span1">Cijeneći naprijed utvrđeno činjenično stanje, optuženi je svjesno upotrebljavao silu sa ciljem da prinudi na obljubu dijete, koje je u vrijeme kritičnog događaja imalo sedam godina, ( što je optuženom bilo poznato), a protiv volje oštećene, pa je tako bio svjestan preduzetih radnji ( da ulazi u kuću oštećene protiv njene volje, koristeći priliku što je ista bila sama u kući, da je sustigao, odgurnuo vrata njene sobe, zatim je oborio na krevet, </span><span class="span1">gdje je jednom rukom držao ruku oštećene, a drugom rukom pritiskao njena usta, kako ne bi mogla da viče i zove upomoć, a zatim rukom kojom je prethodno držao ruku oštećene, pokušao da skine garderobu sa nje i sa sebe, za koje vrijeme se oštećena branila rukama i nogama, pokušavajući da ga odgurne od sebe, a da se u tom trenutku začuo zvuk vozila pored kuće kada optuženi istrčava iz kuće ), što je i htio, postupajući tako sa direktnim umišljajem, pa su se u njegovim radnjama stekli svi bitni elementi bića krivičnog djela, silovanje u pokušaju iz čl. 204 st. 4 u vezi st. 1 u vezi čl. 20 Krivičnog zakonika. </span>
</p>
<p>&nbsp;</p>
<p>
<span class="span1">Odlučujući o visini kazne koju će izreći optuženom, sud je cijenio sve okolnosti koje utiču na to da kazna bude manja ili veća, pa je od olakšavajućih okolnosti na strani optuženog cijenio njegove lične prilike, koje se ogledaju u tome da nije zaposlen, da je završio samo jedan razred osnovne škole, da je porodičan čovjek, otac troje djece, činjenicu da se u konkretnom radilo o pokušaju izvršenja navedenog krivičnog djela, od kojeg pokušaja izvršenja je protekao veoma dug vremenski period, dok je kao otežavajuću okolnost cijenio njegovu raniju osuđivanost za genusno istovrsno </span><span class="span1">krivično djelo</span><span class="span1">, pa je naprijed navedene olakašavajuće okolnosti sud cijenio kao naročito olakšavajuće i primjenom čl. 45 i čl. 46 KZ-a, ublažio kaznu ispod zakonskog minimuma i izrekao mu kaznu zatvora u trajanju od 4 (četiri) godine, smatrajući da će se izrečenom kaznom ostvariti svrha kažnjavanja predviđena čl. 32 KZ, a u okviru opšte svrhe izricanja krivičnih sankcija iz čl. 4 KZ-a.</span>
</p>
<p>&nbsp;</p>
<li>
<span class="span1">O</span><span class="span1">ptužen</span><span class="span1">om</span><span class="span1"> </span><span class="span1">H. B., s</span><span class="span1">hodno članu 51 KZ</span><span class="span1">,</span><span class="span1">  se u kaznu zatvora uračunalo </span><span class="span1">vrijeme provedeno u pritvoru, </span><span class="span1">počev</span><span class="span1"> od </span><span class="span1">20.11</span><span class="span1">.201</span><span class="span1">3</span><span class="span1">.godine, koji pritvor je produžen do pravnosnažnosti presude, s tim što ne može biti duži od izrečene kazne zatvora.</span>
</li>
<p>&nbsp;</p>
<p>
<span class="span1">Shodno odredbi čl. 239 ZKP-a, sud je zakonske zastupnike mal.oštećene, radi ostvarivanja imovinsko pravnog zahtjeva, uputio na redovnu građansku parnicu, obzirom da podaci krivičnog postupka nisu pružali dovoljan osnov za potpuno ili djelimično presuđenje, a utvrđivanje tih činjenica vodilo bi  odugovlačenju postupka i uvećanju njegovih troškova. </span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi čl. 226 i 229 ZKP-a, a ista se odnosi na ime sudskog paušala u iznosu od 100,00 eura, koji je određen imajući u vidu složenost i dužinu trajanja postupka, kao i imovinske prilike optuženog. </span>
</p>
<p>&nbsp;</p>
<p>
<span class="span1">Na osnovu izloženog, a shodno odredbi čl. 374 ZKP-a, odlučeno je kao u izreci presude. </span>
</p>
<p>&nbsp;</p>
<p>
<span class="span1">ZAPISNIČAR,                                                         PREDSJEDNIK VIJEĆA - SUDIJA,</span>
</p>
<p>
<span class="span1">Borka Jelenković,s.r.                                                                  Vesna Pean,s.</span>
</p>
<p style="text-align:center;">
<span class="span1">Tačnost otpravka ovjerava</span>
</p>
<p style="text-align:center;">
<span class="span1">ovlašćeni službenik suda</span>
</p>
<p style="text-align:center;">
<span class="span1">____________________</span>
</p>
<p>&nbsp;</p>
</div>
</div>


</body>
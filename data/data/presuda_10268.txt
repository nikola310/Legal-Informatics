&nbsp;<br>
&nbsp;<br>
<strong>K.br. 192/11</strong><br>
&nbsp;
<div style="text-align: center;">
	<strong>U IME CRNE GORE</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U BERANAMA</strong>, po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv okrivljenog <strong>I. S.</strong>, iz B., zbog krivičnog djela uništenje i oštećenje tuđe stvari iz čl. 253. st.2. u vezi st.1. Krivičnog zakonika Crne Gore, po optužnom predlogu &nbsp;Osnovnog državnog tužilaštva u Beranama, Kt.br.140/2011, od 14. juna 2011. godine, nakon održanog glavnog i javnog pretresa, u prisustvu Zamjenika ODT u Beranama Sujković Amre, oštećenog Đ. N. i okrivljenog, dana 16.09.2011. godine, donio je i javno objavio<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>I. S.,</strong> zv. E., od oca Dž. i majke Dž., rođene Š., rođen ... godine u B., stalno nastanjen u naselju T., Opština B., državljanin Crne Gore, nezaposlen, neoženjen, nepismen-nije učio školu, siromašnog imovnog stanja, osuđivan presudom Osnovnog suda Berane K.br. ... od 30.05.2006. godine zbog krivičnog djela iz čl. 152. st.2. KZ, kazna tri mjeseca zatvora uslovno za jednu godinu.<br>
&nbsp;
<div style="text-align: center;">
	<strong>KRIV JE</strong></div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp; Dana 22.04.2011. godine, oko 21,00 časova, uništio tuđu stvar - &nbsp;bivši ugostiteljski objekat od drvene građe, vlasništvo Đ. N., koji se nalazi u naselju R., Opština B., izazivanjem požara u kojem je isti izgorio, na način što je u alkoholisanom stanju sa 4,10 promila alkohola u organizmu, u ovom objektu založio inprovizovanu peć, kojom prilikom je vatra iz ove peći zahvatila objekat, pričinivši pri tom&nbsp; na istom štetu u iznosu od 4.270,42 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo uništenje i oštećenje tuđe stvari iz čl. 253. st.2.u vezi st.1. Krivičnog zakonika Crne Gore.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - pa ga sud primjenom navedenog zakonskog propisa, te čl. 4, st. 2. 32, 36, 42, Krivičnog zakonika i čl. 226. st. 2. tač.1.i 9, 227, 229. st.1. i 374. ZKP,<br>
&nbsp;
<div style="text-align: center;">
	<strong>O S U Đ U J E</strong></div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na kaznu zatvora u trajanju od&nbsp; 30 /trideset/ dana.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da na ime troškova krivičnog postupka&nbsp; plati sudu iznos od 447,50 (četiristotinečetrdesetsedameura i pedesetcenti) i na ime paušala plati iznos od&nbsp; 40,00 € /četrdeset eura/, a sve u roku od 15 dana od dana pravosnažnosti presude pod prijetnjom prinudnog izvršenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko pravnog zahtjeva za naknadu štete nije bilo.<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Beranama je optužnim predlogom Kt. br. 140/2011 od 14. juna 2011. godine, optužilo I. S., iz naselja T., Opština B., da je izvršio krivično djelo uništenje i oštećenje tuđe stvari iz čl. 253. st.2. u vezi st.1. &nbsp;Krivičnog zakonika Crne Gore.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu od 16.09.2011. godine, Zamjenik ODT u Beranama Sujković Amra u završnoj riječi je izjavila da ostaje pri podnijetom optužnom predlogu Kt.br. 140/11 od 14. juna 2011. godine i tražila od suda da okrivljenog I. S. oglasi krivim i osudi na kaznu zatvora u trajanju od 45 dana, iz razloga jer je u toku postupka i to kako na osnovu priznanja okrivljenog, te na osnovu izvedenih dokaza i to&nbsp; nalaza i mišljenja vještaka iz oblasti zaštite od požara eksplozija i eksplozivnih sredstava P. R., specijaliste ZOP-a iz Podgorice od 25.04.2011. godine,&nbsp; nalaza i mišljenja vještaka elektro struke A. R., od 26.04.2011. godine, kao i nalaza i mišljenja&nbsp; vještaka građevinske struke R. M. od 23.04.2011. godine, nesporno utvrđeno da je okrivljeni izvršio predmetno krivično djelo koje mu se optužnim predlogom&nbsp; stavlja na teret.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu od 16.09.2011. godine, oštećeni Đ. N. u završnoj riječi nije se pridružio krivičnom gonjenju protiv okrivljenog niti je postavio&nbsp; imovinsko pravni zahtjev za naknadu štete.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o optužnom predlogu ODT-a u Beranama, okrivljeni <strong>I. S.,</strong> u svojoj odbrani je naveo da smatra da nije izvršio krivično djelo uništenje i oštećenje tuđih stvari, kako mu je to optužnim aktom&nbsp; stavljeno na teret. Da je tačno da je njegovim radnjama izgorio objekat vlasništvo Đ. N. u naselju R., jer je on izazvao požar na ovom objektu, jer je bio u alkoholisanom stanju i bio umoran. Dana 22.04.2011. godine negdje oko 21 časova je ušao u taj objekat koji nije bio zaključan,&nbsp; naložio je šporet-furunu na drva i spremao večeru i nakon što je završio večeru obzirom da je bio umoran, zaspao je u objektu, prethodno nije&nbsp; izgasio furunu, pa je došlo do požara a njega je njegov brat izvukao iz požara, a objekat je u potpunosti izgorio. Naveo je da je pretrpio opekotine tokom ovog događaja i još jednom istakao da nije namjerno zapalio ovaj objekat. U završnoj riječi je izjavio da mu je žao zbog požara koji je izbio njegovom nepažnjom, te da nije namjerno zapalio taj objekat, živi siromašno, nezaposlen je a takođe je povrijeđen u tom požaru koji kako je istakao nije namjerno izazvao.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivične stvari sud je na glavnom pretresu u dokaznom postupku sud je izveo sledeće dokaze: &nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; u svojstvu svjedoka saslušao oštećenog Đ. N., pročitao nalaz i mišljenje vještaka iz oblasti zaštite od požara eksplozija i eksplozivnih sredstava P. R., specijaliste ZOP-a iz P. od 25.04.2011. godine, pročitao nalaz i mišljenje vještaka elektro struke A. R. el.inž. iz B. iz predmeta Kri.br. 113/2011 od 26.04.2011. godine, pročitao nalaz i mišljenje vještaka građevinske struke R. M. dat u predmetu Kri.br. 113/2011 od 23.04.2011. godine, pročitao fotodokumentaciju Uprave policije - PJ B., br.... od 23.04.2011. godine, pročitao zapisnik o ispitivanju alkoholisanosti u organizmu okrivljenog od 21.04.2011. godine, pročitao zapisnik o uviđaju iz predmeta Kri. br. 113/11 od 23.04.2011. godine i pročitao izvod iz kaznene evidencije za okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni I. S., izvršio krivično djelo uništenje i oštećenje tuđe stvari iz čl. 253. st.2. u vezi st.1. Krivičnog zakonika Crne Gore, koje mu je optužnim predlogom ODT-a stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti okrivljenog. Naime, sud je prihvatio odbranu okrivljenog u dijelu u kom je&nbsp; u pogledu činjeničnog opisa djela koje mu je stavljeno na teret priznao izvršenje istog, to jest priznao je da je izazvao požar. Međutim, za sud nije prihvatljiva odbrana okrivljenog da nije krivičnopravno odgovoran, obzirom da je bio u alkoholisanom stanju, te da je zaspao i da nije namjerno izazvao požar. Naime, krivičnopravni institut <strong><em>actiones librae in causa</em>, </strong>koji je regulisan čl.14.st.3.KZ CG, predviđa da se krivica učinioca krivičnog djela koji se upotrebom alkohola, droga ili na drugi način doveo u stanje u kojem nije mogao da shvati značaj svog djela ili da upravlja svojim postupcima utvrđuje prema vremenu neposredno prije dovođenja u takvo stanje. Shodno navedenom, činjenica da je okrivljeni u vrijeme kada se dogodio predmetni događaj imao 4,10 promila alkohola u krvi, te da nije bio u tom trenutku svjestan svog djela, nije od značaja za njegovu krivičnopravnu odgovornost.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka-oštećenog <strong>Đ. N.,&nbsp; </strong>se vidi, da je vlasnik bivšeg Ugostiteljskog objekta koji se nalazio u naselju R. od prije tri - četiri godine, jer se radilo o zgradi bivšeg HTP B.. Naveo je, da je objekat izgorio 22.04.2011 godine, a on obaviješten da je taj požar izazvao I. S., objekat je u potpunosti uništen, a o događaju ga je obavijestila policija, te da okrivljenog &nbsp;poznaje od ranije, a o događaju nema drugih saznanja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je prihvatio navedeni iskaz kao dokaz, jer je u skladu i sa izvedenim pisanim dokazima, a na osnovu istog je utvrđeno da je Đ. N. vlasnik bivšeg ugostiteljskog objekta, koji se nalazi u naselju R. i da je isti objekat izgorio dana 22.04.2011. godine, te da je usled tog događaja u potpunosti uništen.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz&nbsp; nalaza i mišljenje vještaka iz oblasti zaštite od požara eksplozija i eksplozivnih sredstava P. R., specijaliste ZOP-a iz P. od 25.04.2011. godine, se vidi da je požar u unutrašnjem, južnom dijelu prizemnog, montažnog, napuštenog ugostiteljskog objekta od drvene građe&nbsp; "P.", koji se nalazi u naselju R., u B., nastao dana 22.04.2011. godine, oko 21,15 časova i da je isti posledica loženja vatre od strane NN lica, u improvizovanoj peći, kojom prilikom je najvjerovatnije došlo do ispadanja vatre iz peći i nastajanja požara u objektu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka elektro struke A. R. iz predmeta Kri.br. 113/2011 od 26.04.2011. godine, se vidi da uzrok predmetnog požara nije prenapon koji je mogao doći iz električne mreže, niti eventualno nepropisno izvedena ili pak nepravilno korišćena električna instalacija, jer je ista mnogo prije požara bila demontirana.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka građevinske struke R. M. datog u predmetu Kri.br. 113/2011 od 23.04.2011. godine, se vidi da je ukupna procijenjena vrijednost nastale štete usled požara 4,270.42 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio nalaze i mišljenja navedenih sudskih vještaka kao dokaze, jer se radi o stručnim i kompetentnim licima. Na osnovu istih je utvrđeno da je požar nastao u bivšem ugostiteljskom objektu&nbsp; od drvene građe koji se nalazi u naselju R., u B.,&nbsp; dana 22.04.2011. godine, oko 21,00 čas i da je isti posledica loženja vatre u improvizovanoj peći, tako što je vatra iz te peći zahvatila objekat, te da uzrok požara nije mogao biti električna instalacija. Takođe je utvrđeno i da je ukupna šteta usled požara 4.270,42 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o ispitivanju alkoholisanosti u organizmu okrivljenog se vidi da je okrivljeni predmetnog dana imao 4,10&nbsp; promila alkohola u krvi. Na taj zapisnik je okrivljeni imao primjedbu, da je u pogledu datuma napravljena štamparska greška, te da mu je alkotest rađen predmetnog dana, a ne dan prije, kako je to navedeno u zapisniku.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je prihvatio navedeni zapisnik kao dokaz koji potiče od nadležnog organa koji je snabdjeven pečatom, a takođe je prihvatio i primjedbu okrivljenog, da mu je alkotest rađen predmetnog dana, a ne dan prije kako je na zapisniku navedeno, dakle za sud je nesporno da je u trenutku izvršenja krivičnog djela okrivljeni bio u alkoholisanom stanju sa 4,10 promila alkohola u krvi.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o uviđaju iz predmeta Kri. br. 113/11 od 23.04.2011. godine, i fotodokumentacije Uprave policije - PJ B., br.... od 23.04.2011. godine, se vidi da je dežurna služba UP-PJ B., dana 22.04.2011. godine, oko 22,30 časova obaviještena da se dogodio požar na objektu od drvene građe, bivše kafane "P.", u naselju R., u B.. Takođe se vidi da su ovlašćeni službenici UP-PJ B., u objektu zatekli ostatke šporeta na drva i furune na drva, čiji su dimovodi bili improvizovano izvedeni kroz plafon i dalje van krova.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio navedene dokaze, jer isti potiču od strane nadležnih organa a u skladu su jedan sa drugim kao i sa ostalim izvedenim dokazima. Na osnovu istih je utvrđeno da se predmetni požar dogodio dana 22.04.2011. godine na objektu od drvene građe, bivšem ugostiteljskom objektu&nbsp; "P.", u naselju R., u B.. Takođe je utvrđeno i da su ovlašćeni službenici UP-PJ Berane, u objektu zatekli ostatke šporeta na drva i furune na drva, što upućuje na zaključak, koji je inače i potvrđen na osnovu vještačenja, da je uzrok požara vatra iz improvizovane peći.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog I. S., stekla sva bitna obeležja bića krivičnog djela uništenje i oštećenje tuđe stvari iz čl. 253. st.2. u vezi st.1. Krivičnog zakonika Crne Gore. Naime, tokom postupka je nesporno utvrđeno da je okrivljeni dana 22.04.2011. godine, oko 21,00 časova, uništio tuđu stvar - bivši ugostiteljski objekat od drvene građe, vlasništvo Đ. N., koji se nalazi u naselju R., Opština B., izazivanjem požara u kojem je isti izgorio, na način što je u alkoholisanom stanju sa 4,10 promila alkohola u organizmu, u ovom objektu založio improvizovanu peć, kojom prilikom je vatra iz ove peći zahvatila objekat, pričinivši pri tom&nbsp; na istom štetu u iznosu od 4.270,42 eura. Do ovog zaključka sud je prvenstveno došao na osnovu priznanja okrivljenog koji nije sporio da je izazvao požar kako je to opisano u činjeničnom opisu izreke presude, jer je ista ta činjenica utvrđena svim izvedenim dokazima a naročito na osnovu nalaza i mišljenja vještaka iz oblasti zaštite od požara eksplozija i eksplozivnih sredstava P. R.. Takođe je utvrđeno i da je objekat gdje je okrivljeni izazvao požar i koji je uništen, u vlasništvu Đ. N., tako da su ispunjeni bitni elementi predmetnog krivičnog djela da se radi o tuđoj stvari i da se ista uništava. Takođe je utvrđeno i da je ovim krivičnim djelom prouzrokovana šteta u iznosu od 4.270,42 eura, pa kako se radi o iznosu koji je veći od 3.000,00 eura, samim tim se u konkretnom slučaju radi o kvalifikovanom obliku krivičnog djela uništenje i oštećenje tuđe stvari. Utvrđeno je i da je okrivljeni u trenutku izvršenja krivičnog djela imao 4,10 promila alkohola u krvi. Međutim činjenica da se okrivljeni nalazio u alkoholisanom stanju, te da nije namjerno izazvao požar, a samim tim uništenje tuđe stvari nije činjenica koja je od značaja za njegovu&nbsp; krivičnopravnu odgovornost&nbsp; jer je okrivljeni sam sebe doveo u stanje alkoholisanosti, pa je sud uračunljivost okrivljenog cijenio prema vremenu koje je prethodilo tom stanju. A kako je okrivljeni, prije nego što je sam sebe doveo u stanje u kojem nije mogao da shvati značaj svog djela ili da upravlja svojim postupcima, bio u uračunljivom stanju, samim tim su ispunjeni uslovi za odgovornost okrivljenog po <em>actiones librae in causa</em>.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom I. S., za naprijed navedeno krivično djelo sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenog sud cijenio i uzeo u obzir da je nezaposlen, nepismen i siromašnog imovnog stanja, a od otežavajućih okolnosti na strani okrivljenog sud je cijenio i uzeo u obzir njegovu raniju osuđivanost, pa mu je sud&nbsp; na osnovu čl. 36. KZ, izrekao kaznu zatvora u trajanju od 30 /trideset/ dana. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti&nbsp; okrivljenog, pa će se i ovako izrečenom kaznom u okviru opšte svrhe izricanja krivičnih sankcija predviđenih čl. 4. st. 2. KZ CG, postići svrha kažnjavanja propisana čl. 32. istog Zakona. Osnovano se može očekivati da će izrečena kazne pozitivno djelovati na prevaspitavanje okrivljenog i da će ista na njega uticati da u buduće ne vrši krivična djela.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka zasnovana je na odredbi čl. 226.st.2.tač.1, 227. i čl. 229. st. 1 ZKP-a i predstavlja izdatke koje je sud imao za naknadu i nagradu&nbsp; vještacima, i to vještaku iz oblasti zaštite od požara, eksplozija i eksplozivnih sredstava P. R., u iznosu od 249,50 eura, elektro struke A. R., u iznosu od 88,00 eura i &nbsp;građevinske struke R. M., u iznosu od 110,00 eura, dok je paušalni iznos odmjeren s obzirom na trajanje i složenost krivičnog postupka, te imovnog stanja okrivljenog shodno čl. 226.st.2.tač.9. ZKP-a.&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko pravnog zahtjeva za naknadu štete nije bilo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; &nbsp;S iznijetih razloga odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana, 16.09.2011. godine.</strong></div>
&nbsp;<br>
&nbsp;<br>
<strong>Zapisničar&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
<strong>Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dragan Dašić</strong><br>
&nbsp;<br>
<strong>PRAVNA POUKA:</strong><br>
Protiv ove presude može se izjaviti žalba<br>
Višem sudu u Bijelom Polju, u roku od &nbsp;8<br>
/osam/&nbsp;&nbsp; dana&nbsp; od dana prijema pismenog<br>
otpravka, preko ovog suda u dva primjerka.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

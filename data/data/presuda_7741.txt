<strong>OSNOVNI SUD U BERANAMA</strong><br>
<strong>K. br. 7/2010</strong><br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Osnovni sud u Beranama, kao prvostepeni krivični, u vijeću sastavljenom od sudije Milovana Spasovića, kao predsjednika vijeća i sudija porotnika Veselina Pešića i Milorada Paunovića, kao članova vijeća, uz sudjelovanje Momirke Fatić, kao zapisničara, u krivičnom predmetu protiv okrivljenog <strong>Đ. P.,</strong> iz B., zbog krivičnog djela nedozvoljeno držanje oružja i eksplozivnih materija iz čl. 403. st. 2. Krivičnog Zakonika Crne Gore, po optužnici ODT-a u B.Kt. br. 420/2009 od 18.12.2009. godine, nakon održanog usmenog, glavnog i javnog pretresa, u prisustvu Zamjenika ODT-a u B. Jadranke Mićović, okrivljenog Đ. P. i njegovog branioca adv. M.S.,&nbsp; donio je i javno objavio&nbsp; dana&nbsp; 13.05.2010. godine,&nbsp;<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>Đ. P., </strong>zv.P., od oca P. i majke P., rođene V., rođenog ... godine u B., sa prebivalištem u selu P., Opština B., vojsku služio 1969/70 godine u N., oženjen-otac troje djece, pismen, završio SSS, srednjeg imovnog stanja, osuđivan presudom Opštinskog suda Ivangrad K. br. 205/80 od 18.12.1980. godine po čl. 185. i 190. KZ SRCG na 6 mjeseci-zatvora uslovno za 1 godinu.<br>
&nbsp;
<div style="text-align: center;">
	<strong>K r i v&nbsp;&nbsp; j e:</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Što je:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Neutvrđenog dana i mjeseca 2009. godine, suprotno odredbama čl. 12. Zakona oružju, neovlašćeno nabavio pušku "M-48", f.br.... i istu držao u svojoj kući u mjestu P., Opština B., sve do 14.12.2009. godine, a čije držanje je građanima zabranjeno.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -Čime je izvršio krivično djelo nedozvoljeno držanje oružja i eksplozivnih materija iz čl. 403. st. 2. Krivičnog Zakonika Crne Gore.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud za izvršeno krivično djelo na osnovu navedenog zakonskog propisa, te primjenom čl. 32. 36. 42. 52. 53. i 54. KZ CG, kao i primjenom čl.364. ZKP-a<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I z r i č e :</strong><br>
&nbsp;
<div style="text-align: center;">
	<strong>USLOVNU OSUDU</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu utvrđuje kaznu zatvora u trajanju od&nbsp; 6 (šest) mjeseca i istovremeno određuje da se ista neće izvršiti ako okrivljeni za vrijeme od 1 (jedne) godine, od dana&nbsp; pravosnažnosti presude ne učini novo&nbsp; krivično djelo.&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškova krivičnog postupka nije bilo, dok se okrivljeni obavezuje da na&nbsp; ime paušala plati&nbsp; sudu iznos od 20&nbsp; (dvadeset)&nbsp; eura, u roku od 15 dana, od dana pravosnažnosti presude.&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 75. KZ CG od okrivljenog Đ.P.oduzima se puška "M-48" fab.br. .. kao predmet izvršenja krivičnog djela.<br>
&nbsp;
<div style="text-align: center;">
	<strong>O b r a z l o ž e n j e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u B. je optužnicom Kt. br. 420/2009 od 18.12.2009. godine, optužio Đ. P. zbog krivičnog djela nedozvoljeno držanje oružja i eksplozivnih materija iz čl. 403. st. 2. Krivičnog Zakonika Crne Gore.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu od 13.05.2010. godine, Zamjenik ODT-a u B. Jadranka Mićović, u završnoj riječi je izjavila da ostaje pri podnesenoj optužnici Kt. br. 420/2009 od 18.12.2009. godine, protiv okrivljenog Đ. P. i predložila da ga sud oglasi krivim i osudi na kaznu po Zakonu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnice ODT-a u Beranama, okrivljeni&nbsp; Đ. P., je tokom postupka u svoju odbranu naveo, da se ne sjeća tačno, ali da misli da je to bilo devedesetih godina kada mu je od stane državne bezbjednosti iz B., uz odobrenje, data puška „M-48“, koja se nalazila u njegovoj kući sve do dana 14.12.2009. godine, kada je izvršen pretres njegove kuće od strane službenika Uprave policije PJ .. Istakao je da je pušku dobio od državne bezbjednosti iz B. i da je revers o zaduženju potpisao Š. S., iz sela P.-B., koji mu je i donio pušku koju su radnici državne bezbjednosti ostavili kod njegovog pokojnog oca S. Š.. Takođe je istakao da je i teritorijalna odbrana Opštine B. na isti način dijelila puške i da su unazad nekoliko godina preko sredstava informisanja pozivani građani da vrate te puške, ali obzirom da pušku za koju se tereti nije zadužio od teritorijalne obrane, već od državne bezbjednosti, smatrao je da će državna bezbjednost da dođe i da uzme pušku kod njega kući. U završnoj riječi je izjavio da u potpunosti prihvata završnu riječ svog branioca adv. M. S.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branilac okrivljenog adv. M. S.,&nbsp; u završnoj riječi je izjavio, da je njegov branjenik na legalan način došao u posjed predmetnog oružja, jer mu je isto tada dala služba policije koja je u vrijeme ratnih dešavanja izvesnom broju građana podijelila oružje iz preventivnih razloga bezbjednosti. Tu činjenicu potvrdili su saslušani svjedoci, a samim tim potvrdili su i odbranu optuženog. Za pušku nije dobio nikakvu potvrdu, kao ni drugi građani koji su dobili oružje, već postoji samo spisak u službi državne bezbjednosti kome su puške date. Puška je stajala u kući, a kako je nijesu tražili iz službe koja mu je pušku dala, pronađena je kritičnom prilikom prilikom vršenja provjera zbog akcije u vezi sa nestankom eksploziva u fabrici „Poliex“ na Polici. Iako stoji obaveza iz Zakona o oružju da se naoružanje legalizuje ili vrati, sa ovom odredbom optuženi nije upoznat, a i računao je da je oružje legalno pribavljeno te da ne podliježe obavezi iz Zakona, pa kako je bio u pravnoj zabludi nije krivično odgovoran za djelo iz optužbe. Predložio je da ga sud oslobodi optužbe i da mu dosudi&nbsp; troškove koje je imao kao izdatke za branioca za svaku procesnu radnju prema AT shodno zaprijećenosti kazne.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi&nbsp; pravilnog i zakonitog presuđenja ove&nbsp; krivično-pravne stvari, sud je u dokaznom postupku, na glavnom pretresu, izveo sledeće dokaze: saslušao svjedoke Š. S., P.R., K. V., M. R. zv. R., Đ. S. i Đ. S. zv. S., izvršio uvid u potvrdu UP PJ B. br. ... od 14.12.2009. godine o privremeno oduzetim predmetima, izvršio uvid u zapisnik o pretresanju stana i drugih prostorija UP PJ B. br. ... od 14.12.2009.godine, i izvršio uvid u izvod iz kaznene evidencije za okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze cijeneći ih u smislu čl. 17. i 360. ZKP-a, a dovodeći ih u vezu jedne sa drugim sud je stao na stanovište da su činjenice iz činjeničnog opisa izreke presude u svemu dokazane da je okrivljeni Đ. P. izvršio krivično djelo koje mu je stavljeno na teret, pa ga je oglasio krivim, jer nije bilo osnova koji bi isključivali postojanje krivičnog djela i krivicu okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Iz iskaza svjedoka <strong>Š. S.,</strong> je utvrđeno da je u mjestu P., u kući njegovog pokojnog oca, devedesetih godina dijeljeno oružje mještanima sela B. i da je sa nekim papirima koje mu je dao otac pošao do kuće Đ. P.kako bi mu ponio pušku koju je ovaj trebao da zaduži. Kada je tu pušku predao Đ. P., ovaj je neki papir potpisao, koji je on vratio njegovom pokojnom ocu, koji je to vjerovatno dao ljudima koji su ga zadužili sa tom puškom, a koji su to ljudi ne zna.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>P. R.,</strong> je utvrđeno da je bio radnik Ministarstva unutrašnjih poslova C. G., a da se sad nalazi u penziji, i da mu je poznato da je devedesetih godina dijeljeno naoružanje rezervnom sastavu policije od strane Ministarstva unutrašnjih poslova i odjeljenja narodne odbrane. Naveo je da on lično pušku nije dao, odnosno sa puškom zadužio Đ.P., a ko je to uradio ne zna.<br>
&nbsp;<br>
Iz iskaza svjedoka <strong>K. V.</strong> je utvrđeno da je on bio radnik Ministarstva unutrašnjih poslova C. G. i da se sada nalazi u penziji, i da mu je poznato da je devedesetih godina dijeljeno naoružanje građanima B. i okolnih sela. U tom periodu on je vozio policijsko vozilo GAZ u kojem su bile puške koje su dijeljene, a ne zna da li rezervnom sastavu ili građanima, ko je davao te puške, i da li su davane potvrde o zaduženju ili nijesu.<br>
&nbsp;<br>
Iz iskaza svjedoka <strong>M. R.,</strong> zv. R., je utvrđeno da mu je poznato da je devedesetih godina od strane policije i od strane vojske teritorijalne odbrane B. dijeljeno naoružanje, a obzirom da je protekao dugi vremenski period ne sjeća se koji su to ljudi dijelili naoružanje.<br>
&nbsp;<br>
Iz iskaza svjedoka <strong>Đ. S.,</strong> je utvrđeno da je devedesetih godina bio predsjednik MZ P. i da se sjeća da je u tom periodu, obzirom da je bio rat u okruženju, od strane Ministarstva unutrašnjih poslova i teritorijalne odbrane, dijeljene puške građanima MZ P., i to u kasnim večernjim satima, i da mu je poznato da je tada dobio pušku Đ. P., a koju pušku su ostavili kod njegovog pokojnog strica Š. S., iz razloga jer nijesu htjeli da bude Đ. P.. Takođe je istakao da mu je poznato da tada nijesu davane nikakve potvrde o zaduženjima pušaka „M-48“.<br>
&nbsp;<br>
Iz iskaza svjedoka <strong>Đ. S.,</strong> zv. S. je utvrđeno da je devedesetih godina kada su nastupila ratna dešavanja na prostorima bivše SFRJ bio predsjednik Savjeta MZ P., a da je Savjet bio zadužen za bezbjedonosno stanje, i da je tačno da je tada dijeljeno naoružanje od strane Ministarstva unutrašnjih poslova C. G., teritorijalne odbrane i civilne zaštite, i da je u toku kasnih večernjih sati stiglo naoružanje u MZ P., kada su od lica čija imena i prezimena ne može da se sjeti, obzirom na dug vremenski period, dobili instrukcije kako da podjele to oružje, a to su bile puške „M-48“, što su i uradili. Poznato mu je da je tada Đ. P. trebao da dobije pušku i da su mu pušku ostavili kod sada pokojnog Š. S..<br>
&nbsp;<br>
Uvidom u potvrdu UP PJ B. br. ... od 14.12.2009. godine o privremeno oduzetim predmetima, je utvrđeno da je od Đ. P., iz sela P., oduzeta puška „M-48“, sa drvenim kundakom, f.br. ...<br>
&nbsp;<br>
Uvidom u zapisnik o pretresanju stana i drugih prostorija UP PJ B. br. ... od 14.12.2009. godine je utvrđeno da je prilikom vršenja pretresa kuće Đ. P., u mjestu P., Opština B., od strane ovlašćenih službenih lica Uprave policije-PJ B., kod istog pronašli&nbsp; pušku „M-48“, f.br...., bez oružanog lista.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog Đ. P., stekla sva bitna obiležja bića krivičnog djela nedozvoljeno držanje oružja i eksplozivnih materija iz čl. 403. st. 2. Krivičnog Zakonika Crne Gore. Naime, kako je tokom postupka nesumnjivo utvrđeno optuženi Đ. P.je neutvrđenog dana i mjeseca 2009. godine, suprotno odredbama čl. 12. Zakona oružju, neovlašćeno nabavio pušku "M-48", f.br.... i istu držao u svojoj kući u mjestu P., Opština B., sve do 14.12.2009. godine, a čije držanje je građanima zabranjeno, a što je utvrđeno iz potvrde Uprave policije-PJ B. B. br. ... od 14.12.2009. godine o privremeno oduzetim predmetima, i iz zapisnika o pretresanju stana i drugih prostorija UP PJ B. br. ... od 14.12.2009. godine, a što je u skladu i sa odbranom okivljenog koji nije negirao da je u svojoj kući držao predmetno oružje. Pri tom okrivljeni je bio upoznat sa obavezom građana da treba da legalizuju ili vrate oružje koje posjeduju, te je bio dužan da to i učini, pa je samim tim bio svjestan da ne postupajući na taj način, odnosno i daljim držanjem predmetnog oružja čini krivično djelo. Djelujući na opisani način okrivljeni Đ. P. je postupao sa umišljajem svjestan da&nbsp; u svojoj kući neovlašćeno drži pušku čije držanje nije dozvoljeno građanima, pa je i&nbsp; pored takve svijesti htio postizanje zabranjene posledice.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Prilikom odlučivanja o izboru vrste i visine krivične sankcije, koju u konkretnom slučaju treba primijeniti prema okrivljenom Đ. P., za naprijed navedeno krivično djelo, sud je imao u vidu sve okolnosti u smislu čl. 42. KZ CG. Tako je od olakšavajućih okolnosti sud okrivljenom cijenio i uzeo u obzir da je okrivljeni oženjen, da je otac troje djece, dok je kao otežavajuću okolnosti cijenio da je osuđen navedenom presudom, pa mu je sud na osnovu čl. 32. 36. 42. 52. 53. i 54. KZ CG utvrdio kaznu zatvora u trajanju od 6 mjeseci i istovremeno odredio da se ista neće izvršiti ako okrivljeni za vrijeme od 1 godine od dana pravosnažnosti presude ne učini novo krivično djelo. Sud je uvjerenja da je utvrđena kazna srazmjerna težini izvršenog krivičnog djela i stepenu krivične odgovornosti okrivljenog, te će se i&nbsp; ovom vrstom i visinom kazne, u okviru opšte svrhe izricanja krivičnih sankcija predviđenih čl. 4. st. 2. KZ CG, postići svrha kažnjavanja propisana čl. 32. istog Zakona. Osnovano se može očekivati da će izrečena kazna pozitivno djelovati na prevaspitavanje okrivljenog, te da će ista na njega uticati da više ne vrši krivična djela.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Sud je odustao od izvođenja dokaza da se od Agencije za nacionalnu bezbjednost B. pribavi dokaz da li je optuženi Đ. P. bio zadužen sa puškom M-48 fab.br. ... a iz razloga jer bi izvođenje tog dokaza vodilo bezpotrebnom oduglovačenju krivičnog postupka.<br>
&nbsp;<br>
Troškova krivičnog postupka nije bilo, dok se okrivljeni obavezuje da na&nbsp; ime paušala plati&nbsp; sudu iznos od 20&nbsp; (dvadeset)&nbsp; eura, u roku od 15 dana od dana pravosnažnosti presude, koji je odmjeren s obzirom na trajanje i složenost krivičnog postupka i imovnog stanja okrivljenog shodno čl. 199. st. 9. ZKP-a.&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 75. KZ CG od okrivljenog Đ. P. oduzima se puška "M-48" fab.br...., kao predmet izvršenja krivičnog djela.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana 13.05.2010. godine</strong><br>
	&nbsp;</div>
&nbsp;<br>
&nbsp;<br>
<strong>&nbsp;Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA - SUDIJA, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><br>
<strong>Momirka Fatić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; MILOVAN SPASOVIĆ </strong><br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna stranka ima<br>
pravo žalbe u roku od 15 dana od dana prijema<br>
iste, preko ovog suda Višem sudu u B.Polju.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>

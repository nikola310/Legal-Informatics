<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 0.74930555in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{margin-right:-0.125in;text-align:center;hyphenate:auto;font-family:Arial Narrow;font-size:12pt;}
.p3{margin-right:-0.125in;text-align:end;hyphenate:auto;font-family:Arial Narrow;font-size:12pt;}
.p4{margin-right:-0.125in;text-align:justify;hyphenate:auto;font-family:Arial Narrow;font-size:12pt;}
.p5{margin-right:-0.125in;text-align:start;hyphenate:auto;font-family:Arial Narrow;font-size:12pt;}
.p6{text-indent:0.5in;margin-right:-0.125in;text-align:justify;hyphenate:auto;font-family:Arial Narrow;font-size:12pt;}
.p7{text-indent:0.5in;margin-right:-0.125in;text-align:start;hyphenate:auto;font-family:Arial Narrow;font-size:12pt;}
.p8{text-indent:0.5in;margin-right:-0.125in;text-align:center;hyphenate:auto;font-family:Arial Narrow;font-size:12pt;}
.p9{text-align:justify;hyphenate:auto;font-family:Arial Narrow;font-size:12pt;}
.p10{text-align:start;hyphenate:auto;font-family:Arial Narrow;font-size:12pt;}
.s1{font-weight:bold;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U   I M E   C R N E   G O R E</span>
</p>
<p class="p2"></p>
<p class="p3">
<span>K. br. 113/11</span>
</p>
<p class="p4"></p>
<p class="p4">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv okrivljenog A/ M/ zbog krivičnog djela iz čl. 327 st. 4 u vezi st. 1 KZ, postupajući po optužnom prijedlogu ODT-a Nikšić Kt. br. 18/10 od 14.02. 2011. godine, nakon dovršenog javnog glavnog pretresa dana 16. 03. 2012. godine u prisustvu zamjenika ODT-a Karadžić Dragana i okrivljenog A/ M/, donio je i istog dana objavio</span>
</p>
<p class="p4"></p>
<p class="p4"></p>
<p class="p2">
<span>P R E S U D U</span>
</p>
<p class="p4">
<span>Okrivljeni:</span>
</p>
<p class="p4">
<span>A/ M/, od oca M/a i majke B/ rođene Ša/, rođen 28./. godine u Nikšiću s prebivalištem u Nikšiću - ul. Straševska V/2, državljanin Crne Gore, neoženjen, nezaposlen, završo VSS srednjeg imovnog stanja, ranije neosuđivan </span>
</p>
<p class="p4"></p>
<p class="p2">
<span>K r i v   j e</span>
</p>
<p class="p2"></p>
<p class="p4">
<span>Što je :</span>
</p>
<p class="p4">
<span>Dana 17.12.2009. godine, oko 15,00 časova u ulici Stojana Kovačevića br. 5 u Nikšiću, opšte opasnom radnjom i opšte opasnim sredstvom, izazvao opasnost za imovinu u vrijednosti većoj od 20,000 eura, na način što je u stanu, koji se nalazi u prizemlju stambene zgrade, u kojem je stanovao po osnovu zakupa, ostavio na podu uključenu električnu peglu, koja je zapalila prostirke na podu, a potom i stvari u stanu, te tako na prednje opisan način stvorio opasnost za naznačeni stambeni objekat, suvlasništvo V/ Du/, Vu/ić Slo/a i Vu/D/na, u ukupnoj vrijednosti od 144.840,00 eura, dok je u stanu V/ D/a nastupila šteta u iznosu od 2.324,35 eura a koji je požar na objektu likalizovan istog dana od strane vatrogasne službe iz Nikšića. </span>
</p>
<p class="p4"></p>
<p class="p4">
<span>- čime je učinio krivično djelo izazivanje opšte opasnosti iz čl. 327 st. 4 u vezi st. 1  Krivičnog zakonika</span>
</p>
<p class="p4"></p>
<p class="p4">
<span>- pa sud okrivljenom primjenom čl. 4  st. 2, čl. 42,  čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku izriče</span>
</p>
<p class="p4"></p>
<p class="p5">
<span>                                                       USLOVNU OSUDU</span>
</p>
<p class="p4"></p>
<p class="p4">
<span>Kojom mu utvrđuje kaznu zatvora u trajanju od 6 (šest) mjeseca i istovremeno određuje da se ova kazna neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo </span>
</p>
<p class="p4"></p>
<p class="p4">
<span>Dužan je okrivljeni na ime troškova krivičnog postupka uplatiti na žiro račun ovoga suda broj 832-152-32 iznos od 184,00 €, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p6"></p>
<p class="p6"></p>
<p class="p7">
<span>                                                   O b r a z l o ž e nj e</span>
</p>
<p class="p8"></p>
<p class="p4">
<span>ODT iz Nikšića optužnim prijedlogom Kt. br. 18/10 stavio je na teret okrivljenom A/ M/ izvršenje kriv. djela iz čl. 327 st. 4 u vezi st. 1 KZ pa je zamjenik ODT-a Karadžić Dragan u završnoj riječi ostao pri podnijetoj optužbi predlažući sudu da okrivljenog oglasi krivim i osudi po zakonu. </span>
</p>
<p class="p4"></p>
<p class="p4">
<span>Okrivljeni A/ M/ negirao je izvršenje krivičog djela, navodeći u svojoj odbrani da je stanovao u ul. Stojana Kovačevića br. 6 od 2006. godine, da je u prizemlju kuće Vu/ Du/ koristio stan koji su sačinjavali dnevni boravak, spavaća soba i kupatilo. Dana 17.12.2009. godine izjutra u 9,00 časova izašao je iz stana kako bi u gradu obavio neke poslove. Izgasio je uljni radijator na prekidaču a njegov utikač nije vadio iz utičnice provjerio je i ostale uređaje potrošače električne energije jer je elektroinstalacija veoma loša i rađena prije 40 godina. Imao je električnu peglu koju je veoma rijetko koristio a dobro se sjeća da je tih dana nije upotrebljavao pa mu ona i nije ostala uključena toga dana. Toga dana kada je izašao iz kuće, samo je bojler bio uključen, a kada se oko 23,00 časa vratio kući rečeno mu je da je došlo do požara a on pretpostavlja da je negdje u stanu, na nekom kablu došlo do varničenja. Nakon ovog događaja renovirao je ovaj stan. </span>
</p>
<p class="p4"></p>
<p class="p4">
<span>Okrivljeni je u završnoj riječi ostao pri iznijetoj odbrani ističući da mu je žao zbog svega što se dogodilo.</span>
</p>
<p class="p6"></p>
<p class="p4">
<span>Sud je u dokaznom postupku na saglasan predlog stranaka pročitao iskaze svjedoka oštećenog V/ć Du/a, svjedoka V/ Du/a i V/ć D/, date kod istražnog sudije, nalaz i mišljenje vještaka elektro struke dipl. ing. G/ Il/, nalaz i mišljenje vještaka građevinske struke ing. M/ Il/, pročitao zapisnik o uviđaju  UP PJ Nikšić Ku.br. 984 od 22.12.2009. godine, izvršio uvid u fotoelaborat Centra za krim. tehniku br. 993/09 i pročitao izvod iz kaznene evidencije za okrivljenog, dok je sud donio rješenje da se ne saslušavaju svjedoci oštećeni Vu/ Sl/ i Vu/ć Dr/a, nalazeći da njihovi iskazi ne bi bili od značaja za rješavanje ove pravne stvari. </span>
</p>
<p class="p4"></p>
<p class="p4">
<span>Svjedok oštećeni Vu/ D/n naveo je u iskazu da kritičnog dana nije bio na licu mjesta kada se desio požar jer živi u Kotoru a zna da u tom dijelu porodične kuće kao podstanar živi A/ M/. Istakao je da se ne pridružuje krivičnom gonjenju protiv okrivljenog koji je oštećeni stan djelimično sredio.</span>
</p>
<p class="p4"></p>
<p class="p4">
<span>Svjedok Vu/ Du/ naveo je u iskazu da je porodična kuća u ulici Stojana Kovačevića br. 5 podijeljena na četiri stambene jedinice - prizemlje ima dvije kao i sprat. U prizemlju živi A/ M/ a kritičnoga dana, dok je bila na gornjem spratu u svojoj sobi osjetila je dim koji je počeo da dolazi sa prvog sprata pa je pozvala vatrogasce.  </span>
</p>
<p class="p4"></p>
<p class="p4">
<span>Na osnovu nalaza i mišljenja vještaka građevinske struke ing. Miljanić Ilije, sud je utvrdio da tržišna vrijednost cjelokupnog objekta iznosi 144.840,00 eura a da je iznos štete 2324,35 eura. </span>
</p>
<p class="p4"></p>
<p class="p4">
<span>Iz zapisnika o uviđaju PJ Nikšić sa foto elaboratom utvrđeno je da je do požara došlo u prizemnom dijelu objekta - kuće Vu/ Du/a u ul. Stojana Kovačevića br. 5, da su oštećeni zidovi prostorije i pokućstvo u njoj, zbog čega je intervenisala vatrogasna jedinica.</span>
</p>
<p class="p4"></p>
<p class="p4">
<span>Na osnovu nalaza i mišljenja vještaka elektro struke dipl. ing. Glo/ Il/sud je utvrdio da je do požara došlo tako što je pegla bila uključena na patosu, gdje su bile podne prostirke a pegla je probila prema masi što je dodatno zagrijavalo provodnike na patosu koji su se upalili, plastičnu izolaciju i prostirke, što se kasnije prenijelo na kauče u neposrednoj blizini. </span>
</p>
<p class="p4"></p>
<p class="p4">
<span>Imajući u vidu sadržinu izvedenih dokaza, sud je na nesumnjiv način utvrdio da je okrivljeni A/ M/ dana 17.12.2009. godine, oko 15,00 časova u ulici Stojana Kovačevića br. 5 u Nikšiću, opšte opasnom radnjom i opšte opasnim sredstvom, izazvao opasnost za imovinu u vrijednosti većoj od 20,000 eura, na način što je u stanu, koji se nalazi u prizemlju stambene zgrade, u kojem je stanovao po osnovu zakupa, ostavio na podu uključenu električnu peglu, koja je zapalila prostirke na podu, a potom i stvari u stanu, te tako na prednje opisan način stvorio opasnost za naznačeni stambeni objekat, suvlasništvo V/ć Du/a, Vu/ Slo/ i Vu/ć Dr/, u ukupnoj vrijednosti od 144.840,00 eura, dok je u stanu V/ D/ nastupila šteta u iznosu od 2.324,35 eura a koji je požar na objektu likalizovan istog dana od strane vatrogasne službe iz Nikšića, kojim radnjama je okrivljeni sa svjesnim nehatom ostvario sva bitna obilježja krivičnog djela izazivanje opšte opasnosti iz čl. 327 st. 4 u vezi st. 1  KZ.</span>
</p>
<p class="p4"></p>
<p class="p4">
<span>Sud ne prihvata odbranu okrivljenog A/ M/, jer je opovrgnuta nalazom i mišljenjem vještaka elektro struke a i nelogično je da okrivljeni, kako navodi u odbrani, rijetko koristi peglu, kao što je nelogično da bi on ako već nema odgovornosti za kritični događaj, renovirao mjesto gdje je živio.</span>
</p>
<p class="p4"></p>
<p class="p4">
<span>Prilikom odlučivanja o krivičnoj sankciji sud je shodno čl. 42 KZ-a kod okrivljenog cijenio kao olakšavajuće okolnosti cijenio činjenicu da se radi o nezaposlenom licu, činjenicu da se oštećeni V/ D/ ne pridružuje krivičnom gonjenju, raniju neosuđivanost, utvrđenu na osnovu izvoda iz kaznene evidencije, a otežavajućih okolnosti na strani okrivljenog nije bilo, pa je sud uvjerenja da će se uslovnom osudom, kojom je okrivljenom utvrđena kazna zatvora u trajanju od 6 mjeseci koja se neće izvršiti ukoliko okrivljeni u roku od 1 godine po pravosnažnosti presude ne učini novo krivično djelo, postići svrha uslovne osude iz čl. 52, a u okviru opšte svrhe propisivanja i izricanja krivičnih sankcija iz čl. 4 st. 2 KZ-a.</span>
</p>
<p class="p4"></p>
<p class="p4">
<span>Sud je obavezao okrivljenog na plaćanje troškova krivičnog postupka shodno čl. 226 i čl. 229 ZKP-a, u iznosu od 184,00 €, pri čemu se iznos od 154,00 eura odnosi na naknadu vještaku građevinske struke a iznos od 30,00 eura na paušal, srazmjerno složenosti i trajanju krivičnog postupka te imovnim prilikama okrivljenog.</span>
</p>
<p class="p4">
<span>	</span>
</p>
<p class="p4">
<span>Iz iznijetih razloga, na osnovu čl. 374 ZKP-a odlučeno je kao u izreci. </span>
</p>
<p class="p4">
<span> </span>
</p>
<p class="p4"></p>
<p class="p2">
<span>OSNOVNI SUD U NIKŠIĆU, dana 16. 03. 2012. godine.</span>
</p>
<p class="p4">
<span>	</span>
</p>
<p class="p9">
<span>                      Zapisničar,                                                                        SUDIJA, </span>
</p>
<p class="p9">
<span>                   Ćuzović Plana s.r.                                                            Perović Ivan s.r.</span>
</p>
<p class="p9"></p>
<p class="p10">
<span>                                         ZA TAČNOST OTPRAVKA TVRDI:</span>
</p>
<p class="p10">
<span>                                                       radnik suda</span>
</p>
<p class="p9"></p>
<p class="p9">
<span>PRAVNA POUKA:  Protiv ove presude  nezadovoljna stranka ima pravo žalbe u   </span>
</p>
<p class="p9">
<span>                               roku od 8 dana od dana prijema iste preko ovog suda, </span>
</p>
<p class="p9">
<span>                               VIŠEM SUDU PODGORICA.</span>
</p>
<p class="p9"></p>
<p class="p4">
<span class="s1">                                        </span>
</p>
<p class="p1"></p>


</body>
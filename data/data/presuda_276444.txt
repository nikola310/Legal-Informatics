<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span>K. br. 871/15 </span>
</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog Z. B., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon javnog glavnog pretresa održanog 15.09.2017. godine, u prisustvu zastupnika optužbe V. M. - savjetnika u Osnovnom državnom tužilaštvu Podgorica, okrivljenog i njegovog branioca adv. B. S., istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: Z. B., JMB ............., od oca V. i majke D., rođene L., rođen .. ..19.. godine u Ba, sa prebivalištem u Pg - M. B. bb, državljanin Crne Gore, razumije crnogorski jezik, koji je i njegov jezik, konobar, neoženjen, bez djece, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>Kriv je</span>
</p>
<p>
<span>&nbsp;</span>
</p>
<p>&nbsp;</p>
<p>
<span>Što je:</span>
</p>
<p>
<span>Dana 11.09.2014. godine, oko 01,30 časova, u Podgorici, u ulici S.-a, ne pridržavajući se saobraćajnog propisa iz čl. 35 st. 1 ZOBS-a na putevima, ugrozio javni saobraćaj i doveo u opasnost život i tijelo ljudi, na način što upravljajući putničkim vozilom marke "Daewoo", registarskih oznaka PG .. ..., ulicom S.-a u pravcu B. S. P. C., nije brzinu kretanja vozila prilagodio karakteristikama i stanju puta, tako da vozilo može blagovremeno zaustaviti pred svakom preprekom koju pod datim okolnostima može da vidi, već se kretao brzinom od 78 km/h, u zoni ograničenja brzine od 50 km/h, usljed čega je, kada je vozilo marke "Yugo", bez registarskih oznaka, kojim je u istom smjeru upravljao oštećeni Š. V., naglo preduzelo radnju kočenja i zaustavilo se na kolovozu, čeonim dijelom vozila udario u bočni dio vozila marke "Yugo", koje je potisnuto naprijed i zarotiralo se, a zatim udarilo u zadnji lijevi bočni dio vozila marke "Ford" registarskih oznaka PG .. ..., vlasništvo B. M., koje je bilo parkirano pored kolovoza, kojom prilikom je oštećeni Š. V. zadobio laku tjelesnu povredu u vidu razderine u desnom sljepoočnom predjelu, razderine desnog obraza, nagnječenja u desnom čeonom predjelu, nagnječenja u desnom jagodičnom predjelu i istegnuća mekih tkiva vrata, pri čemu je bio svjestan da takvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, </span>
</p>
<p>&nbsp;</p>
<p>
<span>- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>&nbsp;</p>
<p>
<span>Pa sud okrivljenog zbog navedenog krivičnog djela primjenom čl. 4 st. 2, čl. 32, čl. 41 i čl. 42 st. 1 Krivičnog zakonika Crne Gore i čl. 226, čl. 229, čl. 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>
<span>Na kaznu rada u javnom interesu, u trajanju od 60 (šezdeset) časova, a koja kazna će se izvršiti za vrijeme od 2 (dva) mjeseca, s tim što ne može biti duža od 60 (šezdeset) časova u toku 1 (jednog) mjeseca.</span>
</p>
<p>
<span>Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>
<span>Obavezuje se okrivljeni da plati na ime troškova krivičnog postupka iznos od 173,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 1168/15 od 30.12.2015. godine okrivljenom Z. B. stavljeno je na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnik optužbe je na glavnom pretresu izmjenio činjenični opis dispozitiva optužnog predloga na način kako je to predstavljeno u izreci presude i u završnoj riječi je ostao pri tako izmjenjenom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p>
<span>Okrivljeni Z. B. je u odbrani datoj na glavnom pretresu naveo da je k</span><span>ritične večeri upravljao vozilom marke "Deawoo", krećući se kroz T. iz pravca M. u pravcu centra grada. U jednom trenutku vozilo "Jugo" kojim je upravljao V. Š. ga je preteklo, a zatim je isto u ulici S.-a, ispred noćnog kluba "A.", naglo skrenulo u desno i popriječilo se na kolovozu ispred njega, pa nije imao mogućnosti da svoje vozilo zaustavi prije sudara. Ne zna kojom je brzinom vozio, ali nije bilo prebrzo, jer nikad ne vozi brzo. Nakon što je udario u dio desnih vrata vozila "Jugo" isto se malo zarotiralo u desnu stranu, dok je njegovo vozilo nastavilo kretanje pravo. Kada je izašao iz vozila primjetio je da je V. Š. i dalje u svom vozilu, pa mu je prišao i pomogao mu da izađe, a jedan njihov prijatelj koji je naišao odvezao ga je u Urgentni centar. Na lice mjesta je izašao i jedan momak koji mu je pokazao da je u predmetnoj saobraćajnoj nezgodi oštećeno i njegovo vozilo. U završnoj riječi je prihvatio završnu riječ svoga branioca, zamolivši sud da razmotri sve okolnosti na koje je ukazao branilac. </span><span>Pristao je da mu se izrekne kazna rada u javnom interesu ukoliko sud nađe da je kriv.</span>
</p>
<p>
<span>Branilac okrivljenog adv. B. S. je u završnoj riječi naveo da shodno nalazu i mišljenju vještaka saobraćajne struke postupanje njegovog branjenika kritičnom prilikom nije primarno dovelo do nastanka predmetne saobraćajne nezgode. Zamolio je sud da prilikom odlučivanja cijeni sve olakšavajuće okolnosti koje stoje na strani okrivljenog, predloživši izricanje novčane kazne kojom bi se ostvarila svrha kažnjavanja u ovoj krivičnopravnoj stvari.</span>
</p>
<p>
<span>Sud je dokaznom postupku saslušao svjedoka oštećenog V. Š. i svjedoka M. B., pročitao zapisnik o uviđaju Uprave policije CB Podgorica br. 1318/2014 od 11.09.2014. godine, izvršio uvid u skicu lica mjesta predmetne saobraćajne nezgode, pročitao medicinsku dokumentaciju na ime oštećenog, na saglasan predlog stranaka pročitao nalaz i mišljenje vještaka sudske medicine dr N. R. od 27.09.2015. godine, na saglasan </span><span>predlog stranaka pročitao nalaz i mišljenje vještaka saobraćajne struke G. Č. od 14.09.2015. godine, te pročitao izvod iz registra kaznenih evidencija Ministarstva pravde KE 1364/2016 od 15.09.2017. godine.</span>
</p>
<p>
<span>Svjedok oštećeni V. Š. je u iskazu datom na glavnom pretresu naveo da je kritične večeri upravljao vozilom "Jugo" iz pravca M. u pravcu marketa "V." u T., krećući se brzinom od oko 60 km/h. Kada je došao ispred noćnog kluba "A." </span><span>svojim vozilom je napravio blagi polukrug, odnosno izmakao se u lijevu stranu</span><span> </span><span>i dijelom vozila zahvatio kolovoznu traku namijenjenu za kretanje vozila iz suprotnog smjera,</span><span> jer je</span><span> uz njegovu traku pored puta bilo parkirano vozilo, a nakon toga skrenuo desno, s namjerom da se </span><span>parkira u dvorište</span><span>. T</span><span>ada je osjetio</span><span> udar u desnu središnju stranu svog vozila, od kog je u trenutku izgubio svijest i zadobio povrede u predjelu desnog obraza i desne strane glave, nakon čega su ga odvezli u bolnicu. Nije se pridružio krivičnom gonjenju i nije postavio imovinskopravni zahtjev. </span>
</p>
<p>
<span>Svjedok M. B. je u iskazu datom na glavnom pretresu naveo da </span><span>nema nikakvih neposrednih saznanja o predmetnoj saobraćajnoj nezgodi. Vlasnik je vozila "Ford Fiesta" kojim je kritične večeri upravljao njegov sin S. B. Njegov sin je te večeri, imajući u vidu da je muzičar, nastupao u noćnom klubu "A.", tako da je vozilo parkirao na proširenju pored asfalta. Nakon nezgode pozvali su ga policajci, pa je otišao na lice mjesta i bio prisutan za vrijeme vršenja uviđaja. Njegov sin u momentu saobraćajne nezgode nije bio u vozilu. Na vozilu je bilo oštećenje od udara i to u zadnjem dijelu kod rezervoara, a od ovog udara su oštećeni i zglobovi na autu. </span>
</p>
<p>
<span>Iz zapisnika o uviđaju Uprave policije CB Podgorica br. 1318/2014 od 11.09.2014. godine i skice lica mjesta predmetne saobraćajne nezgode proizilazi da se predmetna saobraćajne nezgoda dogodila 11.09.2014. godine u 01:30 časova, u ulici S.-a, naspram kafe bara "A,", u PG i da su u istoj učestvovali putnički automobil marke "Daewoo" Matiz 0,8 reg. oznaka PG .. ..., kojim je upravljao Z. B., putnički automobil marke "Ford" Fiesta 1,4 CLX reg. oznaka PG .. ... vlasništvo M. B., koje je bilo parkirano van kolovoza uz ogradu kafe bara "A." i putnički automobil marke "Zastava" Yugo bez reg. oznaka, kojim je upravljao V. Š. Kolovoz predmetne ulice je asfaltan, sa lijeve strane se završava trotoarom i ogradom dvorišta, a sa desne zemljanim proširenjem i kameno - betonskom ogradom od kafe bara "A.", ulica je dvosmjerna, a kolovozne trake su uzdužno podijeljene isprekidanom linijom. Putničko motorno vozilo reg. oznaka PG .. ... je zatečeno van kolovoza, na zemljanoj površini sa desnom bočnom stranom prislonjeno uz ogradu "A." sa prednjim dijelom prema B. S. P. C., naspram kojeg je u lijevoj kolovoznoj traci zatečeno putničko motorno vozilo "Jugo", bez reg. oznaka, blago iskošeno u lijevo, sa prednjim dijelom okrenuto prema ulici B. B., a nešto naprijed sa lijevim točkovima u lijevoj kolovoznoj traci pmv PG .. ..., sa prednjim dijelom okrenuto prema B. S. P. C., a sve gledano od pravca M. Na licu mjesta su konstatovani materijalni tragovi kočenja vozila Yugo, mjesto lomljenja i trag u drugom smjeru do prednjeg desnog točka Yuga, materijalni trag kočenja lijevih točkova od vozila PG .. ... koji se lomi, što je na skici označeno brojem 13, te materijalni tragovi vode iz hladnjaka PG .. ... koji su na skici prikazani pod brojem 10. </span>
</p>
<p>
<span>Iz nalaza i mišljenja vještaka saobraćajne struke G. Č. od 14.09.2015. godine, proizilazi da je u prvoj fazi predmetne saobraćajne nezgode došlo do sudara čeonog dijela vozila "Daewoo" sa bočnim desnim dijelom vozila "Yugo", koje biva potisnuto naprijed, rotirano i kontaktira u zadnji lijevi bočni dio vozila "Ford" koje je bilo parkirano i koje nakon toga kontaktira sa betonskom ogradom kafe bara "A.", a što je druga faza predmetne nezgode. Mjesto kontakta prve faze je u zoni desne saobraćajne trake, posmatrano prema B. S. P. C., udaljeno lijevo od desne ivice kolovoza u dijapazonu od 2,00-3,50 m, što je i smjer kretanja vozila učesnika nezgode. Ono se nalazi po pravcu tragova kočenja vozila "Daewoo" i "Yugo", čiji su počeci označeni sa rednim brojem 1 i 2 </span><span>na skici lica mjesta, ili nakon početka traga kočenja vozila "Daewoo" na oko 15,00 - 16,00 m. U drugoj fazi vozilo "Yugo" je kontaktiralo sa vozilom "Ford" koje je bilo parkirano van kolovoza na zemljano - šljunkovitom proširenju, označenim sa brojem 12 na skici lica mjesta. U krajnjoj poziciji vozila su zauzela položaj kako je opisano na zapisniku o uviđaju i prikazano na skici lica mjesta. Brzina vozila "Daewoo" u trenutku preduzimanja kočenja bila je oko 78,00 km/h, a potrebni zaustavni put istog po suvom kolovozu iznosi bi 55,04 m za vrijeme od 4,09 s, i isto je u trenutku reagovanja vozača, na opasnost od sudara, bilo udaljeno od mjesta sudara sa vozilom "Yugo" za oko 39,28 m, dok je brzina vozila "Yugo" u trenutku preduzimanja kočenja bila 66,00 km/h i isto je naglo usporavano, a vozilo "Ford" je u trenutku nastanka predmetne saobraćajne nezgode bilo parkirano van kolovoza. Da bi se vozilo "Daewoo" zaustavilo prije mjesta sudara sa vozilom "Yugo" bilo je potrebno da bude voženo brzinom ne većom od 62,00 km/h. U zoni nastanka nezgode važi ograničenje brzine za naseljeno mjesto od 50,00 km/h. Nakon analize svih pokazatelja predmetne nezgode, vještak je mišljenja da je ista nastupila primarno kao posledica naglog usporavanja vozila "Yugo" od strane vozača tog vozila, kada za tu radnju nije bilo potrebe, jer za vozača istog nije bilo iznenadne i nepredvidive prepreke na njegovoj putanji kretanja, pa je vozač, na osnovu karakteristika puta i vozila, posjedovanom brzinom, imao sve uslove da savlada predmetnu dionicu bez naglog aktiviranja radne kočnice, odnosno naglog usporavanja svog vozila. Naglo usporavanje vozila "Yugo" dovelo je do destabilizacije vozila, koje se na putu kretanja vozila "Daewoo" našlo kao prepreka, kada vozač ovog vozila sa posjedovanom brzinom nije imao mogućnosti zaustavljanja svog vozila prije mjesta sudara. Ovakav postupak vozača vozila "Yugo" može se dovesti u vezu sa nepažnjom ili dekoncentracijom vozača za upravljačem, greškom u upravljanju vozilom, ili drugim subjektivnim faktorom koji ne bi bio predmet saobraćajno tehničkog vještačenja. Takođe, vještak je mišljenja da je predmetna saobraćajna nezgoda nastupila i kao posljedica uvećane brzine kretanja vozila "Daewoo" od 78,00 km/h, što je iznad dozvoljene za zonu nastanka nezgode, gdje važi ograničenje za naseljeno mjesto od 50,00 km/h, pri kojoj vozač vozila "Daewoo" nije mogao izbjegnuti sudar sa vozilom "Yugo". Vozilo "Ford" je u trenutku nastanka predmetne saobraćajne nezgode bilo parkirano van kolovoza, te na strani vozača-vlasnika vozila "Ford" nema propusta niti doprinosa za nastanak nezgode.</span>
</p>
<p>
<span>Iz medicinske dokumentacije na ime oštećenog V. Š. i to iz: Uvjerenja Zavoda za hitnu medicinsku pomoć br. 8038 od 28.10.2014. godine, Uvjerenja UC KCCG br. 03/01-18931/1 od 06.11.2014. godine, Izvještaja ljekara specijaliste neurohirurga UC KCCG br. protokola 19095 od 11.09.2014. godine i Izvještaja ljekara specijaliste ortopeda UC KCCG br. protokola 8765 od 11.09.2014. godine, </span><span>proizilazi da se oštećeni dana 11.09.2014. godine javio u navedene zdravstvene ustanove radi ukazivanja ljekarske pomoći, zbog povreda zadobijenih u saobraćajnom udesu u kojem je učestvovao kao vozač motornog vozila, a da su ljekari postavili dijagnoze koje su date na latinskom jeziku.</span>
</p>
<p>
<span>Iz nalaza i mišljenja vještaka sudske medicine dr N. R. od 27.09.2015. godine, a koji je vještak dao na osnovu medicinske dokumentacije na ime oštećenog, proizilazi da je u predmetnoj saobraćajnoj nezgodi oštećeni V. Š. zadobio sledeće tjelesne povrede: razderinu u desnom sljepočeonom predjelu, razderinu desnog obraza, nagnječenje u desnom čeonom predjelu, nagnječenje u desnom jagodičnom predjelu i iste su posljedica dejsta tupine mehaničke sile i mogle su nastati usled inercionog kretanja glave i udara o elemente unutrašnjosti vozila u trenutka nezgode. U vrijeme nanošenja ove povrede pojedinačno i zbirno se kvalifikuju kao laka tjelesna povreda. Istegnuće mekih tkiva vrata (mišića i/ili veza), je tzv. "trzajna povreda vrata", nastala je kao posledica inercionog kretanja glave u odnosu na trup u momentu udara drugog vozila "otpozadi" u vozilo u kome se nalazio povrijeđeni. U vrijeme nanošenja i ova povreda se kvalifikuje kao laka </span><span>tjelesna povreda. Zbirno posmatrano, u vrijeme nanošenja, sve zadobijene povrede se kvalifikuju kao laka tjelesna povreda.</span>
</p>
<p>
<span>Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je na nesumnjiv način utvrdio da je okrivljeni izvršio krivično djelo u vrijeme, u mjestu i na način opisan u izreci presude.</span>
</p>
<p>
<span>Činjenično stanje sud je utvrdio iz odbrane okrivljenog koji nije sporio da je </span><span>k</span><span>ritične večeri upravljao vozilom marke "Deawoo", krećući se kroz T. iz pravca M. u pravcu centra grada, da je vozilo "Yugo" kojim je upravljao oštećeni u ulici S.-a, ispred noćnog kluba "A." naglo skrenulo u desno i popriječilo se na kolovozu ispred njega, nakon čega je, nemogavši da se zaustavi, udario u dio desnih vrata vozila "Yugo" od čega se isto malo zarotiralo u desnu stranu, dok je njegovo vozilo nastavilo kretanje pravo. Sud je prihvatio odbranu okrivljenog imajući u vidu da je ista potvrđena iskazom svjedoka oštećenog koji je naveo da je </span><span>kritične večeri upravljao vozilom "Yugo" iz pravca M. u pravcu marketa "V." u T., krećući se brzinom od oko 60 km/h, da je ispred noćnog kluba "A." </span><span>svojim vozilom napravio blagi polukrug, odnosno izmakao se u lijevu stranu</span><span> </span><span>i dijelom vozila zahvatio kolovoznu traku namijenjenu za kretanje vozila iz suprotnog smjera,</span><span> </span><span>a nakon toga skrenuo desno, te da je t</span><span>ada osjetio</span><span> udar u desnu središnju stranu svog vozila. Takođe, odbrana okrivljenog i iskaz svjedoka oštećenog saglasni su sa činjenicama utvrđenim</span><span> iz zapisnika o uviđaju UP CB Podgorica br. 1318/2014 od 11.09.2014. godine i skice lica mjesta iz kojih je utvrđeno da se predmetna saobraćajna nezgoda dogodila 11.09.2014. godine u 01:30 časova, u ulici S.-a, u PG i da su u istoj učestvovali putnički automobil marke "Daewoo" Matiz 0,8 reg. oznaka PG .. ..., kojim je upravljao okrivljeni Z. B., putnički automobil marke "Zastava" Yugo bez reg. oznaka, kojim je upravljao svjedok oštećeni V. Š. i putnički automobil marke "Ford" Fiesta 1,4 CLX reg. oznaka PG .. ..., koje je bilo parkirano van kolovoza uz ogradu kafe bara "Atrijum" što je potvrdio i svjedok M. B. vlasnik istog. Dinamiku nastanka i toka predmetne saobraćajne nezgode, odnosno da je u predmetnoj saobraćajnoj nezgodi došlo do sudara čeonog dijela vozila okrivljenog sa bočnim desnim dijelom vozila oštećenog, koje biva potisnuto naprijed i rotirano, a zatim udara u zadnji lijevi bočni dio vozila "Ford" koje je bilo parkirano i koje nakon toga kontaktira sa betonskom ogradom kafe bara "A.", sud je utvrdio iz nalaza i mišljenja vještaka saobraćajne struke. </span><span>Takođe, iz navedenog nalaza i mišljenja je utvrđeno da je predmetna saobraćajna nezgoda nastupila između ostalog i kao posledica </span><span>uvećane brzine kretanja vozila okrivljenog od 78,00 km/h, što je iznad dozvoljene za zonu nastanka nezgode, gdje važi ograničenje za naseljeno mjesto od 50,00 km/h, te da bi sudar sa vozilom oštećenog bio izbjegnut, da je okrivljeni vozio svoje vozilo u granicama dozvoljene brzine, a i svakom većom do brzine od 62 km/h.</span><span> Navedeni nalaz i mišljenje sud je u cjelosti prihvatio, ocijenivši ga kao objektivan, jasan, logičan i dat shodno pravilima saobraćajne struke.</span>
</p>
<p>
<span>Dakle, okrivljeni se kritičnom prilikom nije pridržavao čl. 35 st. 1 </span><span>Zakona o bezbjednosti saobraćaja na putevima, kojim je propisano da je vozač dužan da brzinu kretanja vozila prilagodi karakteristikama i stanju puta, vidljivosti, preglednosti, atmosferskim prilikama, stanju vozila i tereta, gustini saobraćaja i drugim saobraćajnim uslovima, tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način kojim ne ugrožava bezbjednost saobraćaja. Upravo usljed ovakve neprilagođene brzine okrivljenog koja je iznosila 78 km/h, i koja nije bila prilagođena prije svega gustini saobraćaja, odnosno činjenici da je primjetio da se ispred njega kreće vozilo oštećenog, je došlo do sudara vozila okrivljenog i vozila kojim je upravljao svjedok oštećeni V. Š., a koje je prije nastanka nezgode naglo usporavano, čime je postalo prepreka na putu okrivljenog, koju je on pod datim okolnostima svakako mogao da vidi. Da se okrivljeni kretao prilagođenom brzinom od 62 km/h uspio bi da svoje vozilo zaustavi prije sudara sa </span><span>vozilom oštećenog, pa bi pri takvoj prilagođenoj brzini bila izbjegnuta i predmetna saobraćajna nezgoda.</span>
</p>
<p>
<span>Kritičnom prilikom oštećeni </span><span>V. Š. </span><span>je zadobio laku tjelesnu povredu u vidu razderine u desnom sljepoočnom predjelu, razderine desnog obraza, nagnječenja u desnom čeonom predjelu, nagnječenja u desnom jagodičnom predjelu i istegnuća mekih tkiva vrata, a što je sud utvrdio iz medicinske dokumentacije na ime oštećenog i nalaza i mišljenja vještaka medicinske struke, koji je sud prihvatio kao potpun, jasan i stručan.</span>
</p>
<p>
<span>Cijeneći psihički odnos okrivljenog prema izvršenom krivičnom djelu, sud nalazi da je okrivljeni bio svjestan da svojom radnjom, odnosno nepropisnom vožnjom u kojoj</span><span> </span><span>brzinu kretanja vozila nije prilagodio gustini saobraćaja, tako da vozilo može blagovremeno zaustaviti pred svakom preprekom koju pod datim okolnostima može da vidi, može ugroziti saobraćaj i na taj način dovesti u opasnost život i tjelo ljudi, ali je olako držao da do toga neće doći, čime je postupao sa nehatom, pa se u radnjama okrivljenog pored objektivnih stiče i subjektivni element bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span>Sud je imao u vidu i navode branioca okrivljenog da predmetna saobraćajna nezgoda nije primarno nastala zbog saobraćajnog propusta okrivljenog, kao i činjenicu da iz nalaza i mišljenja vještaka saobraćajne struke proizilazi da je primarni uzrok saobraćajne nezgode nepropisna vožnja svjedoka oštećenog, ali kod činjenice da je predmetni krivični postupak vođen po optužbi podnijetoj protiv okrivljenog, a ne svjedoka oštećenog, to sud nije utvđivao krivicu svjedoka oštećenog, niti je to mogao i bio ovlašćen da čini, dok je nesumnjivo utvrđena krivica okrivljenog, čija nepropisna vožnja je takođe bila uzrok predmetne saobraćajne nezgode, pa je iz navedenih razloga sud našao da prednji navodi branioca nisu od uticaja na donošenje drukčije odluke u ovoj krivičnopravnoj stvari.</span>
</p>
<p>
<span>Prilikom odmjeravanja kazne, sud je u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća,</span><span> pa je od olakšavajućih okolnosti na strani okrivljenog cijenio njegove lične prilike, odnosno da se radi o osobi koja je lošeg imovnog stanja, njegovo držanje nakon učinjenog krvičnog djela koje se ogleda u prihvatanju odgovornosti za nastanak predmetne saobraćajne nezgode, a s tim u vezi i nepridruživanje krivičnom gonjenju od strane oštećenog, njegov raniji život i s tim u vezi raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 1364/2017 od 15.09.2017. godine, dok otežavajućih okolnosti na strani okrivljenog sud nije našao, pa imajući u vidu da je okrivljeni pristao na izricanje kazne rada u javnom ineteresu, sud je primjenom čl. 41 Krivičnog zakonika Crne Gore istom izrekao kaznu rada u javnom interesu u minimalnom trajanju od šezdeset časova, koji će se izvršiti za vrijeme od dva mjeseca, nalazeći da će se sa ovakvom kaznom u potpunosti ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore, odnosno da će se istom u dovoljnoj mjeri uticati na okrivljenog da ubuduće ne čini krivična djela, kao i uticati na druge da ne čine krivična djela. Takođe, sud je shodno čl. 41 st. 6 Krivičnog zakonika Crne Gore odredio da će se ukoliko okrivljeni ne bude vršio kaznu na koju je osuđen, ova kazna zamijeniti kaznom zatvora, tako što će se svakih započetih šezdeset časova rada u javnom interesu, zamijeniti kaznom zatvora u trajanju od jednog mjeseca.</span>
</p>
<p>
<span>Na osnovu čl. 226 i čl. 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 173,00 eura, od čega na ime troškova medicinskog vještačenja iznos od 60,50 eura, na ime troškova saobraćajnog vještačenja iznos od 82,50 eura i na ime sudskog paušala kao dijela troškova krivičnog postupka iznos od 30,00 eura, koji iznos je odmjeren srazmjerno trajanju i složenosti postupka i imovnom stanju okrivljenog.</span>
</p>
<p>
<span>Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 15.09.2017. godine</span>
</p>
<p>&nbsp;</p>
<p>&nbsp;</p>
<p>
<span>ZAPISNIČARKA                                                                                  S U D I J A </span>
</p>
<p>
<span> Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span></span><span>PRAVNA POUKA: Protiv ove presude dozvoljena je</span>
</p>
<p>
<span></span><span>              </span><span>         žalba u roku od 8 dana od dana </span>
</p>
<p>
<span></span><span>                              prijema prepisa iste, Višem sudu</span>
</p>
<p>
<span></span><span>                              u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.64305556in 0.7875in 0.625in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.375in;text-align:justify;hyphenate:auto;font-family:Arial;font-size:12pt;}
.p4{text-indent:0.375in;text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K.br. 506/12</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p1"></p>
<p class="p1"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U NIKŠIĆU, po sudiji Draganu Baboviću, uz učešće zapisničara Krištof Stanke, u krivičnom predmetu protiv okrivljenog G. Ž.A iz Nikšića, zbog krivičnog djela napad na službeno lice u vršenju službene dužnosti iz čl. 376 st. 3 u vezi st. 1 i 2 KZ , odlučujući po optužnom predlogu ODT-a Nikšić Kt.br. 532/11 od 08.05.2012. godine, nakon održanog, glavnog i javnog pretresa dana 06.12.2012. godine u prisustvu zamjenika ODT-a Nikšić Mićunović Vjere i okrivljenog, istog dana donio je i javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p4"></p>
<p class="p3">
<span>Okrivljeni:</span>
</p>
<p class="p3"></p>
<p class="p3">
<span>G. Ž., od oca R. i majke D. rođene Đ. rođen xxxxx, godine u Nikšiću sa prebivalištem u ...., državljanin Crne Gore, neoženjen, sa završenom srednjom školom, lošeg imovnog stanja, ranije osuđI. presudom Osnovnog suda Kotor K.br. 463/09 od 05.11.2009 godine, zbog krivičnog djela iz člana 168 st.1 KZ, 30 dana zatvor uslovno na jednu godinu i presudom Osnovnog suda Kotor K.br. 129/10 od 18.12.2010 godine , 60 dana zatvora uslovno na jednu godinu, </span>
</p>
<p class="p3"></p>
<p class="p4">
<span>K r i v     j e</span>
</p>
<p class="p3"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>U noći 12.06.2011 godine, u 21,00h u kafe-baru „ Gustav“ koji se nalazi u ulici Njegoševoj u Nikšiću , napao policajce Uprave Policije Područne jedinice Nikšić, M. R.a i R. R.a u vršenju poslova javne bezbjednosti, na način što je nakon što su ga radnici Uprave policije –Područna jedinica Nikšić zbog narušavanja javnog reda i mira u navedenom kafe-baru lišili slobode radi privođenja u prostorije Uprave policije –područne jedinice Nikšić, rukom stisnuo u predjelu lijeve nadlaktice, policajca M. R.a, a potom ga udario nogom u predjelu lijeve potkoljenice i pljunuo ga , a policajca R. R.a rukom stisnuo u predjelu desne nadlaktice, kojom prilikom je policajcima M. R.u i R. R.u nanio lake tjelesne povrede i to M. R.u u vidu krvnog podliva u predjelu lijeve nadlaktice i krvnog podliva u predjelu lijeve potkoljenice, a R. R.u u vidu više manjih oguljotina kože u predjelu unutrašnje strane desne nadlaktice, </span>
</p>
<p class="p3"></p>
<p class="p3">
<span>- čime je izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 i 2 KZ,</span>
</p>
<p class="p3"></p>
<p class="p3">
<span>- pa mu Sud, primjenom citiranih zakonskih odredbi, te čl. 4, 42, 52, 53 i 54 KZ i čl. 229 i 374 ZKP-a, izriče </span>
</p>
<p class="p3"></p>
<p class="p4">
<span>USLOVNU OSUDU </span>
</p>
<p class="p4"></p>
<p class="p3">
<span>Kojom mu prethodno utvrdjuje kaznu zatvora u trajanju od 6 (šest) mjeseci i istovremeno odredjuje da se ova kazna neće izvršiti ukoliko okrivljeni u roku od 2 (dvije) godine od dana pravosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Dužan je okrivljeni na ime troškova krivičnog postupka – paušala uplatiti ovom Sudu iznos od 74,00 Eura u roku od 15 dana po pravosnažnosti presude. </span>
</p>
<p class="p3"></p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>Optužnim predlogom ODT-a Nikšić Kt.br. 532/11 od 08.05.2012. godine, stavljeno je na teret okrivljenom da je izvršio krivično djelo činjenično bliže opisano u izreci presude. Zamjenik ODT-a Mićunović Vjera, koja je zastupala optužni akt na glavnom pretresu u završnoj riječi ostala je pri podnijetom optužnom aktu i predložila da Sud okrivljenog oglasi krivim i osudi po Zakonu. </span>
</p>
<p class="p3"></p>
<p class="p3">
<span>Okrivljeni G. Ž. je u svojoj odbrani na glavnom pretresu u bitnom istakao da se sjeća da je dana 12.06.2012 godine u večernjim časovima došao sa neke svadbe u lokal „Gustav“ te da je bio u pijanom stanju i lomio je čaše i flaše u lokalu. Dalje navodi da se ničeg više ne sjeća, osim da je u jednom momentu vidio da se nalazi u policijskom vozilu –„marici“ i kasnije u da su mu u stanici policije ruke bile vezane. Naveo je i da se ne sjeća ko ga je uhapiso i na koji način, te ni kada su mu stavljene lisice na ruke, niti zna da je bilo ikakvog čupanja i udaranja između njega i policajaca koji su opzužnim aktom navedeni kao oštećeni.Takođe je naveo da je posle kritičnog događaja noć proveo u bolnici gdje su mu konstatovane neke povrede , te da je kritičnog dana čitav dan konzumirao alkohol. U završnoj riječi je istakao da ostaje pri navodima svoje odbrane, a pitanje krivice ostavlja sudu na ocjenu.</span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoke – oštećene M. R.a, R. R.a, te svjedoke J. I.a, Š. V.a, V. R.a, M. D.a, na saglasan predlog stranaka pročitao iskaz svjedoka V. D.a, P. I.a, J. N.e , S.. Z.a, B. M.a, i nalaz i mišljenje sudskog vještaka medicinske struke B. dr. V.a, te izvod iz kaznene evidencije na ime okrivljenog.  </span>
</p>
<p class="p5"></p>
<p class="p3">
<span>Cijeneći navode optužbe i odbrane, te provedene dokaze, kako pojedinačno, tako i u njihovoj medjusobnoj povezanosti, Sud nalazi da je optuženi počinio krivično djelo stavljeno mu na teret, na način, vrijeme i mjesto, kako je to bliže predstavljeno izrekom ove presude, pa ga je oglasio krivim i krivično - pravno odgovornim.</span>
</p>
<p class="p3"></p>
<p class="p3">
<span>Saslušan u svojstvu svjedoka – oštećenog M. R.o je naveo da je kritične prilike sa kolegama bio na zadatku te sjedio na terasi lokala „Čak Noris“ te da je negdje oko 21,00 čas na terasi lokala „Gustav“ nastao lom, lomile su se tamo čaše i flaše i neki gosti su napuštali lokal. Oni su odmah krenuli prema terasi lokala „Gustav“ sa namjerom da intervenišu te da spriječe narušavanje javnog reda i mira. Naveo je da je on prvi išao a za njim R., Šušić M. a za njima i ostali. On i R. su prvi prišli do lica koje je lomilo na terasi čaše i flaše i prepoznao je da je to okrivljeni G. Ž. sa kojim je u društvu bio B. M.. On je izvadio službenu legitimaciju i pokazao je G. Ž.u i rekao mu „policija“ a onda mu je prišao M. D.o i on je izvadio službenu legitimaciju. Nakon toga su upozorili G. Ž.a da prestane sa narušavanjem javnog reda i mira a G. je počeo da psuje te im kazao nešto u smislu „šta ćete vi jebem vas u usta, nabijem vas na kurac, ostaćete vi svi bez posla, to vam se ja kunem“ i slično. Navedene psovke je ponovio više puta. Tada ga je G. Ž. uhvatio svojom desnom rukom za njegovu lijevu ruku , za donji dio mišice njegove lijeve ruke i jako ga stisnuo , a on se tada istrgao G.u, a onda R. i šušić prilaze G. Ž.u te ga svi hvataju za ruke i krenuli su da ga udalje sa terase , te ga poveli preko ulice držeći ga za ruke. G. im se čitavo vrijeme otimao i psovao ih i vrijeđao, a onda se njemu okrenuo i rekao mu j“ jebaću ti majku, pičko jedna , dzukelo i slično“. Dok mu je G. ovo govorio on se nalazio sa njegove lijeve strane i držao ga za lijevu ruku, pa kad su bili na petnaestak metara od terase , G. ga je udario nogom u predjelu potkoljenice lijeve noge, a nakon toga ga ponovo psuje i vrijeđa, i pljuje ga u lice. Dalje je naveo da je neposredno prije nego što ga je G. uhavtio za ruku odnsono stisnuo za nadlakticu vidio kako G. njegovog kolegu R.a takođe stiska za ruku, a nije vidio da ga je udarao. Nakon toga je pošao u bolnicu gdje su mu konstatovane povrede. Dodao je da je G. Ž. kritičnom prilikm bio u pijanom stanju i kada ga je uhavtio za lijevu ruku, a svojom desnom rukom , tako ga je snažno stisako da mu je cijela nadlaktica bila modra. U završnoj riječi se pridružio krivičnom gonjenju protiv okrivljenog, a  imovinsko-pravni zahtjev će ostvariti u parničnom postupku.</span>
</p>
<p class="p3"></p>
<p class="p3">
<span>Svjedok-oštećeni R. R. u svom iskazu u bitnom je istakao da je pripadnik Područne jedinice Nikšić, te da obavlja poslove inspektora za suzbijanje droga i da radi u civilu. Dalje je naveo da se dana 12.06.2012 godine, negdje prije 21,00 časova, nalazio u jednom lokalu u Njegoševoj ulici koji se nalazi naspram lokala „Gustav“, gdje je bio sa kolegama M. R.om, M. D.om, V. R.om i Š. V.om. Dok su sjedjeli na terasi tog lokala vidjeli su da jedno lice na terasi lokala „Gustav“ narušava javni red i mir , to jest lomilo je čaše i flaše, te su oni shvatili da je u alkoholisanom stanju. Naveo je da to lice nije poznavao ali je kasnije saznao da se isti zove G. Ž.. Kako su vidjeli da G. Ž. narušava javni red i mir, odmah je M. pozvao telefonom interventnu jedinicu kako bi oni intervenisali na terasi lokala „Gustav“. Međutim intreventna jedinica se nije odmah pojavila, a kako je G. nastavio da lomi na terasi  oni su odlučili da reaguju te da opomenu G. Ž.a da prestane sa takvim ponašanjem. Onda su M. D.o i M. R.o otišli na terasu lokala „Gustav“ nakon čega su i oni pošli za njima ali su oni zastali na ulici ispred terase. Tada su vidjeli da M. R.o i M. D.o vade službene legitimacije i da se legitimišu G. Ž.u i da mu govore „policija je“ i da su ga pitali zašto narušava javni red i mir. Tada se G. njima obraća riječima, „ jebaću vam majku, zašto ste mene došli da hapsite“, nakon čega M. i M. govore G.u da zbog takvog ponašanja mora poći sa njima u stanicu. Nakon toga G. psuje njegove kolege i govori im „nećete mene da vodite , jebaću vam majku pičke“, a onda M., M., on Šušić i V. prilaze G. Ž.u , hvataju ga za ruke i kreću da ga vode prema službenom vozilu koje je bilo parkirano ispred „Tubisa“ . G. i dalje nastavlja da im govori da su pičke, i počinje da  se otima, i onda je njega udario rukom u predjelu nadlaktice desne ruke. Nije se mogao izjasniti da li ga je udario pesnicom ili ga je stisnuo, ali ga je kritične prilike povrijedio o čemu posotoji ljekarska dokumentacija. Nakon toga oni su nastavili da vode prema kolima G.a a on se i dalje otimao i u jednom momentu je pljunuo M. R.a  onda je M.a udario nogom u predjelu njegove noge. Nije vidio da je G. stisnuo rukom M. R.a , mada se to moglo desiti dok se otimao sa njima, dok su ga vodili prema kolima. U završnoj riječi se pridružio krivičnom gonjenju protiv okrivljenog, a  imovinsko-pravni zahtjev će ostvariti u parničnom postupku. </span>
</p>
<p class="p3"></p>
<p class="p3">
<span>Saslušan u svojstvu svjedoka J. I. je naveo da nije bio na licu mjesta kada su njegove kolege na terasi lokala“Gustav“ intervenisale, već je kasnije došao, kada su njegove kolege Šušić, R., M. i V., poveli sa terase lokala „Gustav“ G. Ž.a kojeg on nije poznavao. Vidio je da M. pritom drži za ruku G. Ž.a, i dok ga vode preko ulice da im G. pruža aktivni otpor, da im se otima, gura i pokušava da im se istrgne. U jednom momentu je vidio da G. pljuje M. R.a. On nije vidio niti se može izjasniti da li je te noći M. R.a G. Ž. udario i kako, te nije vidio ni da je G. stiskao za ruku M. R.a. Takođe nije vidio da je G. Ž. udarao i na koji način policajca R.a, već samo da im se otimao. </span>
</p>
<p class="p3"></p>
<p class="p3">
<span>Saslušan u svojstvu svjedoka Š. V.  je naveo da je 12.06.2011 oko 21,00 časova bio na dužnosti i sa svojim kolegama se nalazio na terasi lokala „Čak Noris“ u Nikšiću. U jednom momentu su vidjeli da jedno lice na terasi lokala“Gustav“ narušava javni red i mir, lomio čaše i prevrće stolove. Kako je ovo lice nastavilo da lomi i sa kojim su se prepirali neki ljudi, oni su odlučili da intervenišu. Svi su pošli prema terasi lokala “Gustav“ , a prvi na terasu izlaze M. i M.. Vidio je da se onom licu koje lomi čaše i flaše, njegove kolege predstavljaju i govore mu nešto u smislu „ Gospodine policija“ i tada M. tom licu pokazuje službenu legitimaciju, a misli i da je M. isto uradio. To lice koje je lomilo čaše ranije nikada nije vidio , ali je saznao kasnije da se zove G. Ž..M. i M. pokušavaju G.a da smire, tražeći od njega da prekine sa narušavanjem javnog reda i mira, te da pođe sa njima u stanicu. Onda im G. svima govori „ Šta ćete vi pičke jedne, mene ste našli da privodite, sve ću Vas ostaviti bez posla“ i to ponavlja više puta i upućuje im razne pogrdne riječi. Nakon toga G. postaje agresI. i nasrće na njegove kolege M.a i R.a, gura ih od sebe i čupa, i to u momentu kad oni nisu ni pokušavali da ga liše slobode, već su ga mirno pozivali da pođe sa njima u stanicu.Nije G. Ž. tada udarao M.a i R.a, ali je moguće da ih je u onom čupanju i guranju stiskao za ruke. Dalje je naveo da on tada G. Ž.a uzima za ruku i pokušava da ga povede, a sa druge strane za drugu ruku ga uzima R. R., G. tada pokušava da im se istrgne te mu on pravi „polugu“ na lijevoj ruci i tada su G.a sa terase on i R. poveli prema službenom vozilu. U tom momentu kada su već zakoračili na ulicu , G. Ž. njegovog kolegu M.a koji se nalazio tik uz njih pljuje u lice i pokušava da ga udari nogom , ali on nije vidio da ga je udario. Naveo je da nije vidio i da se ne može izjasniti da li je G. udario nogom M. R.a a isto tako nije vidio da je udarao R.a, međutim, R. i M. su mu kasnije rekli da ih je udarao G. Ž. i da imaju povrede.   </span>
</p>
<p class="p3"></p>
<p class="p3">
<span>Saslušan u svojstvu svjedoka V. R.o je u svom iskazu naveo da u područnoj jedninici Nikšić obavlja poslove operativca, te da je 12.06.2011 g odine oko 21,00 časova bio na terasi lokal „ Čak Noris“  koji se nalazi naspram lokala „Gustav“. Dok su sjedeli na toj terasi vidjeli su da jedno lice, koje on nije poznavao, počinje da lomi čaše i flaše na terasi lokala „Gustav“. Dalje je naveo da su on i njegove kolege krenuli prema terasi lokala“Gustav“ i prvi su na terasu izašli M. i M., koji su prišli ovom momku i u tom momentu on prepoznaje da se radi o G. Ž.u kojeg je poznavao od ranije.Kada su mu prišli M. i M., M. je izvadio službenu legitimaciju i kazali su G.u da su iz policije. Takođe su mu kazali da prekine sa narušavanjem javnog reda i mira i da pođe sa njima u stanicu. Tada im se rubač obraća riječima“ šta ćete vi , jebem vam majku svima, mene ste došli da privodite, sve ću vas ostaviti bez posla“ i nastavio sa raznim psovkama. Dalje je naveo da on tada prilazi G.u, pošto ga poznaje i govori mu „Ž.e, znaš li ti ko sam ja , nemoj se tako ponašati“, i tada shvata da je G. u teško pijanom stanju. Tada mu je G. kazao „poznajem te , mičite mi se svi odavde“ nakon čega mu prilaze R., Š., i M., hvataju ga za ruke i vode ga prema službeniom vozilu. Za to vrijeme G. im se otimao, vukao ih i čupao, da bi u jednom momentu vidio kako G. udara R.a u predjelu potkoljenice. Navodi, da nije vidio da G. udara R.a rukom, iako je pokušavao da ga udari, ali nije uspijevao u tome. Naveo je da nije vidio i da se ne može izajsniti da je G. stiskao za ruku M. R.a, te da ga je udario nogom, te nije vidio i ne zna da je G. pljunuo njegovog kolegu M.a,  a da se sve to moglo desiti a da on to ne vidi, jer je nastala gužva oko njih, kad su poveli prema vozilu G.a Ž.a.</span>
</p>
<p class="p3"></p>
<p class="p3">
<span>Saslušan u svojstvu svjedoka M. D.o u svom iskazu u bitnom je istakao da je kritične prilike bio na terasi lokola „Čak Noris“  , koja se nalazi naspram lokala „Gustav“. A sa  njim su u društvu bile kolege. U jednom momentu je nastala vriska na terasi lokala „Gustav“ i čulo se da neko lomi čaše i flaše, pa je tada primijetio da je jedan muškarac to činio. Nakon toga on i M. R.o su prvi došli do terase liokala „Gustrav“ a za njima i ostale kolege Š., V. i R., i dok prilaze terasi vide da jedan momak, kojeg nije poznavao,  lomi čaše i flaše. Kasnije je saznao da je to G. Ž., i on prvi prilazi G.u i vadi službenu legitimaciju i saopštava mu da su policajci . Za njim G.u prilazi i M. R.o, koji isto vadi službenu legitimaciju. Dalje je naveo da je  G.u rekao nešto u smislu „Gospodine, hoćete li poći sa nama“, i tada je G. počeo da psuje njega i njegove kolege te da im govori „jebem vas u usta, ko ste vi, došli  ste mene da haspite, sve ću vas ostaviti bez posla“ . Nakon toga Raduklović i Sušić prilaze G.u i hvataju ga za ruke , te kreću da ga izdvoje sa terase lokala kako bi vidjeli o čemu se radi i porazgovarali sa njim, a G. počinje da im se otima i čupa, ali on nije vidio da li je G. te prilike udario R.a. Dok se otimao i čupao G. je uhvatio za ruku M. R.a, i vukao ga prema sebi. Navodi da je vidio da je G. udario nogom M. R.a u predjelu noge i to u potkoljenicu. Takođe je vidio da je G. pljunuo M.a, a čini mu se da je tada G. udario R.a nogom.</span>
</p>
<p class="p3"></p>
<p class="p3">
<span>Saslušan u svojstvu svjedoka V. D., u svom iskazu pred istražnim sudijom u bitnom je istakao da je pripadnik područne jedinice Nikšić, te da je dana 12.06.2011 godine bio slobodan  i da je negdje oko 21,00 časova sa društvom otišao u lokal „Gustav“ , u kojem se sa svojim društvom nalazio i G. Ž..Navodi da je G. bio pijan,  narušavao javni red i mir, odnosno na terasi lokala lomio flaše  i bacao ih na pod  i u unutrašnjost lokala. U jednom momentu na terasu lokala „Gustav“ došli su njegove kolege M. D.o i M. R.o sa dvojicom – trojicom inspektora koji su bili u civilu. Odmah je M. prišao G. Ž.u, izvadio službenu legitimaciju i saopštio mu da je pripadnik policije, i pozvao ga da pođe sa njima u stanicu. Odmah nakon toga G.u prilaze M. i M., hvataju ga za ruke i vode prema „Pivnici“. Dok su se udaljavali od terase vidio je da im se G. otima, i da se trza. Dalje je naveo da nije vidio da je G. stiskao za nadlakticu ruke M. R.a i da ga je udario desnom nogom, mada se to moglo desiti a da on gto ne vidi, jer čim su ga poveli od terase više nije obraćao pažnju na njih. Kasnije dok je još bio u lokalu neko od građana ,  a ne zna ko, mu je rekao da je M. R.a G. Ž. udario za vrijeme dok su ga vodili prema službenom vozilu, a kasnije mu je to potvrdio i M. R.o.</span>
</p>
<p class="p3"></p>
<p class="p3">
<span>Saslušan u svojstvu svjedoka P. I., u svom iskazu pred Istražnim sudijom u bitnom je istakao da se kritične prilike nalazio u lolaklu „Gustav“ čiji je vlasnik, koji se nalazi u Njegoševoj ulici u Nikšiću, te da je sjedio na terasi lokala. U jednom momentu je čuo da je neko iza njega polomio čaše i flaše, te je ustao i vidio G. Ž.a , kojega od ranije poznaje kojem je prišao i rekao mu „Željko šta to radiš“, i tada je vidio Ž.ovo lice i shvatiio je u kakvom je stanju , kada mu je vidio iskolačene oči, shvatio je da je u stanju alkoholnog šoka i histerije i da ga zbog toga nije prepoznao. U njegvom prisustvu, Ž. je nastavio da lomi i slomio je još nekoliko čaša i flaša. Minut – dva nakon što je on došao kod Ž.a, do njih su došla dva momka, koja su kazala Ž.u „policija, policija“, da li su oni te prilike vadili službene legitimacije ne može se izjasniti, ali je on shvatio da su oni policajci. Nakon ovoga, uhavtili su G.a za ruke, i to u momentu kad je G. stajao , da ne bi nastavio da lomi, i on je počeo da vrišti da se batrga nogama, i da im se otima. Da li je tada još neko od policajaca prišao nije se mogao izjasniti ali zna da su ta dvojica policajaca poveli preko ulice G..  Da li je G. kritične prilike stisnuo nekog od policajaca za nadlakticu i da li je nekog udario nogom u predjelu potkoljenice on ne zna i nije vidio. Istako je a Ž. te prilike nije bio pri sebi, da nije ni njega prepoznao iako se odavno znaju jer su generacija.</span>
</p>
<p class="p3"></p>
<p class="p3">
<span>Saslušan u svojstvu svjedoka J. N.a, u svom iskazu pred Istražnim sudijom u bitnom je istakao da je dana 12.06.2011 godine, u večernjim časovima radio u kafe baru „Gustav“ kao konobar. Te noći na terasi G. Ž. je bio pijan , došao je pijan i lomio je flaše pune piva i ubacivao ih je u lokal. U jednom momentu, negdje oko 21,00 čas, vidio je policajca M.a, kojeg poznaje od ranije, koji je prošao preko terase gdje se u tom momentu nalazio G. Ž., druge policajce nije tamo vidio ni u uniformi ni u civilu. Šta se tamo dešavalo i da li su i kako odveli policajci G.a on ne zna i nije vidio, kao i da nije vidio da je G. nekog policajca stiskao u predjelu nadlaktice , kao i da je nekog policajca udario u predjelu noge.</span>
</p>
<p class="p3"></p>
<p class="p3">
<span>Saslušan u svojstvu svjedoka S.. Z., u svom iskazu pred istražnim sudijom u bitnom je istakao da je kritične prilke radio u lokalu „Gustav“ kako konobar. Negdje oko 21,00 čas na terasi tog lokala bio je G. Ž., koga poznaje i čini mu se da je bio malo popio. U jednom momentu, G. je počeo da lomi čaše i flaše. Vidio je da su se u jednom momentu oko G.a okupilo nekoliko ljude, za koje ne zna ko su bili, to jest da li su službenici policije, ali zna da je sa tim ljudima bio M. D.o. Nakon toga on je ušao u lokal , tako da ne zna šta se dalje dešavalo, da li su ti ljudi sa M.em i kako poveli G. Ž.a, on ne zna,  kada je kasnije izašao na terasu lekala Ž.a tu nije bilo.</span>
</p>
<p class="p3"></p>
<p class="p3">
<span>Saslušan u svojstvu svjedoka B. M., u svom iskazu pred Istražnim sudijom u bitnom je istakao da su dana 12.06.2011on i G. Ž. bili na jednoj svadbi pa su nešto oko 20,30 časova malo pripili, došli naterasu lokala“Gustav“ i stali za jedan viseći sto okrenuti leđima ka ulici. Naručili su piće i započeli neki razgovor, i u jednom momentu, ne zna kako, neko je prolazio iza njih ,, ko ne može se izjasniti, i gurnuo ih vjerovatno nenamjerno i oni su gurnuli sto na kojem je bilo piće i ambalaža, pa je tajs to pao i polomile su se čaše i flaše. Odmah zatim , prišao je gazda lokala, izvjesni Glišo i on mu je rekao da će sve što je slomljeno platiti.Ništa više tu lomljeno nije sem to slučajno. Naveo je da nije tačno da je Ž. namjerno lomio čaše i flaše. Kad je od njih otišao gazda lokala, prišla su im četiri nepozanta lica, i Ž.a su uhvatili za ruke i to sva četvorica, i nakon čega do njih dolazi M. D.o policajac u civilu koga on od ranije poznaje. Tada je on D.u kazao „ D.o sve je u redu, nema problema , sa mnom je Ž.“.  Tek kada je D.o došao on je pretposatvio da su ona četvorica koja su uhvatila Ž.a za ruke policajci. Ni M. ni ona četvorica policajaca ni u jednom momentu nijesu saopštili Ž.u da su policajci, niti su vadili službene legitimacije. Kada su uhvatili Ž.a za ruke, tako iznenada i bez ikakvog razloga, i po njemu bez ikakvog povoda, Ž. počinje da im se trza i da im se otima. Tada mu oni stavljaju lisice na ruke, tu na terasi kada im dolazi još jedno lice koje on nije poznavao, a kasnije je saznao da je to J. I.. Tada je J. pitao M.a nešto u smislu „šta je bilo“ te mu je M. rekao da privedu u stanicu i njega i G.a., i tada ga J. sa još jednim policajcem hvata za ruke i vode me preko ulice put kladionioce „Sporting“ ,  a ispred njega ona četvorica policajaca u civilu vode Ž.a koji im nije pružao otpor. U jednom momentu od njega se odvojio policajac J. i otišao do Ž.a i one četvorice policajaca i vidio je kako J. udara pesnicom u predjelu glave Ž.a i u tom momentu dolazi sa službenim vozilom interventna jedinica i odvode Ž.a  u stanicu. Dalje je naveo da su ova četvorica policajaca, prišli G.u i dokopali ga za ruke, i tako ga držali dok su mu stavili lisice, pa tako on nije nikoga od tih policajaca mogao stisnuti rukom za nadlakticu. Takođe je naveo da G. kritičnom prilikom nije nikoga od policajaca udario nogom.</span>
</p>
<p class="p3"></p>
<p class="p3">
<span>Sudski vještak medicinske struke B. dr. V., na osnovu predmetne medicinske dokumentacije, citiranih Izvještaja ljekara specijaliste na ime oštećenih, je naveo da je u predmetnom dogadjaju M. R.o zadobio povredu u vidu krvnog podliva u predjelu lijeve nadlaktice i krvnog podliva u predjelu lijeve potkoljenice, dok je R. R. u predmetnom događaju zadobio više manjih oguljotina kože u predjelu unutrašnje strane desne nadlaktice, koje povrede je kvalifikovao kao lake tjelesne povrede, te da su povrede kod M. R.a mogle nastati udarcem stisnute pesnice, stiskom šake , udarcem manje drvene motke i slično, a da je povreda u predjelu lijeve potkoljenice mogla nastati udarcem nogom na kojoj je obuća sa tvrdim đonom, manjim kamenom i slično, a  povreda kod R. R.a je mogla nastati stiskom šake, a oguljotina kože su posledica dejstva noktiju. </span>
</p>
<p class="p3"></p>
<p class="p3">
<span>Činjenično stanje iz izreke presude utvrdjeno je provedenim dokazima. </span>
</p>
<p class="p3"></p>
<p class="p3">
<span>Naime, da je okrivljeni počinio predmetno krivično djelo i napao oštećene policajce M. R.a i R. R.a kao službena lica u vršenju poslova javne bezbijednosti, sud utvrdjuje iz iskaza oštećenih svjedoka M. R.a, R. R.a, te svjedoka Š. V.a, V. R.a i V. D.a. Oštećeni M. R.o u svom iskazu je istakao da je kritičnom prilikom kada su upozorili G. Ž.a da prestane sa narušavanjem javnog reda i mira, G. je počeo da psuje, te im je kazao „šta ćete vi, jebem vas usta, nabijem vas na kurac, ostaćete vi svi bez posla, to vam se ja kunem“, nakon čega ga je G. uhvatio svojom desnom rukom za njegovu ruku, za donji dio mišice i jako ga stisnuo, a on se tada istrgnuo G.u, a onda R. i Šušić prilaze G.u, te ga hvataju za ruke i kreću da ga udalje sa terase te ga vode preko ulice držeći ga za ruke, pri čemu se G. čitavo vrijeme otima i psuje ih i vrijedja, a onda se njemu obraća riječima „jebaću ti majku pičko jedna, džukelo“ i sl. Dok mu je G. upućivao ove riječi on se nalazio sa lijeve strane i držao je G.a za lijevu ruku, pa kada su bili na petnaestak metara od terase G. ga je udario u predjelu potkoljenice lijeve noge, a nakon toga ga ponovo vrijedja i pljuje ga u lice. Takodje je naveo da je neposredno prije nego što ga je G. uhvatio za ruku, odnosno stisnuo za nadlakticu vidio kako G. njegovog kolegu R.a takodje stiska za ruku,a nije vidio da ga je udarao. Svjedok oštećeni R. R. je istakao da se G. kritičnom prilikom njemu i njegovim kolegama obraća riječima „jebaću vam majku, zašto ste mene došli da hapsite“, nakon čega M. i M. govore G.u da zbog takvog ponašanja mora poći sa njima u stanicu, a na što im G. govori „nećete mene da vodite, jebaću vam majku pičke“, a onda ga on i njegove kolege hvataju za ruke i kreću da ga vode prema službenom vozilu koje je bilo parkirano ispred „Tubisa“, a G. im i dalje nastavlja govoriti da su pičke i počinje da se otima, te ga udara rukom u predjelu nadlaktice desne ruke. Svjedok se nije mogao izjasniti da li ga je G. udario pesnicom ili ga je stisnuo , ali ga je kritičnom prilikom povrijedio o čemu postoji ljekarska dokumentacija. Dalje je naveo da su nastavili da vode prema kolima G.a koji se i dalje otimao i u jednom momentu je pljunuo M. R.a, a onda ga je udario nogom u predjelu njegove noge, nije vidio da je G. stisnuo rukom M. R.a, mada se to moglo desiti dok se otimao sa njima i dok su ga vodili prema kolima. Svjedok Šušić V. u svom iskazu je istakao da je G. kritičnom prilikom njemu i njegovim kolegama govorio „šta ćete vi pičke jedne, mene ste našli da privodite, sve ću vas ostaviti bez posla“, što je ponovio više puta i upućivao im razne pogrdne riječi, nakon čega je G. postao agresI. i nasrće na njegove kolege M.a i R.a, gura ih od sebe i čupa i to u momentu kad oni nijesu ni pokušavali da ga liše slobode, već su ga mirko pozivali da podje sa njima u stanicu. Dalje je naveo da G. tada nije udarao M.a i R.a, ali je moguće da ih je u onom čupanju i guradnju stiskao za ruke. Svjedok V. R.o je istakao da se njemu i njegovim kolegama G. kritičnom prilikom obraća riječima „šta ćete vi, jebem vam majku svima, mene ste došli da privodite, sve ću vas ostaviti bez posla“, kao i da ih je psovao, pa je on prišao G.u pošto ga poznaje i kazao mu „Ž.e, znaš li ti ko sam ja, nemoj se tako ponašati“ i da tada shvata da je G. u teško pijanom stanju. G. mu je tada kazao „poznajem te, mičite mi se svi odavde“, nakon čega mu prilaze R. Š. i M., hvataju ga za ruke i vode ga prema službenom vozilu, a G. se za to vrijeme otimao, vukao ih i čupao i u jednom momentu je udario R.a u predjelu potkoljenice.  Dalje je naveo da nije vidio da je G. stiskao za ruku M. R.a, a da se to moglo desiti, a da on to ne vidi, jer je nastala gužva oko njih kada su poveli prema vozilu G. Ž.a. Svjedok M. D.o u svom iskazu je istakao da je G. kritičnom prilikom dok se otimao sa policajcima uhvatio za ruku M. R.a i vukao ga prema sebi, te da je vidio da je G. udario nogom M. R.a u predjelu noge i to u potkoljenicu. Svjedok V. D. je naveo da nije vidio da je G. stiskao za nadlakticu ruke M. R.a i da ga je udario desnom nogom, mada se to moglo desiti, a da on to ne vidi, jer čim su ga poveli od terase više nije obraćao pažnju na njih, ali je kasnije dok je još bio u lokalu čuo od gradjana da je M. R.a G. Ž. udario za vrijeme dok su ga vodili prema službenom vozilu, što mu je kasnije potvrdio i M. R.o.</span>
</p>
<p class="p3">
<span>Ovakvi iskazi oštećenih i svjedoka u saglasnosti su sa potpunim i jasnim nalazom i mišljenjem vještaka medicinske struke, na osnovu kog je sud utvrdio da su povrede kod M. R.a u vidu krvnog podliva u predjelu lijeve nadlaktice, mogle nastati udarcem stisnute pesnice, stiskom šake, udarcem manje drvene motke i slično, a da je povreda u predjelu lijeve potkoljenice mogla nastati udarcem nogom na kojoj je obuća sa tvrdim djonom, manjim kamenom i slično, a povreda kod R. R.a koja se ogleda u više manjih oguljotina kože u predjelu unutrašnje strane nadlaktice, te da je mogla nastati stiskom šake, a oguljotine kože su posledice dejstva noktiju, te da su navedene povrede lake prirode.</span>
</p>
<p class="p3"></p>
<p class="p3">
<span>Imajući u vidu odredjene, jasne i uvjerljive iskaze svjedoka oštećenih, te saslušanih svjedoka Š. V.a, V. R.a, Madjarić D.a i V. D.a, a koji su našli svoje utemeljenje u nalazu i mišljenju vještaka medicinske struke o vrsti i mehanizmu nastanka povreda kod otšećenih, a kojima je sud dao punu vjeru, sud je na nesumnjiv način utvrdio da je okrivljeni u noći 12.06.2011 godine, u 21,00h u kafe-baru „ Gustav“ koji se nalazi u ulici Njegoševoj u Nikšiću , napao policajce Uprave Policije Područne jedinice Nikšić, M. R.a i R. R.a u vršenju poslova javne bezbjednosti, na način što je nakon što su ga radnici Uprave policije –Područna jedinica Nikšić zbog narušavanja javnog reda i mira u navedenom kafe-baru lišili slobode radi privođenja u prostorije Uprave policije –područne jedinice Nikšić, rukom stisnuo u predjelu lijeve nadlaktice, policajca M. R.a, a potom ga udario nogom u predjelu lijeve potkoljenice i pljunuo ga , a policajca R. R.a rukom stisnuo u predjelu desne nadlaktice, kojom prilikom je policajcima M. R.u i R. R.u nanio lake tjelesne povrede i to M. R.u u vidu krvnog podliva u predjelu lijeve nadlaktice i krvnog podliva u predjelu lijeve potkoljenice, a R. R.u u vidu više manjih oguljotina kože u predjelu unutrašnje strane desne nadlaktice, kojim radnjama je ostvario sva bitna obilježja krivičnog djela napad na službeno lice u vršenju službene dužnosti iz čl.376.st.3. u vezi st.1. i 2. Krivičnog zakonika.</span>
</p>
<p class="p3"></p>
<p class="p3">
<span>Sud je cijenio odbranu okrivljenog da je navedenom prilikom bio u pijanom stanju, a što su potvrdili i saslušani svjedoci, ali istog ne oslobadja krivice, jer je kritične večeri okrivljeni sam sebe svjesno i voljno doveo u pijano stanje, a obzirom da se uračunjivost učinioca koji sam sebe dovede u takvo stanje upotrebom alkohola, utvrdjuje prema vremenu neposredno prije dovodjenja u takvo stanje, sud je našao da je okrivljeni bio svjestan da konzumirajući alkohol može sebe dovesti u pijano stanje i učiniti predmetno krivično djelo, našto je i pristao u čemu se iscrpljuje njegov eventualni umišljaj pri izvršenju predmetnog krivičnog djela, tako da su se pored utvrdjenih objektivnih elemenata bića krivičnog djela napad na službeno lice u vršenju službene dužnosti iz čl.376.st.3. u vezi st.1 i 2. Krivičnog zakonika.</span>
</p>
<p class="p3"></p>
<p class="p3">
<span>Sud je cijenio iskaze svjedoka J. I.a, P. I.a, J. N.e i S.. Z.a, koji iskazi su po mišljenju suda bez uticaja na drugačiju odluku u ovoj krivično pravnoj stvari.</span>
</p>
<p class="p3"></p>
<p class="p3">
<span>Sud je cijenio iskaz svjedoka B. M.a, koji iskaz je sud odbio kao pristrasan i usmjeren na pomaganju okrivljenom na izbjegavanju krivice, a iz razloga što je u suprotnosti sa svim provedenim dokazima.</span>
</p>
<p class="p3"></p>
<p class="p3">
<span>Prilikom utvrdjI.ja vrste i visine krivične sankcije za izvršeno krivično djelo, sud je u smislu čl.42. st.1. KZ kao olakšavajuće okolnosti na strani okrivljenog cijenio njegovo loše imovno stanje, dok je kao otežavajuću okolnost sud cijenio njegovu raniju osudjI.ost utvrdjenu iz izvoda iz kaznene evidencije na ime okrivljenog, pa mu je cijeneći prednje okolnosti primjenom čl.53. i 54. KZ, izrekao uslovnu osudu, s tim što mu je utvrdio kaznu zatvora u trajanju od 6 mjeseci, smatrajući da će se i sa prijetnjom izvršenja utvrdjene kazne zatvora, te provjerom ponašanja okrivljenog u periodu od 2 godine u dovoljnoj mjeri uticati na okrivljenog da ubuduće ne vrši krivična djela, čime će se sa uspjehom ostvariti svrha uslovne osude iz čl.52. KZ, a u okviru opšte svrhe izricanja krivičnih sankcija u smislu čl.4.st.2. KZ.</span>
</p>
<p class="p3"></p>
<p class="p3">
<span>Kako je okrivljeni oglašen krivim, sud ga je obavezao da na ime troškova krivičnog postupka plati iznos od 74,oo eura, od čega iznos od 44,oo eura koji se odnosi na troškove vještačenja po vještaku medicinske struke, a iznos od 30,oo eura koji se odnosi na paušalne troškove postupka, a koji su srazmjerni trajanju i složenosti krivičnog postupka i imovinskim prilikama okrivljenog, shodno čl.229. u vezi čl.226. st.1. ZKP-a.</span>
</p>
<p class="p3"></p>
<p class="p3">
<span>Sa svega izloženog, a primjenom čl.374. ZKP-a odlučeno je kao u izreci.</span>
</p>
<p class="p3"></p>
<p class="p3">
<span>OSNOVNI SUD U NIKŠIĆU, dana, 06.12.2012 godine.</span>
</p>
<p class="p3"></p>
<p class="p3">
<span>Zapisničar,                                                                      S U D I J A,</span>
</p>
<p class="p3">
<span>Krištof Stanka,s.r.                                                        Babović Dragan,s.r.</span>
</p>
<p class="p3"></p>
<p class="p3">
<span>			Za tačnost otpravki tvrdi i ovjerava službenik suda.</span>
</p>
<p class="p3"></p>
<p class="p3"></p>
<p class="p5">
<span>PRAVNA POUKA: Protiv ove presude dozvoljena je žalba u roku od 8 dana, od dana prijema iste, preko ovog suda, Višem sudu Podgorici.                                                    </span>
</p>
<p class="p4"></p>
<p class="p4"></p>
<p class="p4"></p>
<p class="p6"></p>


</body>
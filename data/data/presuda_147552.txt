<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br. 101/15</span>
</p>
<p style="text-align:center;">
<span class="span1">U IME CRNE GORE </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog </span><span class="span1">N.M.</span><span class="span1">, iz Berana, zbog krivičnog djela ugrožavanje javnog saobraćaja iz čl. 339 st. 3 u vezi čl. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br 154/15 od 06.02.2015. godine, kojeg je na glavnom pretresu zastupao Milić Siniša, savjetnik na radu kod ODT-a Podgorica, nakon glavnog i javnog pretresa održanog 15.05.2015. godine, u prisustvu stranaka, donio je, a dana 18.05.2015. godine i javno objavio, </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>
<span class="span1">N.M.</span><span class="span1">, od oca Ć</span><span class="span1">.</span><span class="span1"> i majke N</span><span class="span1">.</span><span class="span1">, rođene G</span><span class="span1">.</span><span class="span1">, rođen </span><span class="span1">...</span><span class="span1">. godine, u B</span><span class="span1">.</span><span class="span1">, sa prebivalištem u mjestu rođenja, ul. </span><span class="span1">....</span><span class="span1"> b.b., završio srednju ugostiteljsku školu, nezaposlen, oženjen, otac dvoje djece, srednjeg imovnog stanja, ranije osuđivan i to: presudom Osnovnog suda Berane K.br. 355/91 od 18.12.1991. godine, zbog krivičnog djela iz čl. 144 st. 1 i st. 2 na novčanu kaznu u iznosu od 5.000,00 din; presudom Osnovnog suda Berane K.br. 40/06 od 30.10.2006. godine, zbog krivičnog djela iz čl. 152 st. 2 Krivičnog zakonika Crne Gore, izrečena sudska opomena i mjera bezbjednosti u trajanju od 3 godine; presudom Osnovnog suda Berane K.br. 145/08 od 26.02.2010. godine, zbog krivičnog djela iz čl. 240 st. 1 tač. 1 Krivičnog zakonika Crne Gore na kaznu zatvora u trajanju od 8 mjeseci; presudom Osnovnog suda Berane K.br. 18/11 od 24.03.2011. godine, zbog krivičnog djela iz čl. 152 st. 2 Krivičnog zakonika Crne Gore na kaznu zatvora u trajanju od 30 dana, </span>
</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što je: </span>
</p>
<p>
<span class="span1">Dana 18.11.2014. godine, oko 18,00 časova u Bulevaru Ivana Crnojevića u Podgorici, ne pridržavajući se saobraćajnih propisa iz čl. 76 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, svjestan da ovako nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, na način što upravljajući putničkim motornim vozilom marke „Audi 90“ reg.oznaka </span><span class="span1">BA AK...</span><span class="span1">, srednjom saobraćajnom trakom desne kolovozne trake Bulevarom Ivana Crnojevića iz pravca ul. Slobode u pravcu ul. Stanka Dragojevića, nije držao potrebno odstojanje od vozila koje se kretalo ispred njega tako da može blagovremeno da uspori ili da se zaustavi, ako vozilo ispred njega uspori ili se zaustavi, u trenutku kada se putničko motorno vozilo marke „Peugeot 207 1.4 HDI“ reg.oznaka </span><span class="span1">PG FC...</span><span class="span1">, koji se kretao ispred njega, a kojim je u istom pravcu upravljao </span><span class="span1">D.P.</span><span class="span1">, zaustavilo, usljed čega je prednjim čeonim dijelom svog vozila udario u zadnji dio vozila marke „Peugeot 207“, kojom prilikom je oštećena </span><span class="span1">D.Z.</span><span class="span1">, saputnica u vozilu marke „Peugeot 207“ zadobila laku tjelesnu povredu u vidu istegnuća vrata</span>
</p>
<p>
<span class="span1">-čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore,</span>
</p>
<p>
<span class="span1">-pa ga Sud, primjenom citiranog zakonskog propisa, te čl. </span><span class="span1">3, 4, 5, 13, 16, 39 i 42</span><span class="span1"> </span><span class="span1">Krivičnog zakonika Crne Gore, te primjenom čl. 226, 227, 229 i 374 Zakonika o krivičnom postupku, </span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na novčanu kaznu u iznosu od 800,00 € (osamstotinaeura).</span>
</p>
<p>
<span class="span1">Ukoliko se naprijed utvrđena novčana kazna ne plati u roku od 3 (tri) mjeseca po pravnosnažnosti presude, Sud će istu zamijeniti kaznom zatvora, tako što će za svakih započetih 25,00 € (dvadesetpeteura) novčane kazne odrediti 1 (jedan) dan zatvora.</span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od  143,00 € (stotinučetrdesettrieura) kao i 50,00€ (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudnog izvršenja.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt.br. 154/15 od 06.02.2015. godine, kojeg je na glavnom pretresu zastupao Milić Siniša, savjetnik na radu kod ODT-a Podgorica, okrivljenom </span><span class="span1">N.M.</span><span class="span1"> je stavljeno na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, bliže opisano izrekom ove presude. </span>
</p>
<p>
<span class="span1">Zastupnik optužbe je u završnoj riječi naveo da imajući u vidu provedene dokaze iz kojih je nesumnjivo utvrđeno da je okrivljeni izvršio krivično djelo stavljeno mu na teret predlaže Sudu da ga oglasi krivim i osudi u skladu sa zakonom. </span>
</p>
<p>
<span class="span1">Okrivljeni </span><span class="span1">N.M.</span><span class="span1"> je u navodima odbrane tokom postupka naveo da se 18.11.2014. godine, negdje oko 18-19 časova kretao iz pravca Berana ka Kolašinu krećući se Bulevarom Ivana Crnojevića i to srednjom od tri postojeće trake za taj smjer kretanja. Dalje je naveo da je upravljao svojim vozilom marke „Audi 90“ reg.oznaka </span><span class="span1">BA AK...</span><span class="span1">, da je bio sam u vozilu, da se sjeća da je padala kiša i da je već bio prvi mrak, dok osvjetljenost te ulice nije bila dobra, te da koliko se sjeća nije postojala ulična rasvjeta. Objasnio je da se kretao u koloni vozila, tako da nije mogao ići brzo, možda nekih ne više od 40 km/h. U jednom trenutku vozilo koje je bilo ispred njega nekih 6-7 m se odjednom zaustavilo i to negdje na sredini pješačkog prelaza, iskošeno prema desnoj strani. Naveo je da je odmah preduzeo radnju kočenja, međutim da li zbog kiše ili možda ulja na asfaltu, njegovo vozilo je proklizalo i došlo je do kontakta i to prednjeg desnog fara njegovog vozila i zadnjeg lijevog dijela vozila „Pežo“. Tada je pomjerio svoje vozilo nekih metar unazad, izašao iz istog i upitao vozača vozila „Pežo“ da li je povrijeđen, na šta mu je on odgovorio da nije. Objasnio je da je tada upitao vozača „Pežo-a“ da li  da mu plati eventualnu štetu, na šta mu je ovaj odgovorio da se radi o novom vozilu, da je gospođa koja je bila sa njim u vozilu povrijedila glavu jer je udarila glavom u unutrašnjost auta, jer nije bila svezana, a bila se sagla da vidi ima li na desnoj strani pješaka. Naveo je da je vozač A, B i C kategorije nekih 28 godine, te da nakon nezgode nije bio u kontaktu sa ljudima iz ovog vozila „Pežo“ jer od njih nije uzeo telefonske brojeve. </span>
</p>
<p>
<span class="span1">Okrivljeni je u završnoj riječi naveo da ostaje pri navodima odbrane, da je po ovome što se čulo i pročitalo kriv, ali je naveo da nikako nije mogao da izbjegne nezgodu, jer su sekunde bile u pitanju. Takođe je naveo da ako Sud mora da ga kazni, onda moli isti da to što blaže učini. </span>
</p>
<p>
<span class="span1">Sud je u dokaznom postupku: saslušao svjedoka-oštećenu </span><span class="span1">D.Z.</span><span class="span1">, saslušao svjedoka </span><span class="span1">D.P.</span><span class="span1">, pročitao zapisnik o uviđaju saobraćajne nezgode Uprave Policije CB Podgorica br. 1733/2014 od 18.11.2014. godine, pročitao nalaz i mišljenje stalnog sudskog vještaka medicinske struke od 30.12.2014. godine, pročitao nalaz i mišljenje stalnog sudskog vještaka saobraćajne struke od 29.12.2014. godine, pročitao izvod iz registra kaznenih evidencija Ministarstva pravde Crne Gore na ime okrivljenog </span><span class="span1">N.M.</span><span class="span1"> br. 0203/18702 od 02.04.2015. godine, izvršio uvid u skicu lica mjesta. </span>
</p>
<p>
<span class="span1">Brižljivom ocjenom svih dokaza provedenih na glavnom pretresu, kako pojedinačno, tako međusobno, te cijeneći odbranu okrivljenog, Sud je došao do neospornog zaključka da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela koje mu se stavlja na teret, pa je Sud utvrdio krivičnu odgovornost okrivljenog, a potom, vrednujući sve otežavajuće i olakšavajuće okolnosti istog osudio na novčanu kaznu.</span>
</p>
<p>
<span class="span1">Saslušana na glavnom pretresu svjedok-oštećena </span><span class="span1">D.Z.</span><span class="span1"> je navela da je predmetne noći sjedjela na mjestu suvozača u vozilu kojim je upravljao njen suprug, te da su se kretali Bulevarom Ivana Crnojevića iz grada prema mostu „Millenium“ i to srednjom saobraćajnom trakom. Objasnila je da kada su prilazili pješačkom prelazu kod Fonda PIO, vidjeli su da se vozilo koje se kretalo sa njihove desne strane zaustavlja kako bi propustili pješake. Ona je navela da je isto uradio i njen suprug, da je tada osjetila udar, da je bila iznenađena, te da nije ni mogla izaći iz kola i bolio ju je vrat. Navela je da se sjeća da je padala kiša, da je ulična rasvjeta funkcionisala, te da niko od njih nije mogao ići velikom brzinom. Dodala je da se ne pridružuje krivičnom gonjenju protiv okrivljenog i da ne traži nikakvu naknadu štete, jer se radi o saobraćaju i to se svakom može dogoditi. </span>
</p>
<p>
<span class="span1">Saslušan na glavnom pretresu svjedok </span><span class="span1">D.P.</span><span class="span1"> naveo je da je predmetnog dana u kasnim popodnevnim časovima upravljao vozilom marke “Pežo 207”, reg. oznaka </span><span class="span1">PG FC...</span><span class="span1">, a sa njim u vozilu je na mjestu suvozača sjedjela njegova supruga Zorica. Objasnio je da se kretao srednjom saobraćajnom trakom od postojeće tri Bulevarom Ivana Crnojevića i to iz pravca grada ka mostu “Millenium”, te da je u jednom trenutku kako je vidio da vozilo koje se kretalo u kolovoznoj traci sa njegove desne strane je već stalo kako bi propustilo pješake, to je i on zaustavio njegovo vozilo, i tada je osjetio jak udar u zadnji dio vozila. Naveo je da je predmetnom prilikom povrijeđena njegova supruga, te da se sjeća da je bio mrak, da je bilo gradske rasvjete, da je bilo vidljivo i da se sjeća da je padala kiša i da je kolovoz bio klizav. Dodao je da su nakon toga sačekali ekipu za uviđaj i da su dali izjave. Napomenuo je da predmetnom prilikom pješaci nijesu bili ugroženi od ovog udara, jer su već bili prošli ulicu, i da je moguće da je on nakon udara zašao pola metra u pješački prelaz. Naveo je da se sjeća da su pješaci prošli kolovoz zato što u trenutku kada je započeo radnju kočenja kako bi propustio pješake koji su se nalazili ispred njega, njegova supruga je rukom krenula naprijed ka šoferšajbni, te da su oboje bili vezani predmetnom prilikom. </span>
</p>
<p>
<span class="span1">Iz zapisnika o uviđaju saobraćajne nezgode Uprave Policije CB Podgorica br. 1733/2014 od 18.11.2014. godine sa skicom lica mjesta proizilazi da se dana 18.11.2014. godine u 18:20 časova dogodila saobraćajna nezgoda u Bul. Ivana Crnojevića u kojoj su učestvovali pmv marke “Peugeot 207” reg.oznake </span><span class="span1">PG FC...</span><span class="span1"> kojim je upravljao </span><span class="span1">D.P.</span><span class="span1"> i pmv marke “Audi 90” reg.oznake </span><span class="span1">BA AK...</span><span class="span1"> kojim je upravljao </span><span class="span1">N.M.</span><span class="span1">. Dalje proizilazi da je lice mjesta saobraćajne nezgode na bul. Ivana Crnojevića, tačnije raskrsnica pomenutog bulevara sa ul. Njegoševom i ul. Vaka Đurovića, da je kolovoz bul.Ivana Crnojevića asfaltni, ravan, oivičenom zemljanom površinom podijeljen na dvije kolovozne trake, od kojih se desna do raskrsnice gledano od pravca ul. Slobode u pravcu ul. Stanka Dragojevića dijeli na po tri, a lijeva na po dvije saobraćajne trake. Takođe proizilazi da je dolaskom na lice mjesta saobraćajne nezgode vozilo reg.oznake </span><span class="span1">PG FC...</span><span class="span1"> zatečeno na obilježenom pješačkom prelazu bul. Ivana Crnojevića u nivou srednje saobraćajne desne kolovozne trake, prednjim dijelom vozilo okrenuto u pravcu ul. S.Dragojevića, gledano od pravca ul. Slobode. Dalje proizilazi da je iza pomenutog vozila u srednjoj saobraćajnoj traci desne kolovozne trake zatečeno vozilo </span><span class="span1">BA AK...</span><span class="span1">, i prednjim dijelom vozilo okrenuto u pravcu ul. S. Dragojevića, gledano od pravca ul. Slobode. Od materijalnih tragova na licu mjesta saobraćajne nezgode su zatečeni tragovi stakla stacionirani ispod prednjeg dijela vozila </span><span class="span1">BA AK...</span><span class="span1">. </span>
</p>
<p>
<span class="span1">Iz nalaza i mišljenja stalnog sudskog vještaka medicinske struke dr Krsta Nikolića od 30.12.2014. godine proizilazi da je </span><span class="span1">D.Z.</span><span class="span1"> u predmetnoj saobraćajnoj nezgodi zadobila istegnuće vrata, te da navedena povreda predstavlja u vrijeme nanošenja laku tjelesnu povredu i nastala je usljed prekomjernog (iznad anatomskih i fizioloških granica) opružanja i savijanja vrata, a zbog inercionog kretanja glave i vrata </span><span class="span1">D.Z.</span><span class="span1"> zbog nagle promjene brzine kretanja putničkog motornog vozila u kojem se imenovana nalazila, tj. zbog udara odpozadi u putničko motorno vozilo u kojem se imenovana nalazila. </span>
</p>
<p>
<span class="span1">Iz nalaza i mišljenja stalnog sudskog vještaka saobraćajne struke Mr Đorđija Vučeljića od 29.12.2014. godine proizilazi da je isti sačinjen zbog saobraćajne nezgode koje se dana 18.11.2014. godine u 18:20 časova dogodila na raskrsnici bul. Ivana Crnojevića, ul. Njegoševe i ul. Vaka Đurovića, u Podgorici, a kojoj su učestvovali </span><span class="span1">D.P.</span><span class="span1"> koji je upravljao pmv marke “Peugeot 207” reg.oznaka </span><span class="span1">PG FC...</span><span class="span1">, </span><span class="span1">N.M.</span><span class="span1"> koji je upravljao pmv marke “Audi 90” reg.oznaka </span><span class="span1">BA AK...</span><span class="span1"> i </span><span class="span1">D.Z.</span><span class="span1">, saputnik u vozilu marke “Peugeot 207” reg.oznaka </span><span class="span1">PG FC...</span><span class="span1">. Dalje proizilazi da je do soabraćajne nezgode došlo usljed propusta u vožnji vozača vozila “Audi 90” reg.oznake </span><span class="span1">BA AK...</span><span class="span1">, zato što je izvršio nalet na zaustavljeno vozilo iz saobraćajnih razloga ispred sebe, što znači da nije na vrijeme aktivirao radnu kočnicu. Vještak je mišljenja da je vozač vozila “Audi 90” reg.oznaka </span><span class="span1">BA AK...</span><span class="span1"> imao tehničkih uslova da po mokrom kolovozu, na pojavu prepreke ispred sebe, zaustavi vozilo pod uslovom da je pravovremeno aktivirao radnu kočnicu sa rastojanja od oko 7, 94 m, čime bi nezgoda bila izbjegnuta, te da vozač vozila “Peugeot 207” reg.oznaka </span><span class="span1">PG FC...</span><span class="span1">, koji je zaustavio vozilo iz saobraćajnih razloga, nije uticao na nastanak predmetne saobraćajne nezgode. </span>
</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore na ime okrivljenog </span><span class="span1">N.M.</span><span class="span1"> br. 0203/18702 od 02.04.2015. godine proizilazi da je okrivljeni ranije osuđivan i to: presudom Osnovnog suda Berane K.br. 355/91 od 18.12.1991. godine zbog krivičnog djela iz čl. 144 st. 1 i st. 2 na novčanu kaznu u iznosu od 5.000,00 din., presudom Osnovnog suda Berane K.br. 40/06 od 30.10.2006. godine zbog krivičnog djela iz čl. 152 st. 2 Krivičnog </span><span class="span1">zakonika Crne Gore, izrečena sudska opomena, presudom Osnovnog suda Berane k.br. 145/08 od 26.02.2010. godine zbog krivičnog djela iz čl. 240 st. 1 tač. 1 Krivičnog zakonika Crne Gore na kaznu zatvora u trajanju od 8 mjeseci i presudom Osnovnog suda Berane K.br. 18/11 od 24.03.2011. godine zbog krivičnog djela iz čl. 152 st. 2 Krivičnog zakonika Crne Gore na kaznu zatvora u trajanju od 30 dana. </span>
</p>
<p>
<span class="span1">Čl. 76 Zakona o bezbjednosti u saobraćaju na putevima je propisano da vozаč morа dа drži potrebno odstojаnje od vozilа koje se kreće ispred njegа, tаko dа može blаgovremeno dа uspori ili da se zаustаvi, аko vozilo ispred njegа uspori ili se zаustаvi.</span>
</p>
<p>
<span class="span1">Sud je nakon ocijene odbrane okrivljenog, te dokaza provedinih u dokaznom postupku nedvosmisleno utvrdio da je okrivljeni </span><span class="span1">N.M.</span><span class="span1"> izvršio krivično djelo koje mu se optužnim aktom stavlja na teret, odnosno da se dana 18.11.2014. godine, oko 18:00 časova, nije pridržavao citirane odredbe ZOBS-a na putevima i tako ugrozio saobraćaj i doveo u opasnost život i tijelo ljudi, na način što upravljajući pmv marke “Audi 90” reg.oznaka </span><span class="span1">BA AK...</span><span class="span1">, srednjom saobraćajnom trakom desne kolovozne trake Bul. Ivana Crnojevića iz pravca ul. Slobode u pravcu ul. Stanka Dragojevića, nije držao potrebno odstojanje od vozila koje se kretalo ispred njega tako da može blagovremeno da uspori ili da se zaustavi, u trenutku kada se pmv marke “Peugeot 207” reg.oznaka </span><span class="span1">PG FC...</span><span class="span1"> kojim je upravljao </span><span class="span1">D.P.</span><span class="span1">, koji se kretao ispred njega, zaustavilo, usljed čega je prednjim čeonim dijelom svog vozila udario u zadnji dio vozila “Peugeot 207”, kojom prilikom je oštećena </span><span class="span1">D.Z.</span><span class="span1">, saputnica u vozilu “Peugeot” zadobila laku tjelesnu povredu u vidu istegnuća vrata. </span>
</p>
<p>
<span class="span1">Naprijed navedeno je utvrdjeno najprije iz materijalnih dokaza, provedenih tokom postupka, i to zapisnika o uvidjaju predmetne saobraćajne nezgode sa skicom lica mjesta, te posebno iz nalaza i mišljenja stalnog sudskog vještaka saobraćajne struke mr Đorđija Vučeljića, čiji je nalaz i mišljenje Sud cijenio stručnim, jasnim i zasnovanim na pravilima struke, a koji je našao da je do saobraćajne nezgode došlo usljed propusta okrivljenog sa razloga što je izvršio nalet na zaustavljeno vozilo iz saobraćajnih razloga ispred sebe, što znači da nije na vrijeme aktivirao radnu kočnicu, te da je imao tehničkih uslova da po mokrom kolovozu, na pojavu prepreke ispred sebe, zaustavi vozilo pod uslovom da je pravovremeno aktivirao radnu kočnicu sa rastojanja od oko 7, 94 m, čime bi nezgoda bila izbjegnuta. Konačno, vještak je mišljenja da vozač vozila “Peugeot 207”, koji je zaustavio vozilo iz saobraćajnih razloga, nije uticao na nastanak predmetne nezgode. Prednje navedeno je potkrijepljeno i personalnim dokazima provedenim u ovom postupku, svjedočkim iskazima i oštećene i svjedoka </span><span class="span1">D.P.</span><span class="span1">, čija svjedočenja je Ovaj sud kao istinita i saglasna ostalim dokazima provedenim tokom postupka, u cjelosti prihvatio, a koji su u bitnom naveli da su se predmetnog dana kretali srednjom saobraćajnom trakom Bulevarom Ivana Crnojevića, pa kada se jedno vozilo sa njihove desne strane zasutavilo kako bi propustilo pješake, to su učinili i oni i odjednom su osjetili jak udar u zadnji dio svog vozila. </span>
</p>
<p>
<span class="span1">Da je oštećena </span><span class="span1">D.Z.</span><span class="span1"> predmetnom prilikom zadobila laku tjelesnu povredu Sud je utvrdio iz nalaza i mišljenja stalnog sudskog vještaka medicinske struke dr Krsta Nikolića koji je u svom nalazu našao da je oštećena u predmetnoj saobraćajnoj nezgodi zadobila laku tjelesnu povredu u vidu istegnuća vrata, koja je nastala usljed prekomjernog opružanja i savijanja vrata, a zbog inercionog kretanja glave i vrata oštećene zbog nagle promjene brzine kretanja </span><span class="span1">putničkog motornog vozila u kojem se nalazila, tj. zbog udara odpozadi u putničko motorno vozilo u kojem se imenovana nalazila, te da navedena povreda u vrijeme nanošenja predstavlja laku tjelesnu povredu, a koji nalaz i mišljenje je Sud u svemu prihvatio, cijeneći ga stručnim,  preciznim, jasnim i u svemu zasnovanim na pravilima medicinske struke i nauke. </span>
</p>
<p>
<span class="span1">Po mišljenju Ovog suda, ne stoje navodi odbrane okrivljenog, gdje je isti istakao da zbog kiše ili ulja na asfaltu i pored radnje kočenja nije uspio izbjeći kontakt sa vozilom ispred sebe, već je njegovo vozilo proklizalo, a ovo sa razloga jer su takvi navodi odbrane okrivljenog obesnaženi naprijed citiranim i u svemu prihvaćenim nalazom i mišljenjem vještaka saobraćajne struke, koji je bio decidan u svom nalazu i mišljenju ustvrdivši da je okrivljeni predmetnom prilikom imao tehničkih uslova da po mokrom kolovozu na pojavu prepreke ispred sebe zaustavi vozilo pod uslovom da je pravovremeno aktivirao radnu kočnicu sa rastojanja od 7,94m, čime bi nezgoda bila izbjegnuta. </span>
</p>
<p>
<span class="span1">Pravno kvalifikujući utvrđeno činjenično stanje, Ovaj sud nalazi da su se u naprijed utvrdjenim radnjama okrivljenog, ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika u odnosu na koje djelo je, kao i na posljedicu u vidu nastupanja lakog tjelesnog povredjivanja oštećene, okrivljeni postupao sa svjesnim nehatom, kao oblikom krivice, obzirom na to da je bio </span><span class="span1">svjestan da ovako nepropisnom vožnjom može ugroziti javni saobraćaj i dovesti u opasnost život i tijelo ljudi, te da može nastupiti zabranjena posljedica, ali je olako držao da do toga neće doći. </span>
</p>
<p>
<span class="span1">Prilikom izbora vrste i visine krivične sankcije Sud je najprije, a u smislu člana 42 Krivičnog zakonika Crne Gore cijenio sve okolnosti od kojih zavisi da kazna bude manja ili veća, a u okviru zakonom propisanog minimuma i maksimuma za predmetno krivično djelo, pa je od otežavajućih okolnosti cijenio njegovu raniju višestruku osuđivanost (iako se ne radi o istorodnim krivičnim djelima), a od olakšavajućih okolnosti njegove lične prilike - to što je isti oženjen, otac dvoje djece, stav oštećene koja se nije pridružila krivičnom gonjenju protiv okrivljenog i nije postavila imovinsko-pravni zahtjev, sa kojih razloga je Sud, </span><span class="span1">imajući posebno u vidu njegovo imovno stanje, istog osudio na novčanu kaznu u iznosu od 800,00 € (osamstotinaeura), koju je okrivljeni dužan platiti u roku od 3 (tri) mjeseca po pravnosnažnosti presude, uz upozorenje da će se navedena novčana kazna, ukoliko je okrivljeni ne isplati u ostavljenom mu roku, zamijeniti kaznom zatvora, tako što će se za svakih započetih 25,00 € novčane kazne odrediti jedan dan zatvora, pri tom nalazeći da će se istom u dovoljnoj mjeri uticati na okrivljenog da više ne vrši krivična djela, čime će u potpunosti biti ostvarena svrha kažnjavanja iz člana 32 Krivičnog zakonika Crne Gore u okviru opšte svrhe propisivanja i izricanja krivičnih sankcija iz člana 4 stav 2 Krivičnog zakonika Crne Gore. </span>
</p>
<p>
<span class="span1">Odluka o troškovima krivičnog postupka donijeta je shodno čl. 226, 227, 229 Zakonika o krivičnom postupku, u ukupnom iznosu od 143,00 €, a isti se odnose na troškove vještačenja po vještaku saobraćajne struke u iznosu od 82,50 €, troškove po vještaku medicinske struke u iznosu od 60,50 €, dok je iznos od 50,00 € na ime sudskog paušala, odmjeren shodno trajanju i složenosti postupka kao i imovinskim prilikama okrivljenog. </span>
</p>
<p>
<span class="span1">Na osnovu izloženog, a shodnu čl. 374 Zakonika o krivičnom postupku odlučeno je kao u izreci presude. </span>
</p>
<p style="text-align:center;">
<span class="span1">OSNOVNI SUD PODGORICA</span><span class="span1">Dana, 18.05.2015 godine</span>
</p>
<li>
<span class="span1">    ZAPISNIČAR                                                                                      SUDIJA</span>
</li>
<li>
<span class="span1">Valentina Vukašinović, s.r.</span><span class="span1">                         </span><span class="span1"></span><span class="span1">      Larisa Mijušković-Stamatović, s.r.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba u roku </span>
</li>
<li>
<span class="span1">od 8 (osam) dana od dana prijema pismenog otpravka</span>
</li>
<li>
<span class="span1">iste, Višem sudu u Podgorici, a preko ovog suda.</span>
</li>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
</div>
</div>


</body>
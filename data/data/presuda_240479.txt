<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span></span><span class="span1">K.br.90/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni krivični, sudija Jeleni Perović, uz učešće Marije Popivode, kao zapisničara, u krivičnom predmetu protiv okrivljenog P. M. iz C., zbog krivičnog djela nasilje u porodici ili u porodičnoj zajednici iz člana 220 stav 1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt. br. 94/16 od 13.09.2016. godine, koji je na glavnom pretresu zastupala Sanja Radunović, državni tužilac u Osnovnom državnom tužilaštvu u Cetinje, nakon glavnog i javnog pretresa održanog dana 18.11.2016. godine, u prisustvu zastupnika optužbe i okrivljenog, donio je, a dana 21.11.2016. godine javno objavio </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: P. M., JMB .., sa nadimkom .., od oca M. i majke R., rođene M., rođen ... godine u C., gdje i prebiva,  državljanin C. G., automatičar, razveden, otac dvoje djece, pismen, sa završenom srednjom školom za automatičara, srednjeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 09. juna 2016. godine, oko 16,00 časova, u blizini spomenika „Lovćenska Vila“ u C., svjestan svog djela, čije je izvršenje htio i svjestan da je njegovo djelo zabranjeno, primjenom grubog nasilja prema svojoj bivšoj supruzi P. N. iz C., kao članu svoje porodice, narušio tjelesni i duševni integritet iste, na način što je, krećući se se svojim putničkim motornim vozilom iz pravca gornjeg dijela grada u pravcu spomenika „Lovćenska Vila“, zaustavio vozilo u neposrednoj blizini oštećene P. N., dok se ista kretala pješice prema spomeniku „Lovćenska Vila“, te nepozvan prišao oštećenoj, obrativši se istoj riječima zašto je problem da pokloni njeno vozilo starijem sinu i zašto ne promijeni prezime, te kada je oštećena odgovorila riječima: „Pa zar misliš da bi između nas tada sve bilo riješeno“, istu je fizički napao, zadajući joj udarac otvorenom šakom u predjelu lica, a kada je oštećena potom telefonom pozvala policiju, sjeo je u svoje parkirano vozilo, te oštećenoj uputio riječi uvredljive i prijeteće sadržine: „Droljo, kurvo, živu ću te sahraniti, to sam obećao našoj djeci, gledaće te na plakati“, a zatim vodom iz plastične flaše, polio oštećenu, te istu pljunuo,</span>
</p>
<p>
<span class="span1"></span><span class="span1"></span>
</p>
<p>
<span class="span1">- čime je učinio krivično djelo </span><span class="span1">nasilje u porodici ili u porodičnoj zajednici iz člana 220 stav 1 Krivičnog zakonika Crne Gore.</span>
</p>
<p>
<span class="span1">Pa mu sud, primjenom citiranog zakonskog propisa, te članova 3, 4, 5, 13, 15, 42, 52, 53 i 54 Krivičnog zakonika Crne Gore, te članova 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati iznos od 121,00 eura na račun budžetskih sredstava Crne Gore i iznos od 50,00 eura na ime sudskog paušala, a sve u roku od 15 dana po pravosnažnosti presude, pod prijetnjom prinudne naplate. </span>
</p>
<p style="text-align:center;">
<span class="span1">O  b  r  a  z  l  o  ž  e  nj  e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Cetinju Kt. br. 94/16 od 13.09.2016. godine, okrivljenom P. M. stavljeno je na teret izvršenje krivičnog djela nasilje u porodici ili u porodičnoj zajednici iz člana 220 stav 1 Krivičnog zakonika Crne Gore. Ostajući u cjelosti pri podnijetom optužnom aktu, zastupnik optužbe je u završnoj riječi predložio da sud okrivljenog oglasi krivim i osudi u skladu sa zakonom.</span>
</p>
<p>
<span class="span1"> </span>
</p>
<p>
<span class="span1">Okrivljeni P. M. nije priznao izvršenje krivičnog djela, navodeći da je tačno da se sa oštećenom dana 09.06.2016. godine, oko 16,00 časova, susreo ispred spomenika „Vila“, pritom je N. išla pješke, a on ju je primijetio dok je upravljao vozilom, pa je isto parkirao u blizini i prišao joj je sa namjerom da porazgovaraju. Tom prilikom od nje je tražio da vrati svoje djevojačko prezime, iako je ona ranije obećala i njemu i njihovoj djeci da će to učiniti, što od februara 2016. godine, kada su se razveli, nije uradila. Tom prilikom, među njima je došlo do verbalne prepirke, kojom prilikom joj je rekao da je ološ, smeće, da za njega više ne postoji, da je za njega mrtva, ali mu je i ona tom prilikom uputila niz uvreda. U jednom momentu rasprave, N. je pokušala da ga udari jednim časopisom koji je držala u rukama, što je uspio da izbjedne, nakon čega ju je odgurnuo rukama od sebe. Koliko se sjeća misli da je odgurnuo u predjelu ruku ili ramena, a nakon toga je uzeo časopis iz njenih ruku. N. je odmah na licu mjesta pozvala policiju i kazala im da je napadnuta od strane bivšeg supruga. Na to se nasmijao i na licu mjesta je sačekao policiju, a sa sobom je ponio i časopis, koji je prethodno uzeo iz njenih ruku, u OB C. kao dokaz. Međutim, kada je došao u OB C. pozvao ga je mlađi sin i tom prilikom mu je objasnio šta se desilo, pa kako je procijenio da on to nije prihvatio kako treba, zamolio je dežurnog u policiji da mu dozvoli da se udalji na 10 minuta, što je policajac prihvatio. Časopis je ostavio u prostorijama OB C., ali po povratku u naznačene prostorije časopisa nije bilo, a dežurni policajac mu je rekao da ga je odnijela N. Nije tačno da je bivšoj supruzi rekao bilo koju prijeteću riječ, niti joj je rekao da će je živu sahraniti, da će je djeca gledati na plakatu, da je djeci bilo kada nešto slično rekao, niti ju je udario otvorenom šakom. Misli da je oštećena ovu priču smišljeno realizovala.</span>
</p>
<p>
<span class="span1"> </span>
</p>
<p>
<span class="span1">Ostajući pri odbrani datoj u prethodnom postupku, na glavnom pretresu je dodao da je potpuno siguran i da tvrdi da oštećenu ni u jednom trenutku nije udario u predjelu lica, ali da je jeste odgurnuo kako bi spriječio da ga udari. Odgurnuo ju je u predjelu ruku, i decidno je naveo da ne postoji mogućnost da je, pri tom guranju, zakačio u predjelu lica. Pojasnio je da kada je sjeo u auto kako bi sačekao policiju, da je staklo od istog bilo otvoreno, jer je bilo ljeto, da je oštećena prišla i opet je pokušala predmetnim novinama da ga udari, nakon čega joj je uzeo novine iz ruku, a ona je </span><span class="span1">nastavila da udara auto rukama, da ga pljuje i vrijeđa. Imao je flašicu vode u autu, kojom je isprskao, kako bi je sklonio od sebe. Po njegovom mišljenju oštećena je htjela da ga izazove i ista je priželjkivala neku njegovu reakciju, kako bi kasnije to iskoristila protiv njega. </span>
</p>
<p>
<span class="span1"> </span>
</p>
<p>
<span class="span1">Sud je radi rasvjetljenja ove krivičnopravne stvari proveo sljedeće dokaze: saslušao svjedoka-oštećenu P. N., svjedoka I. B. i stalnog sudskog tumača medicinske struke K. dr N., pročitao dopis JZU Zavoda za HMP Crne Gore br. 12844, dopis UP OB C. broj 62/02-240/16-5656 od 16.11.2016. godine, nalaz i mišljenje sudskog vještaka medicinske struke od 12.08.2016. godine sa pratećom dokumentacijom i izvod iz kaznene evidencije.</span>
</p>
<p>
<span class="span1">  </span>
</p>
<p>
<span class="span1">Svjedok-oštećena P. N. je u svom iskazu u bitnom navela da se dana 09.06.2016. godine, oko 16,00 časova, vraćala sa posla idući pješice Bajovom ulicom u pravcu gornjeg dijela grada. U blizini spomenika Vila naišao je svojim vozilom iz suprotnog pravca njen bivši surpug P. M., od kojeg se sudski razvela u februaru 2016. godine. Vozilom je skrenuo prema njoj i parkirao vozilo, a kada je izašao iz vozila pitao je zašto je problem da pokloni svoje vozilo starijem sinu i zašto ne promijeni prezime. Na to ga je pitala: „Pa zar misliš da bi između nas tada sve bilo riješeno?“, što je kazala budući da je namjeravala da podnese tužbu za podjelu imovine, koju su stekli u toku bračne zajednici. Na te njene riječi okrivljeni ju je udario otvorenom šakom u predjelu lijeve strane lica. Bila je iznenađena njegovim postupkom i u stanju šoka, naslonila se na jednu betonsku pepeljaru ili žardinjeru, koja je bila u blizini. Odmah je uzela telefon i u njegovom prisustvu pozvala policiju, a on je nakon toga okrenuo vozilo i propisno ga parkirao, nakon čega je sjeo u obližnju klupu i počeo da je vrijeđa i prijeti riječima: „Droljo, kurvo, glibuljo“, a zatim je ušao u svoje vozilo i iz vozila joj uputio prijetnje sadržine: „Živu ću te sahraniti, to sam obećao našoj djeci, gledaće te na plakatu!“. Bila je veoma uplašena i iznenađena ovakvim njegovim postupkom, jer se ponašao kao neuračunljiva osoba koju ne poznaje. Policija je došla nakon 15 i više minuta, i za sve to vrijeme okrivljeni ju je vrijeđao, psovao i prijetio, a ona je odgovorila uvredama, takođe. Između ostalog pljunuo ju je iz vozila i polio vodom koju je imao u vozilu. U jednom momentu, dok je okrivljeni sjedio u vozilu, reagovala je na njegove uvrede na način što je u njegovom pravcu bacila jedan časopis koji je imala pri sebi. Gdje je časopis završio ne zna, ali se kod nje ne nalazi. Sve ovo su mogle vidjeti, a ne zna da li su mogle i čuti, radnice u obližnjoj prodavnici „Step“. Nakon što je dala izjavu u pratnji policajca je otišla u Hitnu službu, gdje ju je ljekar pregledao, a kako je osjećala da joj se koči vilica i da ima nelagodu u predjelu vrata, na to se požalila ljekaru, jer je mislila da ima srčani napad, na što joj je on rekao da u pitanju panični napad, i dao joj je injekciju. Osjeća strah od okrivljenog, jer se isti ponaša veoma čudno. Dodala je i da je nakon dva dana svratila u prodavnicu „Step“ i razgovarala sa zaposlenom koja se preziva I., koja joj je tom prilikom rekla da je bila spremna da izađe iz prodavnice i da je brani ukoliko bi okrivljeni krenuo da je udara, jer je vidjela da se raspravljaju, ali ne zna da li je ista vidjela kada ju je okrivljeni udario. </span>
</p>
<p>
<span class="span1">Ostajući u cjelosti pri iskazu datom na zapisniku kod ODT-a, na glavnom pretresu je dodala da je okrivljeni kritičnog dana bio van sebe i da je izgubio kontrolu i da je iz tog razloga postupio onako kako je postupio. Nije se pridružila krivičnom gonjenju protiv okrivljenog, niti je postavila imovinskopravni zahtjev.</span>
</p>
<p>
<span class="span1"> </span>
</p>
<p>
<span class="span1">Svjedok I. B. je u svom svjedočkom iskazu u bitnom navela da je zaposlena u prodajnom objektu „Step“; koji se nalazi u neposrednoj blizini spomenika „Vila“ u C., a prodajni izlog objekta je okrenut prema ovom spomeniku. Dana 09.06.2016. godine, oko 16,00 časova, nalazila se u pomenutom objektu, kao radnik u popodnevnoj smjeni i u jednom momentu je vidjela P. M. i P. N., koje poznaje iz viđenja. N. je njoj bila okrenuta leđima, a M. je sjedio u vozilu koje je bilo parkirano blizu nje. Pažnju joj je skrenula koleginica govoreći joj da pogleda šta se dešava kod spomenika „Vila“: Kada se okrenula u tom pravcu, vidjela je njih dvoje, a u jednom momentu M. je, vidno revoltiran, izašao iz vozila i sjeo na obližnju klupu, da bi se ubrzo ponovo vratio u vozilo. Kako su vrata od prodajnog objekta bila zatvorena, nisu mogle čuti što su njih dvoje govorili, ali je bilo jasno da se raspravljaju i svađaju. Vidjela je da je M., dok se nalazio u vozilu, nekolio puta polio N. vodom, koja se po njenom mišljenju nalazila u plastičnoj flaši, koju je imao u vozilu. Nije gledala u njihovom pravcu cijelo vrijeme ali se povremeno okrećala, međutim, nije vidjela da je M. ošamario, niti da je odgurnuo N.. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke K. dr N. od 12.08.2016. godine sa pratećom dokumentacijom, u bitnom proizilazi da oštećena P. N. nije zadobila tjelesnu povredu, već je ista zadobila crvenilo kože u predjelu lijevog obraza, lakog stepena, a koje crvenilo, samo za sebe, ne predstavlja tjelesnu povredu, i isto je nanešeno dejstvom tupine aktivno zamahnutog mehaničkog oruđa, u šta bi spadala otvorena šaka (šamar) i sl. </span>
</p>
<p>
<span class="span1">Sudski vještak medicinske struke dr K. N. je na glavnom pretresu u bitnom naveo da ostaje pri nalazu i mišljenju od 12.06.2016. godine. Pojasnio je da je crvenilo kože kod oštećene moglo nastati od 60 do 90 minuta prije nego što je isto konstatovano u Jedinici za HMP.  S obzirom da je crvenilo konstatovano dana 08.06.2016. godine u 16,40 časova (kako je to navedeno u medicinskoj dokumentaciji koja glasi na ime oštećene), to je isto moglo nastati u vremenskom rasponu od 15,10 časova, pa do 16,40 časova. Objasnio je da je crvenilo kože prolazna stvar. Njegov patološko-anatomski supstrat je našikanost krvlju sitnih krvnih sudova, čiji su zidovi potpuno očuvani, dakle crvenilo kože koje je izazvano jednokratnom mehaničkom traumom je prolaznog karaktera i isto može trajati najduže od 60 do 90 minuta, a poslije toga jednostavno nestaje. U konkretnom slučaju svakako se radio o udarcu. Samo odgurivanje podrazumijeva već prislonjenu šaku na kožu te samo odgurivanje na taj način ne proizvodi nikakvu tjelesnu povredu. Dakle, u konkretnom je postojala daljinska distanca između, npr. otvorene šake i kože lijeve strane lica oštećene. Očigledno je da ta distanca, odnosno jačina zamaha, tj. dejstvo sile nije bilo jako, jer je isto proizvelo „samo“ crvenilo kože. </span>
</p>
<p>
<span class="span1">Odgovarajući na pitanje okrivljenog da li crvenilo kože može biti uslovljeno iritacijom, psihičkim stanjem ili na drugi način, naveo je da, generalno, crvenilo kože može biti i fiziološkog porijekla, npr. zajapurenost poslije fizičke aktivnosti, trčanja i sl., usred srama, stida i sl. Pored toga, crvenilo može biti i morboznog porijekla, što znači da je nastalo u sklopu određenih bolesti, uglavnom kožnih oboljenja, kao i brojnih internističkih oboljenja, te osipnih groznica, a može biti i povrjednog porijekla, i može nastati uslijed dejstva sva tri povredna agensa, a to su: fizički (radijacija) toplota, hemijski i dejstvo mehaničkog oruđa. U konkretnom slučaju crvenilo se nalazilo samo u predjelu lijeve strane lica i nikako ne može biti ni fiziološkog, niti alergijskog porijekla, već je ono u konkretnom sasvim sigurno proizvod dejstva tupine aktivno zamahnutog mehaničkog oruđa, u šta bi spadala otvorena šaka i to u situacija kada </span><span class="span1">je oštećena bila u nekom od uspravnih položaja tijela, okrenuta licem u lice prema osobi, koja je nanijela navodno crveno, te koja osoba je najvjerovatnije dešnjak. </span>
</p>
<p>&nbsp;</p>
<p>
<span class="span1">Iz dopisa JZU Zavod za HMP Crne Gore br. 12844 od 17.11.2016. godine, uz koji je dostavljen prepis izvještaja ljekara jedinice za HMP u C. br. 3411, proizilazi da je pregled oštećene obavljen dana 09.06.2016. godine u 16,40 časova. </span>
</p>
<p>&nbsp;</p>
<p>
<span class="span1">Iz dopisa UP OB C. broj 62/02-240/16-5656 od 16.11.2016. godine, utvrđuje se da je krivična prijava od strane oštećene podnijeta dana 09.06.2016. godine u 16,30 časova. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije Ministarstva pravde Crne Gore Ke.br. 101/2016 od 22.06.2016. godine, proizilazi da okrivljeni P. M. nije osuđivan. </span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, utvrdio da je okrivljeni učinio krivično djelo, na način, u vrijeme i na mjestu kako je to predstavljeno izrekom presude. </span>
</p>
<p>&nbsp;</p>
<p>
<span class="span1">Naime, u postupku je utvrđeno da je okrivljeni</span><span class="span1"> dana 09. juna 2016. godine, oko 16,00 časova, u blizini spomenika „Lovćenska Vila“ u C., svjestan svog djela, čije je izvršenje htio i svjestan da je njegovo djelo zabranjeno, primjenom grubog nasilja prema svojoj bivšoj supruzi P. N. iz C., kao članu svoje porodice, narušio tjelesni i duševni integritet iste, na način što je, krećući se se svojim putničkim motornim vozilom iz pravca gornjeg dijela grada u pravcu spomenika „Lovćenska Vila“, zaustavio vozilo u neposrednoj blizini oštećene P. N., dok se ista kretala pješice prema spomeniku „Lovćenska Vila“, te nepozvan prišao oštećenoj, obrativši se istoj riječima zašto je problem da pokloni njeno vozilo starijem sinu i zašto ne promijeni prezime, te kada je oštećena odgovorila riječima: „Pa zar misliš da bi između nas tada sve bilo riješeno“, istu je fizički napao, zadajući joj udarac otvorenom šakom u predjelu lica, a kada je oštećena potom telefonom pozvala policiju, sjeo je u svoje parkirano vozilo, te oštećenoj uputio riječi uvredljive i prijeteće sadržine: „Droljo, kurvo, živu ću te sahraniti, to sam obećao našoj djeci, gledaće te na plakati“, a zatim vodom iz plastične flaše, polio oštećenu, te istu pljunuo.</span>
</p>
<p>
<span class="span1">Prednje činjenično utvrđenje proizilazi iz iskaza oštećene P. N., koja je na jasan, pouzdan i vjerodostojan način prezentovala sudu odvijanje situacije kritičnog dana, navodeći da se okrivljeni, dok se vraćala sa posla, zaustavio ispred spomenika „Lovćenska Vila“, da je izašao iz vozila i prilazeći joj se obratio riječima zašto je problem da pokloni njeno vozilo starijem sinu i zašto ne promijeni prezime, a kada ga je na to upitala: „Pa zar misliš da bi između nas sve bilo riješeno?“, fizički ju je napao, na način što joj je zadao udarac otvorenom šakom (šamar) u predjelu lijeve strane lica, da bi, kada je oštećena pozvala telefonom policiju, okrivljeni sjeo u parkirano vozilo, te oštećenoj uputio riječi sadržine: „Droljo, kurvo, živu ću te sahraniti, to sam obećao našoj djeci, gledaće te na plakati“; a zatim je polio vodom iz plastične flaše, te istu pljunuo. Da je ovakav iskaz oštećene vjerodostojan, proizilazi kako iz medicinske dokumentacije koja glasi na ime oštećene, a gdje je konstatovano crvenilo, iskaza svjedokinje I. B. koja je vidjela da je okrivljeni polio vodom oštećenu, dok se nalazio u vozilu, te u krajnjem nalazem i mišljenjem sudskog vještaka sudskomedicinske struke. Iskaz svjedokinje I. B. sud je ocijenio kao objektivan i pouzdan.</span>
</p>
<p>&nbsp;</p>
<p>
<span class="span1">Nalaz i mišljenje sudskog vještaka sudskomedicinske struke dr K. N. i njegovo izjašnjenje na glavnom pretresu, sud je ocijenio kao stručan, pouzdan i dat po pravilima nauke i struke, jer je vještak u potpunosti odgovorio na zadatak vještačenja, da je, izjašnjavajući se na glavnom pretresu, odgovorio na sva postavljena pitanja od strane okrivljenog i pritom ukazao na mehanizam nastanka crvenila kod oštećene. </span>
</p>
<p>&nbsp;</p>
<p>
<span class="span1">Sud nije prihvatio odbranu okrivljenog koju je ocijenio kao sračunato datu radi izbjegavanja krivice i krivičnopravne odgovornost, a suprotna je ostalim porvedenim dokazima a prvenstveno nalazu i mišljenju vještaka medicinske struke koji je na jasna način naveo da je crvenilo kod oštećene moglo jedino nastati uslijed dejstva mehaničke sile na taj dio lica (lijeva strana), te da je moralo nastati u periodu između 15,10 časova i 16,40 časova, bas kako je i oštećena u svom iskazu navela, te da crvenilo nije moglo nastati od guranja. </span>
</p>
<p>&nbsp;</p>
<p>
<span class="span1">Uz to, sud je imao u vidu da je medicinska dokumentacija koja glasi na ime oštećene (a na osnovu koje je vještak medicinske struke uradio nalaz i zbog čega se u nalazu istog navodi datum 08.06.016. godine) datirana na 08.06.2016. godine, međutim, naknadnim uvidom u prepis izvještaja Jedinice za HMP ustanovljeno je da se radi o očiglednoj grešci, tj. da je pregled zaista izvršen 09.06.2016. godine, a ni okrivljeni ni zastupnik optužbe nijesu prigovarali u tom dijelu.</span>
</p>
<p>
<span class="span1">. </span>
</p>
<p>
<span class="span1">Cijeneći naprijed navedeno činjenično stanje, ovaj sud nalazi da su se u radnjama okrivljenog P. M. stekli svi bitni elementi bića krivičnog djela nasilje u porodici ili u porodičnoj zajednici iz člana 220 stav 1 Krivičnog zakonika Crne Gore, koje vrši onaj ko primjenom grubog nasilja ugrožava tjelesni ili duševni integritet članova svoje porodice ili porodične zajednice, što oštećena, shodno članu 142 stav 28 Krivičnog zakonika Crne Gore, svakako jeste.</span>
</p>
<p>
<span class="span1"> </span>
</p>
<p>
<span class="span1">Cijeneći psihički odnos učinioca prema djelu, sud je mišljenja, a imajući u vidu odbranu okrivljenog, te utvrđeno činjenično stanje, da je isti bio svjestan da svojim radnjama može izvršiti krivično djelo, pa je to i htio, čime je postupao sa direktnim umišljajem. </span>
</p>
<p>&nbsp;</p>
<p>
<span class="span1">Prilikom izbora krivične sankcije sud je, u smislu čl.42 Krivičnog zakonika cijenio sve okolnosti koje utiču na to da kazna bude veća ili manja (olakšavajuće ili otežavajuće okolnosti) pa je od olakšavajućih okolnosti na strani okrivljenog cijenio činjenicu da je otac dvoje djece, da se oštećena nije pridružila krivičnom gonjenju, kao i činjenicu da ranije nije osuđivan, što je nesporno utvrđeno iz izvoda iz kaznene evidencije koji glasi na njegovo ime, pa je cijeneći ovako utvrđene olakšavajuće okolnosti, a u odsustvu otežavajućih i pritom imajući u vidu stepen krivice za izvršeno krivično djelo, sud našao da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz člana 52 Krivičnog zakonika Crne Gore, a u okviru opšte svrhe izricanja krivičnih sankcija iz člana 4 stav 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako je sud okrivljenog oglasio krivim to je istog obavezao na plaćanje troškova postupka u iznosu od 121,00 eura, a koji troškovi se odnose na izradu nalaza i </span><span class="span1">mišljenja i odbrane istog pred sudom od strane sudskog vještaka sudskomedicinske struke N. dr K., kao i na ime sudskog pušala iznos od 50,00 € koji je odmjeren shodno složenosti i trajanju postupka i imovinskim prilikama okrivljenog, a shodno čl.226 i 229 ZKP-a.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU </span>
</p>
<p style="text-align:center;">
<span class="span1">Dana 21.11.2016. godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">             SUDIJA</span>
</p>
<p>
<span class="span1">Marija Popivoda     </span><span class="span1"></span><span class="span1"></span><span class="span1"></span><span class="span1">                                      Jelena Perović</span>
</p>
<p>&nbsp;</p>
<p>
<span class="span1">Dostavna naredba</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je žalba </span>
</p>
<p>
<span class="span1">Višem sudu u Podgorici, a preko ovog</span>
</p>
<p>
<span class="span1">suda, u roku od 8 dana od dana prijema</span>
</p>
<p>
<span class="span1">pismenog otpravka iste. </span>
</p>
<p>&nbsp;</p>
<p style="text-align:center;">
<span class="span1">Z.T.O.: Marija Popivoda</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
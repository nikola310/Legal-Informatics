<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>							    </span>
</p>
<p class="p1">
<span>										K.br.25/13      </span>
</p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenih L. A. iz sela Z. opština P., zbog krivičnog djela teška tjelesna povreda iz čl.151. st.1. Krivičnog zakonika i K. S. iz Pljevalja koga brani advokat G. T. iz istog mjesta, zbog krivičnog djela laka tjelesna povreda iz čl.152. st.2. u vezi st. 1. Krivičnog zakonika po optužnom predlogu ODT Pljevlja Kt.br.116/12 od 01.06.2012. godine, nakon održanog glavnog i javnog pretresa u prisustvu zamjenika ODT Gačević Božidarke, okrivljenih i branioca drugookrivljenog, dana 13.05.2013. godine, donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">L.A.</span><span>, JMBG .... od oca M. i majke N. rodjena P., rodjen .... godine u K., živi u selu Z. opština P., državljanin CG, govori srpskim jezikom, razumije crnogorski jezik, zaposlen u Agenciji za stambeno-poslovni fond, oženjen, otac dvoje djece, pismen, završio srednju školu, limar, srednjeg imovnog stanja, ranije osudjen presudom ovog suda K.br. 67/11 od 24.10.2011. godine, zbog krivičnog djela nasilje u porodici ili porodičnoj zajednici iz čl.220. st.3. Krivičnog zakonika osudjen na 3 mjeseca zatvora, kaznu izdržao </span>
</p>
<p class="p1"></p>
<p class="p1">
<span>	Okrivljeni </span><span class="s1">K. S.</span><span>,  JMBG .... od oca M. i majke M. rodjena H., rodjen .... godine u P. gdje i živi ul. D. br. 1, državljanin CG, govori crnogrskim jezikom, pismen završo dva razreda srednje škole, ne oženen, bez djece, srednjeg imovnog stanja, ranije osudjen presudom ovog Suda K.br.192/2000 od 23.11.2000. godine zbog krivičnog djela iz čl.136. st.1. KZ RCG, izrečena mu uslovna osuda</span>
</p>
<p class="p1"></p>
<p class="p1"></p>
<p class="p2">
<span class="s1">K r i v i   s u</span>
</p>
<p class="p1"></p>
<p class="p1">
<span>	Što su:</span>
</p>
<p class="p1">
<span>	a) Okrivljeni L. A. je dana 21.04.2012. godine oko 18,30 časova u selo Z. opština P., ispred svoje porodične kuće, teško tjelesno povrijedio K. S., na način što ga je nakon kraće rasprave u kući uhvatio rukama za ramena i izgurao ga napolje i dok se oštećeni nalazio u polu sagetom položaju ka naprijed udario ga jedanput nogom odpozadi u predjelu lijeve strane lica, nanijevši mu tom prilikom teške tjelesne povrede u vidu frakture lijeve zigomatične kosti kao i frakturu maksilarnog sinusa sa iste  strane,</span>
</p>
<p class="p1">
<span>	čime je izvršio krivično djelo teška tjelesna povreda iz čl.151. st.1. Krivičnog zakonika,</span>
</p>
<p class="p1"></p>
<p class="p2">
<span>-2-</span>
</p>
<p class="p1"></p>
<p class="p1">
<span>	b) Okrivljeni K. S. je dana 21.04.2012. godine oko 18,30 časova u selu Z. opština P. lako tjelesno povrijedio L. A. ispred njegove porodične kuće, na način štoga je nakon kraće prepirke uhvatio rukama u predjelu grudi i jako odgurnuo od sebe, usled čega je L. pao i glavom udario od betonsku pozidu, sredstvo podobno da tijelo teško povrijedili ili zdravlje teško naruši koja se nalazila ispred kuće, nanijevši mu tom prilikom lake tjelesne povrede u vidu rasjekotine kože od 2 cm u lijevom kosmatom dijelu glave iznad čela sa malo krivi i jednu rasjekotinu koće od 1 cm u predjelu nosa,</span>
</p>
<p class="p1">
<span>	čime je izvršio krivično djelo laka tjelesna povreda iz čl. 152. st.2. u vezi st. 1. Krivičnog zakonika,</span>
</p>
<p class="p1">
<span>	pa  sud okrivljenog Lalović Aleksandra na osnovu već citiranih zakonskih propisa, a primjenom članova 4, 5, 13, 15, 32, 33, 36, 42, 45. i 46. Krivičnog zakonika.   </span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	 Na kaznu zatvora u trajanju od 3 mjeseca (tri mjeseca).</span>
</p>
<p class="p1"></p>
<p class="p1">
<span>	A okrivljenom Kordić Samiru na osnovu već citiranog zakonskog propisa i primjenom članova 4, 5, 13, 15, 32, 33, 36, 42, 53. i 54. Krivičnog zakonika   i z r i č e  </span>
</p>
<p class="p1"></p>
<p class="p2">
<span class="s1">USLOVNU OSUDU</span>
</p>
<p class="p1"></p>
<p class="p1">
<span>	</span>
</p>
<p class="p1">
<span>	S tim da mu utvrdjuje kaznu zatvora u trajanju od 3 mjeseca (tri mjeseca) i istovremeno odredjuje da se ista neće izvršiti ukoliko okrivljeni u roku od godinu dana neizvrši novo krivično djelo.</span>
</p>
<p class="p1">
<span>	Okrivljeni se obavezuju da na ime troškova vodjenja krivičnog postupka plate ovom sudu iznos od po 121,25 eura, a na ime paušala iznos od po 27,50 eura, a shodno članu 226. i 229. ZKP CG.</span>
</p>
<p class="p1">
<span>	Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1">
<span>	Osnovno državno tužilaštvo u Pljevljima  preciziranim optužnim predlogom Kt.br.116/12 od 01.06.2012. godine optužilo je okrivljenog L. A. iz sela Z. opština P. zbog krivičnog djela teška tjelesna povreda iz čl.151. st.1. Krivičnog zakonika i okrivljenog K. S. iz P. zbog krivičnog djela laka tjelesna povreda iz čl.152. st.2. u vezi st. 1. Krivičnog zakonika, navodeći da su okrivljeni krivična djela izvršili na način mjesto i vrijeme kako je to bliže opisano u izreci ove presude.</span>
</p>
<p class="p1">
<span>	U završnoj riječi zamjenik ODT-a je u cjelosti ostao pri preciziranom optužnom predlugu i predložio da sud okrivljene  oglasi krivim i osudi po zakonu.</span>
</p>
<p class="p1">
<span>	Okrivljeni L. A. je u svoju odbranu na glavnom pretresu kao i na zapisnik pred zamjenikom ODT istakao da je dana 21.04.2012. godine oko 18,00 časova bio kod svoje kuće u selu Z. i ručao je u kući sa svojom porodicom kada je došao okrivljeni K. S. koga je ranije poznavao i sjeo je za sto. K. je sa sobom donio pola litra rakije jer je bio na kazanu kod njegovih rodjaka gdje se pekla rakija i bio je u vidno pijanom stanju. Njegova supruga mu je skuvala kafu i tu su normalno razgovarali, a kasnije je K. počeo da ga vrijedja i da mu govori "ko ti je izdražavao porodicu dok si bio u zatvoru", a on mu je govorio "pusti me čovječe, danas sam došao iz zatvora, </span>
</p>
<p class="p2">
<span>-3-</span>
</p>
<p class="p1"></p>
<p class="p1">
<span>što te briga koje meni izdržavao moju porodicu" i rekao mu da popije kafu i da što brže izadje iz kuće. Kada je K. izašao ispred kuće zovnuo ga je da izadje, pa je izašao i tada mu je opsovao majku i uhvatio ga za prsa i odgurno ga od sebe tako da je onenadajući se udario glavom i nosom o betonsku podlogu, koja se nalazila ispred kuće i pao je preko te pozide i tom prilikom ga zalila krv. Tada je zadobio povredu u korijenu nosa i rasjekotinu na glavi. Njegova žena i djeca su počeli da vrište kada su ga vidjeli krvava. U tom momentu je došao i njegov stric mitar koji živi u drugoj polovini kuće, nakon toga je ustao sa zemlje i otišao u kupatilo </span>
</p>
<p class="p1">
<span>da se umije i vidio kako okrivljeni K. S. vuče kolaz za sobom koji je uzeo ispred kolibe i sa istim krenuo prema kući. Kada se umio i izašao na vrata njegov stric M. i supruga su odgurali niz put koji vodi prema selu V. i rekli mu da ide od kuće. Kolac koji je K. nosio u ruci ispao mu je ispred kuće, a na licu mjesta je ostala i flaša sa rakijom koju je nosio sa sobom. Dalje dodaje da je njegova strina R. odmah pozvala policiju, pa pošto policija nije odmah došla on je opet koko 19,30 časova pozvao policiju i prijavio slučaj. Dodao je i to da je kritične prilike bila prisutna njegova supruga i vidjela je kada ga je K. odgurnuo i kada je pao preko betonske pozide i zadobio povrede. Nije vidio da je K. te večeri bio krivav u predjelu lica niti je imao kakvih vidnih povreda. Tvrdi da okrivljenog K. S. kritične prilike nije udario ni njegov stric M. niti njegova supruga D. Posebno ističe na glavnom pretresu da on nezna na koji način je K. zadobio povrede jer kako ističe od njegove kuće je otišao i nije bio povrijedjen. </span>
</p>
<p class="p1">
<span>	U završnoj riječi je istakao da se ne osjeća krivim i da ne priznaje krivicu, a kao oštećeni se pridružuje krivičnom gonjenju protiv okrivljenog K. S.</span>
</p>
<p class="p1">
<span>	Okrivljeni K. S. u svoju odbranu na glavnom pretresu i na zapisniku pred zamjenikom ODT Pljevlja je istakao da je dana 21.04.2012. godine oko 11,30 časova otišao u selo Z. kod K. R. kako bi pogledao jednu kabinu za kamion. Tu se zadržao nekih sat vremena, a onda je krenuo kući i usput je svratio kod L. T. koji je pekao rakiju, a koji je bliži rodjak okrivljenog L. A. Kod T. je bio negdje sve do 17,30 časova i kada je pošao T. mu je nasuo jednu flašu rakije. Pošto mu je bilo nestalo cigareta svratio je kući kod L. M. da bi uzeo jednu cigaretu uz put. Pošto nije M. bio kući otišao je sa druge strane kuće kod L.A. koga od ranije poznaje jer je često svraćao njihovoj kući dok su mu bili živi roditelji i bili su u dobrim odnosima. Ušao je u kuću kod A. i sjeo za sto gdje je A. sa porodicom bio na ručku. Pitao ga je kakva je to fešta, a on mu je rekao da je tek taj dana izašao iz zatvora, a on nezna ni da je bio u zatvoru pa ga je pitao komu je izdžavao familiju dok je bio u zatvoru pa je tada okrivljeni A. skočio na njega uhvatio ga rukama za ledja i izgurao ga napolje. Dok ga je izgurvao napolje iz kuće udarao ga je i nogama i rukama po glavi i tijelu, a kada ga je A. izgurao iz kuće uhvatio ga je od pozadi za ramena i tako ga gurao naprijed, a onda je osjetio jak udarac u predjelu glave - lijeve jagodične kosti i taj udarac je bio odpozati veoma jak i dok je bio u polu sagetom položaju, ali nezna čime ga je A. udario da li nogom, koljenom ili stisnutom pesnicom, jer mu je od tog udarce sve popucalo i nos i jagodična kost. Tom prilikom je osjetio jak bol u predjelu lijeve strane lica i uha. Od got udarca je posrnuo i pao i više se ničega ne sjeća. Kada je došao svjesti krv mu je išla iz nosa iz usta i desnog uva i vidio je da je oko njega bilo više osoba. Tu je bio i A. stric M., A. žena i djeca i koliko mu se čini da su djeca vrištala, nakon čega su ga A. i M. psovali i galamili na njega. M. mu je govorio da nije trebao ni svrataćati kod A. jer je tek izašao iz zatvora, pa se okrivljeni okrenuo i oitšaso put V. nebili nekoga zaustavio da ga pozve do bolnice jer je bio sav krvav u predjelu glave.  Pošto nikoga nije bilo na putu da ga preveze do bolnice svratio je kod A. A. jer je zanao da njen sin ima auto i da bi ga on mogao prebaciti do bolnice. Kada je svratio kod A. bio je nešto oko 18,30 časova i A. je bila sama kući. Rekla mu je da joj je sin negdje izašao i on je tu čekao negdje do 21,30 časova, a onda je nazvao hitnu koja je došla po njega oko 23,00 časa. Posebno je isakao da mu je kritične prilike </span>
</p>
<p class="p1">
<span>povrede nanio samo okrivljeni L. A. kao što je veš i objasnio i da nije bilo njegovog strica M. koji je A. odvojio od okrivljenog sigurno bi zadobio još teže povrede. Tvrdi da kritične prilike nije nanio povrede L. A. i nije vidio da je A. imao bilo kakvih vidnih povreda u predjelu glave niti krvi. Tvrdi takodje da kritične prilike nije uzimao nikakv drveni kolac niti je istim kretao put </span>
</p>
<p class="p2">
<span>-4-</span>
</p>
<p class="p1"></p>
<p class="p1">
<span>A. Dodaje i to da je u bolnici proveo nedelju dana nakon kritičnog dogadjaja, a upućivan je u Podgoricu na operaciju, ali nije smio da se podvrgne operaciji. </span>
</p>
<p class="p1">
<span>	Na glavnom pretresu od dana 11.04.2013. godine je istakao da nezna koliko ga je puta okrivljeni L.udario niti čime, ali pretpostavlja da ga je udario nogom, ali kojim dijelom noge nezna, a on takodje ističe da nezna ni koliko je vremena proveo na podlozi u besvjesnom stanju.</span>
</p>
<p class="p1">
<span>	U završnoj riječi branilac okrivljenog je istakao da je tokom dokaznog postupka dokazano da je isključivi krivac za nastalu situaciju upravo okrivljeni L. A. Predlaže da sud okrivljenog K. S. oslobodi od krivične odgovornosti u nedostatku doakza, a u slučaju da se sud opredijeli da oglasi krivim njegovog branjenika da ima u vidu činjenicu da se radi o ličnosti koja nigdje nije zaposlena, da nije ranije dolazio u sukob sa zakonom te da mu po mogućnosti izrekne uslovnu osudu. </span>
</p>
<p class="p1">
<span>	Okrivljeni je prihvatio odbranu svog brnaioca.</span>
</p>
<p class="p1">
<span>	U dokaznom postupku sud je saslušao svjedoke L. M. i L. D., pročitao iskaz svjedokinje A. A., saslušao vještaka specijalistu sudske medicine dr. B. B.i pročitao njegov nalaz i mišljenje, pročitao izvještaj ljekara Jednice za  HMP u P. od 22.04.2012. godine za oštećenog L. A., pročitao izvještaj ljekara specijaliste Doma zdravlja P. od 25.05.2012. godine za oštećenog K. S., pročitao otpusnu listu sa epikrizom Opšte bolnice P. za oštećenog K. S., pročitao uput za CT Opšte bolnice P. za oštećenog K. S. od 21.04.2012. godine i pročitao izvještaje iz kaznene eviedencije za okrivljenog K.S. br. 03-245/12-5268/2 od  07.06.2012. godine izdat od strane UP PJ Pljevlja i za okrivljenog L. A. br. 245/12-2572 od 08.06.2012. godine izdat od strane UP PJ Herceg Novi Ispostava Kotor.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, sud je utvrdio da su okrivljeni izvršili krivična djela koja im se stavljaju na teret optužnim predlogom ODT Pljevlja, a na način, mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na iskazima oba okrivljena kako u svojoj odbrani tako i u svojstvu svjedoka - oštećenog kao i na osnovu iskaza saslušanih svjedoka, vještaka i na osnovu pismenih dokaza.</span>
</p>
<p class="p1">
<span>	Naime, svjedok L. M. je istakao da se dana 21.04.2012. godine oko 18,00 časova nalazio ispred svoje štale u selu Z. opština P. i nakon izvjesnog vremena došao je ispred njegove kuće okrivljeni K. S. pa mu se on nije javljao već je gledao gdje će on da svrati. Okrivljeni K. je prvo otvorio ulazna vrata na njegovoj kući, pa pošto mu se niko nije javio malo je sjedio na jednoj stolici ispred njegovih vrata, pa kada je iz kuće izašla supruga svjedoka pitala se sa njim i malo su porazgovarali S. je tada otišao sa druge strane kuće i sjeo ispred kolibe vlasništvo okrivljenog L. A.. Napominje da on i okrivljeni L. A. žive u istoj kući - dvojnici. S. je nakon izvjesnog vremena ustao i otišao prema A. vratima i on nezna šta je dalje bilo. U jednom trenutku dok je namirivao stoku začuo je vrisak žene i djece i tada je rekao svojoj supruzi da pozove policiju jer se nešto desilo kod A. što je ona i učinila. Potrčao je prema A. ulazu i pred vratima kuće je zatekao okrivljenog A. kako sjedi na klupi i bio je sav krvav u predjelu glave, a u tom momentu okrivljeni S. je bio na udaljenosti oko 5m od A. i u rukama je držao tesani drveni kolac. Dalje ističe da je prišao S. i rekao mu da baci kolac što je on i učinio, pa se S. ponovo vratio do kolibe gdje je bilo prislonjeno kolje i tu je posrnuo i pao na koljena, a potom je ustao i krenuo prema trupcima gdje se cijepaju drva, pa mu je svjedok rekao da ide kući, jer su A. žena i djeca vrištali. Okrenuo se prema A. i rekao mu da sa ženom idjecom idu u kuću što su i učinili, a njegovoj ženi je rekao da i ona pozove policiju. S. je nakon toga stajao izvjesno vrijeme, a onda je otišao putem prema selu V. Dodaje i to da njemu S. ništa nije govorio niti ga vrijedjao niti on njega. S. poznaje izvidjenja i nikada nije imao nesporazuma sa njim. Ističe da krtične prilike nije vidio vidnih povreda u predjelu glave kod S, a kod A. je vidio vidne povrede i krv u predjelu glave. Pitao ga je šta mu se desilo pa mu je on rekao da mu je povrede nanio okrivljeni K. S. šakom dok su bili u kući za ručkom i da su se prepirali zbog toga što mu je S. govorio komu je hranio ženu i djecu dok je bio u zatvoru i tu su se počupali i izgurali napolje. Kada je ušao u kuću kod A. vidio je da su tanjiri sa </span>
</p>
<p class="p1"></p>
<p class="p2">
<span>-5-</span>
</p>
<p class="p1"></p>
<p class="p1">
<span>stola popadali, supa prosuta i da je bio nered po stolu.  Na kraju ističe da tvrdi da S. niko nije udario dok je bio ispred A. vrata jer on to nije vidio. </span>
</p>
<p class="p1">
<span>	Još jedanput ponavlja da nije vidio na koji način je okrivljeni L. A. zadobio povrede jer kada je on došao okrivljeni je već bio povrijedjen i sjedio je na klupi ispred vrata i vidio je da mu teče krv niz lice. Takodje, ističe da nije vidio ni način povredjivanja K. S., a iz istih razloga jer je došao kasnije. Posebno napominje da se on nije ni razumio niti je vidio da je K. S. i povrijedjen tada jer na K. nije vidio nikave povrede. Dodao je takodje i ponovio da mu je nakon dogadjaja okrivljeni A. ispričao da se on pogurao sa K. u kući, da je drugookrivljeni prethodno vrijedjao prvookrivljenog te da su nakon toga izašli ispred kuće i da je njega drugookrivljeni najprije udario šakom u kući, a zatim su se izgurali isrped kuće pa je opet drugookrivljeni gurno prvookrivljenog koji je udario od nekakav zid glavom.</span>
</p>
<p class="p1">
<span>	Sud je samo djelimično prihvatio iskaz ovog svjedoka jer je očigledno da je ovaj svjedok došao kasnije kada se čitav dogadjaj završio, ili je vidio dogadjaj, ali je prećutao ono što je vidio jer je htio na svaki način da pomogne okrivljenom A. pošto je sa njim u bližem krvnom srodstvu tako što je M. stric okrivljenom A.. </span>
</p>
<p class="p1">
<span>	Svjedokinja L.D. je istakla da je supruga okrivljenog L. A. te da je dana 21.04.2012. godine oko 18,30 časova se nalazila u kući u selu Z. zajedno sa suprugom - okrivljenim A. i dvoje maloljetne djece, kada je orkivljeni K. S. došao ispred njine kuće i sjeo pred kolibu. Tada su njine ćerke izašle iz kuće i otišle do njega pa je </span>
</p>
<p class="p1">
<span>on sa njima kasnije ušao u kuću. Dalje ističe da mu je skuvala kafu i ponudila ga da ruča sa njima jer su te prilike bili za ručkom. S. je popio kafu, ali nije htio da ruča. Dok je sjedio za stolom izvadio je iz džepa flašu od pola litra rakije koju su mu nasuli njihovi rodjaci jer su toga dana pekli rakiju, pa je okrivljeni pio iz te flaše, a ona mu nije nudila rakiju. Okrivljeni K. je bio u vidno alkoholisanom stanju i pitao je A. komu je izdržavao djecu dok je bio u zatvoru da li Opština ili Socijalno. Tada mu je A. rekao da popije kafu i da ide kući, našta mu je S. opsovao majku. Nakon toga S. je izašao iz kuće i pozvao A. da izadje ispred vrata. Posle izvjesnog vremena i ona je izašala na vrata i vidjela je A. kako leži potrbuške ispred kuće pored jedne betonske pozide i bio je sav krvav u predjelu lica. Ustao je i sjeo na drvenu klupu ispred kuće. Djeca su tada vrištala pa je to čuo A. stric M. i odmah je došao pošto on živi u drugom dijelu kuće. Vidjela je tada da je S. otišao do kolibe koja je udaljena od kuće nikih 4 m i uzeo je drveni kolac i pošao put A. M. je tom prilikom uveo A. u kuću da se umije, a kada je izašao govorio je okrivljenom K. da baci kolac iz ruke i da ide kući, da će zvati policiju. K. je tada bacio kolac iz ruke i otišao put kolibe, tu je malo stajao i onda je otišao putem prema V. Tvrdi da kritične prilike ni ona ni M. kao ni njen supruga A. nisu nanijeli povrede K. niti je tada imao vidnih povreda u predjelu glave. Dodaje da su ona i M. više na njega galamili da ide kući, a nisu mu prilazili i on je sam otišao putem, a flaša sa rakijom je ostala u njihovoj kući. Ističe da nezna odakle povrede u predjelu lica oštećenom K. </span>
</p>
<p class="p1">
<span>	Na glavnom pretresu od dana 11.04.2013. godine je istakla da je vidjela da je drugookrivljeni prvookrivljenog odgurnuo rukama i tada je prvookrivljeni udario od betonsku pozidu glavom i pao potrbuške pored pozide, da je tu činjenicu isticala i ranije, ali je vjerovatno </span>
</p>
<p class="p1">
<span>drugčije ušlo u zapisnik. Objasniola je takodje, da je u to vrijeme svjedok L. M. bio u svojoj kući, pa je ona zapomagala i tek tada je M. izašao iz svoje kuće i M. je prišao i podigao A. koji je bio krvav u predjelu glave i uveo ga u kuću da se umije. </span>
</p>
<p class="p1">
<span>	Sud je takodje djelimično prihvatio iskaz ove svjedokinje jer je po mišljenju suda isti iskaz svjedokinja dala tendenciozno u cilju da pomogne okrivljenom A. pošto joj je muž u cilju izbjegavanja krivične odgovornosti. Sud zaključuje da je nemoguće da svjedokinja nije vidjela na koji način je prvookrivljeni povrijedio drugookrivljenog, već samo ističe da je vidjela kada je povrijedjen prvookrivljeni, a od strane drugookrivljenog.</span>
</p>
<p class="p1">
<span>	Svjedokinja A. A. je istakla da se dana 21.04.2012. godine nalazila u svojoj porodičnoj kući u selu V. i negdje oko 17,30 časova u njenu kuću je ušao okrivljeni K. S. i bio je sav krvav u predjelu glave. K. od ranije poznaje jer je obradjivao imanje u blizini njene kuće. K. joj je tom </span>
</p>
<p class="p2">
<span>-6-</span>
</p>
<p class="p1"></p>
<p class="p1">
<span>prilikom izgledao ili kao da je bio pijan ili da je bio vidno potrešen. Pitala ga je komu je nanio povrede, a on joj je odgovorio da su mu povrede nanijeli L. iz zajedničke kuće. Nudila ga je da večera, ali on nije htio i ona mu je nakon toga donijela žebe i on je legao na krevet da tu prespava jer je rekao da se plaši da ide kući jer ga mogu sačekati. Nakon izvjesnog vremena rekao joj je da mora da zove hitnu pomoć jer krvari i otišao je iz njene kuće oko 21,30 časova i ona nezna šta se dalje dešavalo. </span>
</p>
<p class="p1">
<span>	  Istakala je i to da je oduvijek bila u dobrim odnosima i sa porodicom K.i sa porodicom L. i da su njeno imanje često obradjivali rodjaci okrivljenog L. A..</span>
</p>
<p class="p1">
<span>	Sud je prihvatio iskaz ove svjedokinje smatrajući da je svjedokinja objektivno svjedočila jer je po mišljenju suda ovaj svjedok jedino nepristrasan i posvjedočila  je upravo ono što je zapazila i što joj je okrivljeni K. rekao. </span>
</p>
<p class="p1">
<span>	Sud je samo djelimično prihvatio iskaze okrivljenih  i to prihvatio je dio iskaza gdje okrivljeni objašnjavaju na koji način su povrijedjeni, pa je okrivljeni L. A. decidno izstakao da mu je povrede nanio okrivljeni K. S. koji ga je gurnuo pa je isti glavom udario o betonsku pozidu, jer je dio ovog iskaza moguć i isti dio se uklapa u nalaz i mišljenej vještaka sudske medicine, dok je odbacio odbranu ovog okrivljenog  u kojoj kaže da on nije povrijedio okrivljenog K. S.. Iskaz okrivljenog K. S. je sud takodje samo djelimično prihvatio i to u dijelu u kome objašnjava kako je zadobio pvrede od strane okrivljenog L. i ovaj iskaz u tom dijelu je logičan i moguć, dok je dio iskaza u kome ističe da on nije nanio povrede okrivljenom L. odnosno da ga nije gurnuo i ovaj udario glavom o pozidu, sud je odbacio.  Odbrane okrivljenih, da isti nisu nanijeli povrede jedan drugome sud je odbacio jer su iste u potpunoj suprotnosti nalazu i mišljenju vještaka sudske medicine, a odbrana okrivljenog L. je u suprotnosti i sa iskazom svjedokinje A. A. koja je istakla da je odmah po dolasku K.u njenu kuću primijetila da je isti krvav u predjelu glave i da je povrijedjen, i da joj je rekao na njeno pitanje da su mu povrede nanijeli L. </span>
</p>
<p class="p1">
<span>	Vještak sudske medicine dr. B. B. u svom nalazu i mišljenju ističe da je povreda ličnog dijela glave kod K.S., a u vidu preloma lijeve jagodične kosti bez pomjeranja slomljenih djelova ove kosti i prelom gornjevilične kosti lijeve strane lica, sa stvaranjem krvnog sadržaja u šupljini zatona (sinusa) ove kosti nastala je djelovanjem jako zamahnute tupo-tvrde sile, ravne i manje površine koja je sila djelovala na glavu povrijedjenog u jednom navratu od naprijed i više sa lijeve strane tj. u momentu kada je povrijedjeni lijevim jagodičnim predjelom glave bio okrenut ka toj sili. Prilikom djelovanja sile došlo je do preloma pomenutih kostiju lica te oštećenja sitnih krvnih sudova, kako slomljenih kostiju tako i okolnog mekog tkiva oko preloma ovih kostiju, stvaranjem krvnog sadržaja u šupljini zatona (sinuasa) gornje vilične kosti lijeve strane lica, i izlsaka manje količine krvnog sadržaja kroz spoljašnje otvore nosa i ustiju, a u spoljašnju sredinu. Odmah nakon zadobijanja ove povrede moglo je doći do pada povrijedjenog na podlogu te nastupanja nesvjesnog stanja i nesjećanja za dio spornog dogadjaja. Ova je povreda mogla nastati djelovanjem zamahnute stisnute šake, zamahnute noge njenim koljenim predjelom ili zamahnute noge njenim stopalom obuvenim u meku obuću ili meku čarapu, i mogla je nastati na način kako to povrijedjeni K. prikazuje tj. u momentu kada je bio u polusagetom položaju ka naprijed, a sila je djelovala od pozadi i više sa njegove lijeve strane na pomenuti predio lica povrijedjenog. Ova je povreda teška tjelesna povreda. </span>
</p>
<p class="p1">
<span>	Povreda glave u vidu rane razderotine kože ušne školjke spoljašnjeg ušnog otvora lijevog uha nastala je prilikom pada i udara lijevom stranom glave o kaku tvrdu i neravnu podlogu te osim razderotine kože i oštećenja sitnih krvnih sudova u prostoru ove rane, izlaska manje količine krvnog sadržaja u spoljašnju sredinu dublje strukture ovog dijela glave ostale su nepovrijedjene i ova povreda je laka tjelesna povreda. Obje ove povrede su nastale karatko vrijeme jedna za drogom navedenim redom.  </span>
</p>
<p class="p1">
<span>	Što se tiče povreda za oštećenog L.A. vještak se izjašnjava da je povreda glave u vidu dvije rane rasjekotine kože glave i to jedne rane rasjekotine glave u kosmatom dijelu glave iznad čeonog predjela lica, više sa lijeve strane ovog dijela glave i koja je rasjekotina kože dužine 2,00cm i </span>
</p>
<p class="p2">
<span>-7-</span>
</p>
<p class="p1"></p>
<p class="p1">
<span>manje rane razderotine kože nosne piramide ličnog dijela glave, dužine 1,0 cm nastale prilikom pada i udara glavom njenim prednje gornjim i nešto više lijevim predjelom o tvrdu i neravnu podlogu, a kao što je betonska podloga slabim intezitetom sile udara, s tim što je glava povrijedjenog ostvarila kontakt sa pomenutom podlogom u predjelu pomenutog kosmatog dijela glave, a manjim dijelom i predjelom nosne piramide. Nakon zadobijanja ove povrede došlo je do izlaska manje količine krvnog sadržaja iz oštećenih sitnih krvnih sudova kože u prostoru ovih rana, dok su dublje strukture ovog dijela glave povrijedjenog ostale nepovrijedjene  (kao na primjer kosti lobanje i lica, tkivo mozga i dr.). Ove povrede rasjekotine kože, nastale su ili istovremeno ili u vrlo kratkom intervalu jedna za drugom, s tim što je u poslednjem, prvo nastala rana rasjekotina kože kosmatog dijela glave. Ove povrede su rane razderotine kože glave mogle nastati u spornom dogadjaju. Radi se o lakim tjelesnim povredama. Vještak na glavnom pretresu od dana 13.05.2013. godine posebno ističe da pod pretpostavkom da je drugookrivljeni prvi povrijedjen, oba okrivljena su bila u bliskom kontaktu i moglo se desiti da je u takvom stanju drugookrivljeni nakon povredjivanja gurnuo prvookrivljenog da bi prvookrivljeni kasnije udario o zid i povrijedio se u predjelu glave. Dalje ističe da u svom nalazu za povredu K. S. opisanog pod rednim brojem 1. rekao je da nakon zadobijanja ove povrede je moglo doći do nastupanja nesvjestice drugookrivljengo i pada na podlogu, ali nije apsolutno to i tvrdio. Naime, posle ovakvog zadobijanja povrede K. S. mogao je eventualno napraviti nekoliko koraka, a nakon toga moglo je doći do pada na podlogu. Tom prilikom moglo je doći do fizičkog kontakta izmedju tijela K. S. i tijela L. A.i guranja tijela L. A. u stranu, a od strane okrivljenog K. </span>
</p>
<p class="p1">
<span>	Sud je u cjelosti prihvatio nalaz i mišljenje vještaka sudske medicine dr. B. B. koji je po mišljenju suda kako u svom pismenom nalazu i mišljenju tako i na glavnom pretresu apsolutno objasnio i najmanju sitnicu na koji način su oba okrivljena kao oštećeni zadobili povrede, pa je njegov nalaz sud apsolutno u cjelosti prihvatio smatrajući da je isti dat stručno i objektivno u skladu sa strukom i naukom, a inače radi se o stalnom sudskom vještaku. </span>
</p>
<p class="p1">
<span> </span>
</p>
<p class="p1">
<span>	Iz otpusne liste sa epikrizom Opšte bolnice P. se zaključuje da je okrivljeni od dana 21.04.2012. godine pa do dana 27.04.2012. godine proveo na bolničkom liječenju. Iz izvještaja ljekara Jedinice za  HMP od 22.04.2012. godine za oštećenog L. A. se zaključuje da je isti pregledan u Jedinici  HMP te da je isti zadobio povrede, a iz izvještaja Doma zdravlja P. od dana 25.05.2012. godine se zaključuje da je okrivljeni K. S. pregledan od strane ljekara specijaliste, te da je ljekar specijalista sačinio izvještaj. Iz uputa za  CT snimanje od 21.04.2012. godine za oštećenog K. S. se vidi da je oštećeni K. S. snimljen na CT aparatu te da je ljkar radiolog napisao izvještaj.</span>
</p>
<p class="p1">
<span>	Iz izvještaja iz  KE za okrivljenog K. S. izdat od strane UP PJ Pljevlja se zaključuje da je isti osudjen presudom ovog suda K.br.192/2000 od 23.11.2000. godine zbog krivičnog djela iz čl.136. st.1. KZ RCG te da mu je izrečena uslovana osuda, a iz izvještaja iz KE za okrivljenog L. A. izdat od strane UP PJ Herceg Novi -  Ispostava Kotor se zaključuje da je okrivljeni jedanput osudjen presudom ovog suda K.br.67/11 od 24.10.2011. godine zbog krivičnog djela nasilje u porodici ili porodičnoj zajedni iz čl.220. st.3. Krivičnog zakonika te da je osudjen na kaznu zatvora od 3 mjeseca. </span>
</p>
<p class="p1"></p>
<p class="p1">
<span>	Kod ovakvog činjeničnog stanja na osnovu svih izvedenih dokaza sud je utvrdio da su okrivljeni L. A. i K. S. izvršili krivična djela koja im se optužnim predlogom ODT-a stavljaju na teret, a na način mjesto i vrijeme kako je to bliže opisano u izreci ove presude. Dakle, sud je prevashodno na osnovu iskaza okrivljenih  i na osnovu nalaza i mišljenja vještaka sudske medicine dr. B. B. na osnovu iskaza svjedokinje A. A. i djelimično iskaza svjedoka L. M.i L. D.utvrdio da su okrivljeni počinili krivična djela koja im se stavljaju na teret. Sud je mišljenja da su oba okrivljena imala motiv za izvršenje krivičnih djela i to okrivljeni L. je krivično djelo izvršio nakon što je okrivljeni K. došao u njegovu kuću u pijanom stanju vrijedjajući ga i pitajući ko mu je </span>
</p>
<p class="p2">
<span>-8-</span>
</p>
<p class="p1"></p>
<p class="p1">
<span>izdržavao porodicu dok je bio u zatvoru, pa je nakon toga izgurao okrivljenog K. iz kuće. U konkretnom slučaju sud je utvrdio da je okrivljeni L. najprije nanio povrede oštećenom K. kako je to opisao i vještak sudske medicine, te da je nakon toga okrivljeni K. napravio korak dva prema okrivljenom L.i istog odgurnuo koji je udario glavom o betonsku pozidu koja se tu nalazila, a zatim pao na podlogu. Dakle, sud je utvrdio da je u konkretnom slučaju napadač bio okrivljeni L., a napadnuti okrivljeni K., medjutim, tako stanje je iz provocirao okrivljeni K. dolaskom u kuću L. postavljajući uvredljiva pitanja L.  </span>
</p>
<p class="p1">
<span>	Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju prema okrivljenom  L.  jedino opravdano bilo izreći efektivnu kaznu zatvora što je sud i učinio, a takodje je sud mišljenja da je imalo smisla okrivljenom L. A. i ublažiti tu kaznu po mjeri, pa mu je izrekao ublaženu kaznu zatvora u trajanju od 3 mjeseca, smatrajući da će se i sa ublaženomkaznom prema okrivljenom postići svrha kažnjavanja predvidjena u članu 32. Krivičnog zakonika. Razlog za ublažavanje sud je prevashodno uzeo činjenicu što je okrivljeni K. S. došao u kuću okrivljenog L. u pijanom stanju i počeo ga vrijedjati pitajući ga ko mu je izdržavao porodicu dok je bio u zatvoru. Pri tome sud je mišljenja da je okrivljeni L. bio izazavan ponašanjem okrivljenog K., pa je u takvom stanju i izvršio krivično djelo, a sud je mišljenja da radi krivično-pravne zaštite prema okrivljenom K.nije bilo neophodno izricati efektivnu kaznu zatvora jer je sud mišljenja da će i uslovna osuda prema okrivljenom K. dovoljno uticati da isti u buduće ne vrši ista ili slična krivična djela. Sud se opredijelio za uslovnu osudu imajući u vidu da je okrivljeni K. fizički napadnut prvi od strane L. te da mu je tom prilikom L. nanio teške tjelesne povrede, a okrivljeni K. u takvom stanju je uspio da samo odgurne okrivljenog L. koji je posrnuo udario glavom o betonsku podlogu, a zatim pao na betonsku podlogu i na taj način zadobio lake tjelesne povrede. Što se tiče osude za okrivljenog K. iz izvještaja se vidi da je okrivljeni K. pravnosnažno osudjen od strarne ovog suda prije 13 godina zbog krivičnog djela  iz čl.136. st.1. Krivičnog zakonika te da mu je izrečena uslovna osuda pa sud zaključuje da je do sada okrivljeni stekao uslove za zakonsku rehabilitaciju, pa se isti može smatrati neosudjivanom osobom, pa mu je sve to sud uzeo kao olakšavajuće okolnosti i izrekao mu uslovnu osudu smatrajući da je ista prema okrivljenom K. primjerena i adekvatna društvenoj opasnosti, težini djela kao i nastalim posledicama, te da će se prema njemu u cjelosti ostvariti svrha kažnjavanja predvidjena u članu 32. Krivičnog zakonika.</span>
</p>
<p class="p1"></p>
<p class="p1">
<span>	Shodno članovima 226. i 229. ZKP CG sud je obavezao okrivljene da na ime troškova vodjenja krivičnog postupka plate ovom sudu iznos od po 121,25 erua koliko iznosi naknada i nagrada vještaku hirugu dr. P. M. i vještaku sudske medicine dr. B. B., a iznos paušala od po 27,50 eura sud je odredio okrivljenim imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	Sa izloženog odlučeno je kao u izreci presude.</span>
</p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 13.05.2013. godine</span>
</p>
<p class="p1">
<span class="s1">Zapisničar, 									     S u d i j a,</span>
</p>
<p class="p1">
<span>Djondović Milenka								   Branko Pejović</span>
</p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu</span>
</p>
<p class="p1">
<span>                                  iste Višem sudu u Bijelom polju, a preko ovog suda.</span>
</p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>2x okrivljenim</span>
</p>
<p class="p1">
<span>6x u predmet</span>
</p>
<p class="p1"></p>
<p class="p1"></p>


</body>
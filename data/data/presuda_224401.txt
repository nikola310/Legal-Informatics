<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Arial;}
.p1{text-align:justify;hyphenate:auto;font-family:Arial;font-size:12pt;}
.p2{text-indent:0.375in;text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.375in;text-align:center;hyphenate:auto;font-family:Arial;font-size:12pt;}
.p6{text-indent:0.375in;text-align:justify;hyphenate:auto;font-family:Times New Roman;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 690/09</span>
</p>
<p class="p3"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span>Osnovni sud u Bijelom Polju, kao prvostepeni krivični i to sudija Rahmo Banda kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog K.Ž.a iz Bijelog Polja,  zbog krivičnog djela uvrede iz čl. 195 st. 1. Krivičnog Zakonika CG, postupajući po privatnoj tužbi privatnog tužioca F.M.a iz istog mjesta od 09.09.2009.godine, nakon održanog usmenog, glavnog i javnog pretresa, u prisustvu privatnog tužioca F.M.a, njegovog punomoćnika D.D.a, adv. iz Podgorice, okrivljenog K.Ž.a i njegovog branioca J.M.a adv. iz B.Polja, donio je i javno objavio dana  22.01.2010. godine,</span>
</p>
<p class="p3"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p4">
<span class="s1">Okrivljeni K.Ž.O</span><span>, od oca T. i majke S. rodjene L., rodjen ....godine u Bijelom Polju, živi u mjestu rodjenja - Ul. M.Š.a br. 9, Crnogorac, državljanin Crne Gore, pismen, završio V stepen Saobraćajne škole, zaposlen, oženjen, otac troje maloljetno djece, vojsku služio 1986.godine u Beogradu – Specijalna jedinica Vojne policije pri Titovoj Gardi, srednjeg imovnog stanja, osudjivan.</span>
</p>
<p class="p4"></p>
<p class="p5">
<span class="s1">K r i v     j e </span>
</p>
<p class="p2">
<span class="s1">Što  je :</span>
</p>
<p class="p6">
<span>- </span><span class="s2">dana 05.08.2009.godine u 11 h, u kancelariji privatnog tužioca uputio istom neposrednoinkriminisane riječi '' ti imaš debeli interes da štitiš privatnog prevoznika '' V.'' braće Š. i da ti L. za to daje pare'', </span>
</p>
<p class="p2"></p>
<p class="p2">
<span>- čime je izvršio krivično djelo uvrede iz čl. 195. st. 1. Krivičnog Zakonika Crne Gore. </span>
</p>
<p class="p1"></p>
<p class="p4">
<span>- pa ga sud primjenom citiranih  zakonskih propisa i čl. 2,4,5,13,15,32,39, 42, 45 i 46, st. 1. tač. 7. KZ CG, te čl. 199,202,212  i 364. ZKP-a,</span>
</p>
<p class="p1"></p>
<p class="p3">
<span class="s1">O S U DJ U J E </span>
</p>
<p class="p3"></p>
<p class="p4">
<span>Na novčanu kaznu u iznosu od 600,00 € ( šeststotina eura),  koju je dužna platiti u roku od 3. mjeseca, po pravosnažnosti presude, a ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će se za svakih započetih 25,00 € ( dvadesetpet  eura), odrediti jedan dan zatvora, a ako osudjeni isplati samo dio novčane kazne, ostatak će se srazmjerno pretvoriti u zatvor, a ukoliko osudjeni isplati ostatak novčane kazne, izvršenje zatvora će se obustaviti.</span>
</p>
<p class="p1"></p>
<p class="p4">
<span>Obavezuje se okrivljeni da plati ovom sudu na ime paušala iznos od 30 € /trideset eura/, kao i na ime troškova krivičnog postupka ( taksa na presudu ) u iznosu od 25,00 € ( pedeset eura), kao i troškove privatnom tužiocu u iznosu od 165,00  € ( stošezdesetpet eura ), a sve u roku od 15. dana po pravosnažnosti presude.</span>
</p>
<p class="p1"></p>
<p class="p2">
<span>Privatni tužilac F.M., radi ostvarivanja imovinsko pravnog zahtjeva upućuje se na parnicu.</span>
</p>
<p class="p5">
<span class="s1">O b r a z l o ž e nj e</span>
</p>
<p class="p5"></p>
<p class="p2">
<span>Privatni tužilac F.M. iz Bijelog Polja, privatnom tužbom od 09.09.2009. godine, optužio je K.Ž.a iz istog mjesta, zbog krivičnog djela uvrede iz čl. 195 st. 1.  Krivičnog Zakonika CG.</span>
</p>
<p class="p1"></p>
<p class="p2">
<span>Punomoćnik privatnog tužioca prije davanja završnih riječi je izjavio, da privatni tužilac odustaje od izgovorenih inkriminisanih riječi da je ispred zgrade Sporske Hale njemu upućene inkriminisane riječi kao i Š. V. '' i tebe i M.a jebem u usta''. Dakle, u trećem redu iz činjeničnog opisa krivičnog djela poslije riječi '' pare'' brišu se tj. izostavljaju sve druge riječi do kraja iz činjeničnog opisa ovog krivičnog djela. Takodje, precizira kvalifikaciju krivičnog djela i to: umjesto riječi iz čl. 95 KZ CG  da stoje riječi '' iz čl. 195, st. 1, KZ CG''. U završnoj riječi je izjavio, da iz izvedenih dokaza na glavnom pretresu u ovoj krivičnoj stvari može se na nesumnjiv način utvrditi da je okrivljeni izvršio krivično djelo koje mu se stavlja na teret privatnom krivičnom tužbom. To se naročito vidi iz izvedenog dokaza saslušanja svjedoka R.M.a inače ispektora koji radi u istoj kancelariji sa privatnim tužiocem kao i iz izjave privatnog tužioca saslušanog u svojstvu svjedoka. Svi ostali svjedoci koji su saslušani oni nijesu očevidci niti su u neposrednoj spoznaji sa upućenim inkriminisanim riječima od strane okrivljenog ovdje privatnom tužiocu jer se njihovi iskazi odnose na 08.08.2009.godine, a ne na 05.08.2009.godine kada se zbio ovaj dogadjaj u kancelariji privatnog tužioca i kada mu je okrivljeni neposredno uputio naznačene inkriminisane riječi iz privatne tužbe. Ovo krivično djelo koje je izvršio okrivljeni ima i posebnu težinu jer je on ove inkriminisane riječi ponovio na koji način je pokazao upornost u izvršenju ovog krivičnog djela. Težinu ovog krivičnog djela čini i okolnost što je ono izvršeno tj. izrečene inkriminisane riječi ovdje privatnom tužiocu su izrečene u njegovoj kancelariji na radnom mjestu uz prisustvo njegovog kolege ispektora i dr., koji su bili prisutni. Posebnu težinu izvršenog krivičnog djela čini to što je ono izvršeno prema privatnom tužiocu koji uživa jedan veliki ugled i u svojoj porodici i u sredini gdje živi a naročito medju kolektivom u kojem radi. Istakao je da samo može da kaže da se radi o privatnom tužiocu kao uglednoj ličnosti, poštenom čovjeku i koji potiče iz jedne ugledne i poštene porodice. Sve ove okolnosti i uslovi čine otežavajuću okolnost pod kojima je izvršeno ovo krivično djelo.Očekuje da će ovdje uvaženi sudija cijeniti svaki izvedeni dokaz posebno sve dokaze zajedno i na osnovu rezultata cjelokupnog dokaznog postupka donijeti na Zakonu osnovanu presudu. Iz svih ovih navoda predlaže da se okrivljeni oglasi krivim i kazni po Zakonu. Što se tiče imovinsko - pravnog zahtjeva predlaže da sud uputi privatnog tužioca na parnicu radi ostvarenja istog.Za današnji pristup na ovom pretresu traži troškove po AT-eu i to za pristup na pretres 100 eura, a za odsustvo iz kancelarije 80 eura za 8.sati po 10 eura za svaki sat, tj. ukupno 180 eura. </span>
</p>
<p class="p4"></p>
<p class="p4">
<span>Privatni tužilac u završnoj riječi je izjavio, da prihvata završnu riječ svog punomoćnika i nema šta da doda.</span>
</p>
<p class="p4">
<span> </span>
</p>
<p class="p4">
<span>Okrivljeni K.Ž.o u svojoj odbrani tokom postupka je istakao,  da je  vozač kod firme ŽV čiji je vlasnik njegov brat K.V., i pošto nijesu bili zadovoljni javnim prevozom, više puta su se obraćali usmenim putem Komunalnoj policiji. Medjutim, pošto nijesu naišli na razumijevanje od kumunalne policije oni su se pismenim putem obratili dana 15.06.2009.godine, a drugi put 22.06.2009.godine, pa su od istih dobili odgovor dana 03.08.2009.godine sa kojim nijesu bili zadovoljni. Poslije toga tačnije 05.08.2009.godine, otišli su dobronamjerno kod komunalnog ispektora F.M.a i tu su zatekli privatnog tužioca F.M.a koji je glavni ispektor i R.M.a koji radi u istoj kancelariji, i tu su obavili jedan razgovor. U tom razgovoru su oni tvrdili da firma V. ne poštuje red vožnje tj. na linijama B.Polje – Gorice i B.Polje – Stožer, i tražili su od istih da im odgovore po njihovim prijavama. Isti im je tada rekao da je kontrolisao liniju i da je sve uredu, što on tvrdi da nije tačno što mogu potvrditi i svjedoci koje će naknadno predložiti. On tada ništa nije rekao F.M.u niti bilo kome i otišao je. Nakon 2. dana pozvao ga je F.M., da dodje u njegovu kancelariju na sastanak prevoznika V.a, i on mu je odgovorio da ne želi da razgovara kada je prisutan vlasnik V.a Š. V.a, ali na njegovo insistiranje ipak je došao i bio je prisutan, i tada su bili prisutni ispektori O.V., Š.N.i P.S., a bio je prisutan i F.M., bio je prisutan i Š. V.a. Tada su obavili jedan razgovor i tom prilikom su vršili pritisak na njega u smislu da kaže riječi koje on nije izgovorio, što potvrdjuje  i privatni tužilac u razlozima tužbe i rečenicom ''ali mu okrivljeni snebivajući se nije dao nikakav odgovor''. On tvrdi da nije privatnom tužiocu ni dana 05.08.2009.godine niti dana 08.08.2009.godine izgovorio riječi koje se navode u privatnoj tužbi.  Istakao je i to da je dana 05.08.2009.godine u kancelariji kod privatnog tužioca bio prisutan vlasnik ŽV K.V., a dana 08.08.2009.godine nije bio prisutan jer isti nije bio pozvan a bila su prisutna lica koja je naprijed naveo. Takodje ističe da je u razgovoru u kancelariji dana 05.08.2009.godine privatni tužilac rekao riječi '' jeste ja uzimam pare od V.a, šta mi hoćeš'', i on je na to reagovao i rekao je R. koji je bio prisutan tu '' jesi li čuo šta mi kaže ovo ćeš mi potvrditi na sudu'' a R. mu je odgovorio ''ja sam ovdje samo službeno'' i istog momenta je  izašao iz kancelarije. Na pitanje branioca okrivljenog da li je privatnom tužiocu i Š. V. dana 08.08.2009.godine ispred Hale u Nikoljcu kada je izašao iz kancelarije rekao riječi '' i tebe i M.a jebem usta'', odgovorio je, on to nije rekao jer on sa Š. V.om i ne govori od ranije ima 2 – 3 godine, a F.M. i nije bio tu. </span>
</p>
<p class="p4"></p>
<p class="p4">
<span>Branilac okrivljenog u završnoj riječi je izjavio, da odbrana će izložiti činjenično stanje onako kako isto vidi na osnovu izvedenih dokaza tokom glavnog pretresa. Nije sporno da je dana 05.08.2009.godine došlo do razgovora izmedju priv.tužioca, vlasnika preduzeća VŽ K.V.a i ovdje okrivljenog K.Ž.a, a prije svega i jedino iz razloga nezakonitog obavljanja prevozničke djelatnosti odredjenih prevoznika, mimo uslova objavljenog oglasa. Nije sporno da je tom prilikom sam privatni tužilac nakon što mu je K.V., kao vlasnik preduzeća ŽV, rekao da štiti interes '' V.a'' i da je tom prilikom sam privatni tužilac rekao '' da čuvam ga, on mi daje pare kao i ti, šta mi hoćeš'', našta je reagovao ovdje okrivljeni obraćajući se prisutnom R.M.u riječima '' čuo si ovo, bićeš mi svjedok na Sudu''. Ni svjedok R.M., niti bilo ko drugi nije potvrdio da je okrivljeni K.Ž.o uputio bilo kakve druge riječi ili riječi uvrede priv.tužiocu, a to što je priv.tužilac drugačije shvatio ono što je V. rekao ili se uplašio od toga što je Ž. rekao svjedoku R. da će mu to potvrditi na sudu, je vjerovatno i rezultiralo podnošenjem tužbe. Ove činjenice u svemu je potvrdio svjedok R.M., što se utvrdjuje kao nesporno jer da je inkriminisane riječi izgovorio Ž. zašto bi onda govorio R. da mu to potvrdi na Sudu. I okrivljeni K.Ž.o, i njegov brat K.V., došli su kod priv.tužioca samo radi zaštite svojih opravdanih interesa, a iz načina njihovog izražavanja i okolnostima pod kojima se sve desilo ne proizilazi da su inkriminisane riječi upućene u pravcu omalovažavanja priv.tužioca kao ličnosti, službenika, ili pak vrijedjanja jer im to nije ni bila namjera. Osim toga svjedok K.V. je ovdje na pretresu decidno izjavio '' kunem se u život dvoje djece i dabogda ih ne našao kući žive, niti ja došao živ ako je Ž. izgovorio ove riječi '', nudeći priv.tužioca da se i on zakune, što isti nije učinio. Iz tih razloga shodno čl. 363. tač. 3. ZKP-a predlaže sudu da okrivljenog oslobodi od optužbe, te privatnog tužioca obaveže da mu naknadi troškove postupka na ime zastupanja od strane branioca shodno AT-eu, na ime održanih pretresa po 100 eura.</span>
</p>
<p class="p4"></p>
<p class="p4">
<span>Okrivljeni u završnoj riječi je izjavio, da u svemu prihvata završnu riječ svog branioca i nema šta da doda. </span>
</p>
<p class="p4"></p>
<p class="p4">
<span>Sud je radi utvrdjivanja pravno relevantnih činjenica, u dokaznom postupku u svojstvu svjedoka saslušao privatnog tužioca F.M.a, saslušao svjedoke Š. V.u, R.M.a,K.V.a, O.V.a, P.S.a, Š.N.a, V.D.a, i L.S.a, i izvršio uvid u izvod iz KE na ime okrivljenog izdat od strane Uprave Policije – PJ B.Polje br. 88 od 22.01.2010.godine. </span>
</p>
<p class="p2"></p>
<p class="p4">
<span>Privatni tužilac F.M.,  koji je saslušan u svojstvu svjedoka je naveo, da ostaje pri podnijetoj privatnoj tužbi od 09.09.2009.godine i dodaje da je  zaposlen kao glavni ispektor za Drumsksi saobraćaj u Opštini Bijelo Polje i dana 05.08.2009.godine pozvao ga je telefonom K.Ž.o da li može da dodje kod njega na razgovor u kancelariju. Istom je rekao da može doći u 11 h,. On je došao sa V.m K. koji je vlasnik firme ŽV, i isti su došli i u razgovoru su bili nezadovoljni sa njegovim odgovorom a vezano za drumski - linijski saobraćaj - B.Polje – Gorice i B.Polje – Stožer. Tada je bio prisutan njegov kolega R.M. u tom razgovoru izmedju ostalog K.Ž.o je njemu  rekao da mu je neko od ispektora saobraćaja rekao '' da M.o ima debeli interes da štiti Š.a i firmu V. čiji je on vlasnik i da Š. za to daje M.u pare''. Na to mu je  odgovorio '' daje pare isto kao i ti što mi daješ''. A V. nije reagovao nikakvim riječima na to. To mu je ponovio dva puta a on je mislio da se on šali, i on je tada rekao da i V. i on izadju napolje, našta su  se oni opirali, a K.Ž.o je htio da mu se izvine istog momenta, a on je kazao da što se tiče linijskog prevoza, on će to da završi, a za ove riječi ćeš se izvinuti poslije suda, i oni su izašli. Istog dana nakon pola sata došao je V. i govorio mu je da je Ž. malo nervozan i da brzo reaguje, i on je tada rekao V. da što se tiče razgovora sa Ž.m nema potrebe više da razgovaraju a da V. može da razgovara vezano za to i tada su se dogovorili, a on vezano u vezi reda vožnje na toj liniji nije ništa dopisivao niti podpisivao. Dana 08.08.2009.godine bili su prisutni V.O ., Š.E.i P.S. njegove kolege, tada je zvao da dodje i vlasnik firme Š. V.a i K.Ž.a da bi utvrdio koji mu je od ispektora rekao da on ima debeli interes da on štiti firmu Š.a V..  Na tom sastanku je bilo razgovora a vezano za riječi koji ispektor mu je rekao da on ima debeli interes da  štiti prevoznika V.a, te K.Ž.o na tom sastanku nije pomenuo nijednog od ovih ispektora, što mogu potvrditi i njegove kolege koji su bili prisutni a može potvrditi i Š. V.a koji je bio prisutan. Na tom sastanku izmedju ostalog je rekao Š. V. da je K.Ž.o prije 2. dana tvrdio da mu je neko od ovih ispektora rekao ''da ja imam debeli intreres da te ja štitim i da mi ti daješ pare za to'', tada Ž. nije ništa odgovorio, i poslije toga Ž. i Š. su izašli a on je ostao sa kolegama, i 5 minuta pošto su izašli njega je telefonom pozvao Š. V.a i kazao da mu je Ž. ispred Hale rekao '' i tebe i M.a jebem usta,'' i tada mu je Š. rekao još ''ne mogu da se brukam i da idem po sudova a inače bih se fizički obračunao sa Ž.m''. </span>
</p>
<p class="p1"></p>
<p class="p4">
<span>Saslušani svjedok Š. V.a tokom postupka u bitnom je naveo, da je on vlasnik firme V. i sjeća se dana 08.08.2009.godine pozvao ga je F.M. koji je glavni ispektor za drumski saobraćaj u B.Polje i on je došao u njegovu kancelariju a tu su bili prisutni osim M.a dvojica – trojica kolega ispektora a bio je prisutan i K.Ž.o koji je rekao da je znao da je ovaj čovjek ovdje tj. mislio je na njega, nebi došao. I tu su razgovarali vezano za linijski saobraćaj Bijelo Polje – Gorice i Stožer, a to su lica vozači S.M.i V.B.koji voze na tim linijama. Tada je F.M. pitao na koji način štiti on firmu V. i mene, tj. da je Ž. rekao M.u da prima mito od njega a on je istakao da on nikada sa tim čovjekom nije popio ni kafu. I poslije izlaska iz kancelarije on je pošao sa Ž.m i došao do njegovog kombija i on je tada u njihovom razgovoru rekao izmedju ostalog '' jebem i tebe i M.a usta'', on  ga je samo posmatrao i otišao do svojeg auta i otišao. Odmah poslije toga je zvao F.M.a i kazao mu šta mu je rekao Ž..Na pitanje branioca okrivljenog dali je u govoru sa K.Ž.om, odgovorio je Ž. je na njega bio ljut a nezna razlog. Dalje na pitanje dali je svjedok podnio tužbu protiv Ž.a, odgovorio je nije. </span>
</p>
<p class="p4"></p>
<p class="p4">
<span>Saslušani svjedok R.M. tokom postupka u bitnom je naveo,  da je zaposlen kao komunalni ispektor u službi komunalne ispekcije Opštine Bijelo Polje, i sjeća se da je jednog dana u kancelariju gdje on radi zajedno sa F.M.om i ostalim ispektorima za drumski saobraćaj i tačno se vremena sjeća bilo je prije podne, došao je K.Ž.o i K.V. koji su vlasnici firme za prevoz ŽV, i znam da je tu došlo do rasprave a Ž. je imao u rukama jedan papir i govorio je da će da napravi tužbu protiv F.M.a i još nekog iz Opštine a misli da je pominjao ime Gleda ili Mica. U toj kancelariji je bio prisutan On i zna da je došlo do žučnije rasprave izmedju njih i u jednom momentu K.Ž.o je rekao F.M.u '' da mu je jedan od ispektora za drumski saobraćaj rekao da F. ima interese da štiti Š.e a da za to Š. daje novac'', i tu je došlo do žučne rasprave. A F. je u tom momentu odgovorio ''Š. mi daje pare isto kao što mi i ti daješ pare'', i tada je njega K.Ž.o pitao dali je čuo šta je rekao F., i on je odgovorio jeste i on je tada kazao ''bićeš mi svjedok na sudu''. Poslije toga je nastavljen razgovor izmedju F.M.a i K.Ž.a a bio je prisutan svo vrijeme i K.V.. Tada je opet K.Ž.o ponovio riječi '' da F.M. ima interes da štiti Š.e, a da mu ovi za to daju pare'', poslije toga F. je tražio da K.Ž.o i V. napuste kancelariju, medjutim, oni su ostali i dalje u kancelariji, i on je vidio kakva je situacija i napustio je kancelariju i šta se poslije toga dešavalo njemu nije poznato. Na pitanje privatnog tužioca ko je zvao svjedoka poslije 10 – 15 dana, tražeći preko istog da sjednemo u kafanu i da ja povučem tužbu, odgovorio je njegov kum S.L.je zvao njega govoreći mu da on pozove M.a da sjednu u kafanu da vide može li se dogovoriti i da M. povuče tužbu, a on neznajući detalje šta se desilo izmedju njih dvojice – Ž.a i M.a, on je to prenio M.u i on je rekao da on neće da povuče tužbu i tada je on kuma S.L.nazvao i rekao da od toga nema ništa. </span>
</p>
<p class="p4"></p>
<p class="p4">
<span>Saslušani svjedok K.V. tokom postupka u bitnom je naveo,  da je on vlasnik firme D. ŽV prevoz u Bijelom Polju koja vrši prevoz putnika, a K.Ž.o koji je njegov brat je samo vozač u njegovoj firmi. I sjeća se da su dana 05.08.2009.godine došli On i Ž. u kancelariju F.M.a u kojoj se nalazio ispektor R.M., a iz razloga što su bili nezadovoljni odgovorom njegovim kao glavnog ispektora kojem su se obraćali više puta u vezi linije Bijelo Polje – Gorice - Stožer i tada su u dobroj namjeri došli kod M.a kao nezadovoljni na te odgovore da se to riješi. U tom razgovoru temperamentnom došlo je i do riječi kada su i On i Ž. rekli M.u ''da ti štitiš interese firme V. na našu štetu'', tada je F.M. rekao '' uzimam pare, šta mi hoćeš'' a njegov brat Ž. se tada obratio prisutnom ispektoru R. i rekao mu ''čuo si šta je rekao F. i bićeš mi svjedok na sudu'', tada je R.M. kazao '' ja ne pripadam ovoj službi'', pokupio papire i izašao, a u kancelariju su ostali On i Ž. i F.M. i poslije toga su korektno izašli iz kancelarije. Na pitanje privatnog tužioca da se svjedok zakune da je on tako rekao, odgovorio je, '' ja te gledam u oči M.e'' i kaže ''ja nemo kući dvoje djece ako ovo nije istina i ja nedošo kući ako ovo nije istina što sam govorio''. Dalje na pitanje šta je svjedok govorio nakon sat vremena kada je došao u kancelariju načelnika Duška Veličkovića, odgovorio je,  to nije bilo toga dana to je bilo drugoga dana kada je on pozvao njegovog brata Ž.a da razgovara u vezi prevoza i on je rekao tada, ako je toga dana bilo kada su bili kod F.M.a kada je bio prisutan R., ako je bilo u raspravi uvredljivih riječi '' On se izvinjava''. Na pitanje branioca okrivljenog dali je K.Ž.o u razgovoru u kancelariji priv.tužioca rekao da mu je neko od ispektora za drumski saobraćaj kazao da F.M. od Š.a uzima novac i da on to radi zbog toga, odgovorio je,  Ž. tada to nije rekao F.M.u.</span>
</p>
<p class="p4"></p>
<p class="p4">
<span>Saslušani svjedok O.V. tokom postupka u bitnom je naveo,    da je zaposlen kao ispektor za drumski saobraćaj – komunalna policija i sjeća se da je pozvao njegov šef F.M. njih ispektore i to njega, Š.a i P.a, a bio je pozvan tom prilikom i Š. koji je vlasnik firme V. bio je pozvan i K.Ž.o koji je predstavnik firme ŽV. I svrha tog sastanka je bila na temu oko primjedbe K.a sa poklapanjem linija firme V.a na liniji Bijelo Polje – Gorice - Stožer. U tom razgovoru je F.M. postavio pitanje K.u ko je od njih ispektora izjavio da M. F. ima debeli interes da štiti Š.a i za to štićenje da ima nadoknadu od Š.a tj. da uzima pare od Š.a. Ž. se u vezi toga nije ništa izjasnio i rekao da to nije tačno i niko od njih nije ništa rekao iako su oni tražili od Ž.a da kaže dali mu je neko od njih to rekao, on nije odgovorio ništa. Taj sastanak se završio bez nekih zaključaka, a zna i to da je K.Ž.o rekao da je znao da će tom sastanku prisustvovati Š. nebi došao. Tada je bilo razgovora da se pokuša u vezi tih linija da se dogovore. Prije tog datuma šta je bilo izmedju F.a i K.Ž.a njemu nije ništa poznato. </span>
</p>
<p class="p4"></p>
<p class="p4">
<span>Saslušani svjedok P.S. tokom postupka u bitnom je naveo,  da je zaposlen kao ispektor za drumski saobraćaj u komunalnoj policije Bijelo Polje i sjeća se da je jednom njegov šef F.M. pozvao njih ispektore i to njega, O.V.a i nezna još ko je bio, a bio je prisutan K.Ž.o – predstavnik firme ŽV, a takodje je bio prisutan i Š. – predstavnik firme V. i u tom razgovoru je F.M. postavio pitanje ko je od ispektora rekao K.Ž.u da on štiti interes firme V. i da on za to uzima novac, tada K.Ž.o nije odgovorio i nije rekao ime nikog od ispektora, ali je rekao da će to da dokaže na sudu. Bilo je razgovora vezano za drumski saobraćaj na liniji Bijelo Polje – Gorice i Bijelo Polje – Stožer. Na pitanje privatnog tužioca šta je svjedok uradio u vezi predmeta K.a, odgovorio  je, da je on u tom predmetu radio svoj posao i zna da je tada on kao ispektor podnio dvije prijave protiv Š.a.</span>
</p>
<p class="p4"></p>
<p class="p4">
<span>Saslušani svjedok Š.N., tokom postupka u bitnom je naveo, da je zaposlen kao ispektor za drumski saobraćaj u komunalnoj policiji B.Polje i sjeća se da je jednog dana pozvao njih ispektore njihov šef F.M. i to njega, O.V.a i Svetislava P.a, a tom prilikom su bili prisutni i predstavnik firme ŽV K.Ž.o, a bio je i predstavnik firme V. Š., i zna da je bila tema razgovora vezano za linije Bijelo Polje – Stožer – Gorice, a svih detalja se ne može sjetiti. Zna da je bilo razgovora nešto da oni štite interes firme Š.a, a zna i da je bilo pitanje od strane F.a postavljeno K.Ž.u da kaže ispektora koji mu je rekao da šef F.M. ima interese da štiti Š.a, tada Ž. nije ništa rekao i nije kazao da mu je neko od ispektora bilo šta rekao. Na pitanje privatnog tužioca jeli poznato svjedoku da on ima interes da štiti Š.e a da mu on za to daje pare, odgovorio je, da je on čuo priču da je Ž. rekao F.u te riječi, a to je čuo od svojih kolega i od šefa F.M.a a to je čuo i od M.a R.a, a to je samo čuo u priči a nezna kada i dali mu je isti to rekao. Zna da ih  je F.M. vezano za to i zvao na sastanak. </span>
</p>
<p class="p4"></p>
<p class="p4">
<span>Saslušani svjedok V.D.o tokom postupka u bitnom je naveo, da konflikt koji se desio u kancelariji – službenim prostorijama Komunalne policije Opštine B.Polje u prostoriji rukovodioca Saobraćajnog odjeljenja saznao je naknadno nakon tog dogadjaja, dali se to desilo ili nije on to nezna. Kasnije toga dana misli da je bio 05.08. 2009.godine, imao je razgovor sa njegovim bratom V.m i rukovodiocem odjeljenja za saobraćaj F.M.om. Predmet je bio jedan dopis od strane K.a odnosno firme ŽV po pitanju linije koliko je on shvatio za Stožer i misli da je  ta linija održavana preko firme V.a. On je istakao V. ono što je rekao i Ž.u u razgovoru, bila je nedjelja ne sjeća se koji je vremenski interval bio a činimuse nešto oko 12 h, zvao ga je po pitanju ove linije za Stožer a on se ne sjeća dali je to S. ili ko drugi na toj liniji, da oni nemaju pravo da obavljaju linijski saobraćaj subotom i nedjeljom ovi iz V.a. On je istakao da je gledao akt Sekretarijata za urbanizam odnosno to je ovjereni akt koji je dostavio po redu vožnje V. ovjeren od strane Sekretarijata za finansije i odgovornog radnika koji radi na tim poslovima i pečat tog sekretarijata. Rekao mu je gledajući taj akt koji je izdala ovlašćena služba, da on ima pravo da obavlja i subotom i nedjeljom. Da li je nadležni sekretarijat postupio u skladu sa tenderom koji je objavljen i taj red vožnje ovjeren u skladu, to nezna jer je to nadležnost organa koji je to  izdao, jer je to javna isprava koja dok se ne dokaže suprotno je validna. U tom dijelu oni kao ispekcija nijesu ulazili a da oni mogu zatražiti kod nadležnog sekretarijata da li je ta isprava zakonita, dali je u skladu sa tenderskom dokumentacijom i tom linijom koja je predvidjena do Stožera.Sa V.m je razgovarao pošto je dostravio dopis rukovodiocu za saobraćaj podnosiocu zahtjeva ŽV, i taj odgovor je išao u tom pravcu i ako se dobro sjeća da je rekao da je zajedno sa tim odgovorom nije siguran dali je poslat ovaj akt od sekretarijata za finansije. To je po njemu bio glavni problem tih dešavanja, dali je to bio glavni uzrok ovo što se desilo ili se nije desilo u kancelariju on to nezna. Na pitanje punomoćnika privatnog tužioca,  dali je tog dana kod svjedoka došao sa V.m i njegov brat Ž., odgovorio je nije. Dalje na pitanje dali se tom prilikom V. u ime svog brata izvinjavao u ime njegovo, odgovorio je ne sjeća se. </span>
</p>
<p class="p4"></p>
<p class="p4">
<span>Saslušani svjedok L.S. tokom postupka u bitnom je naveo,  da je njega zamolio V. brat okrivljenog da nazove M.a F.a s obzirom da imaju problema u održavanju linija na relaciji Bijelo Polje – Kovren. On je nazvao M.a i rekao mu telefonom vezano za to, i mogu li ponovo da se sastanu da bi razgovarali, medjutim, M. mu je rekao da je on odlučio da pokrene tužbu jer je bio vrijedjan od strane K.Ž.a i nije došlo do razgovora. S obzirom da mu je bilo stalo jer mu je M. kolega, a Ž. isto tako i drug i prijatelj pokušao je još jednom preko njegovog kuma M.a R.a da i on nazove M.a da bi popričali i da bi se dogovorili, medjutim, poslije razgovora sa M.om, M. mu je rekao da je M. odlučio da podnese tužbu i tako se to završilo. Ističe da kada ga je nazvao K.V. nije ga konkretno upoznao o čemu se radi. Na pitanje punomoćnika priv.tužioca jeli svjedok u saznanju da je to zvanje bilo da sjednu u kafanu poslije podizanja tužbe da bi F. povukao tužbu, odgovorio je nije znao dali je F. podnio tužbu, a tada mu je lično rekao da će da podnese tužbu iz razloga što je vrijedjan od strane K.Ž.a. Na pitanje branioca okrivljenog kada ga je zvao V. jeli ga zvao da posreduje kod F.a u vezi problema u saobraćaju ili oko neke svadje, odgovorio je, on je sjedio u kafani ''Novo prevoz'' i sanjim su bili R.L., N.K.i braća K. i oni su ga upoznali da su K.i bili na sastanku kod M.a, i da M. nema razumijevanja vezano za linije Bijelo Polje – Kovren i tada je u jednom momentu rekao M., ako je da su bili grubi ili drugačije da se mogu dogovoriti a svih detalja se ne može sjetiti a on nije znao dali je bilo vrijedjanja ili nije. </span>
</p>
<p class="p7"></p>
<p class="p2">
<span>Cijeneći izvedene dokaze pojedinačno i u kontekstu i dovodeći ih u vezu sa odbranom okrivljenog shodno čl. 360. st. 2. ZKP-a, sud je utvrdio činjenično stanje kao u izreci ove presude. </span>
</p>
<p class="p2"></p>
<p class="p2">
<span>Naime, iz izvedenih dokaza, tačnije odbrane okrivljenog K.Ž.a i iskaza svjedoka K.V.a, koje je sud djelimično prihvatio, te iskaza svjedoka R.M.a i priv.tužioca F.M.a, koje je sud prihvatio kao jasne, uvjerljive i podpune, utvrdjeno je da dana 05.08.2009.godine u kancelariji Komunalne inspekcije Opštine Bijelo Polje došli su K.Ž.o, koji je vozač kod firme ŽV, čiji je vlasnik K.V. a po predhodnom dogovoru sa glavnim ispektorom za Drumski saobraćaj u Opštini B.Polje F.M.om, kojom prilikom je bio prisutan i inspektor u službi komunalne inspekcije Opštine B.Polje R.M.. A povod dolaska K.Ž.a i V.a je obavljanje razgovora vezano za drumski – linijski saobraćaj Bijelo Polje – Gorice i Bijelo Polje – Stožer. U tom razgovoru Ž. i V. su izrazili nezadovoljstvo a obzirom da su tvrdili da Firma V. nepoštuje red vožnje na navedenim linijama. A da im je F.M. kao glavni ispektor kazao i dao odgovore po njihovim prijavama da je kontrolisao te linije i da je sve uredu a što Ž. tvrdi da nije tačno. Tako da je tokom daljeg razgovora došlo do žučnije rasprave izmedju F.M.a s jedne strane i K.Ž.a i V.a s druge strane. Kada je u jednom momentu okrivljeni K.Ž.o rekao F.M.u '' da mu je jedan od inspektora za drumski saobraćaj rekao da On( F.M.) ima interesa da štiti Š.e, a da zato Š. daje novac''. A F. je u tom momentu odgovorio '' Š. mi daje pare isto kao što mi i ti daješ''. A tada je K.Ž.o pitao R.M.a koji je bio prisutan, dali je čuo šta je rekao F. i pošto mu je ovaj svjedok odgovorio da jeste, Ž. je kazao '' bićeš mi svjedok na Sudu''. Nakon toga je nastavljen razgovor izmedju F.a i K.a, kada je K.Ž.o opet ponovio riječi '' da F.M. ima interesa da štiti Š.e i da mu oni zato daju pare''. Poslije čega je F. tražio da K.Ž.o i V. napuste kancelariju što su oni i uradili. Nakon nekoliko dana tj. 08.08.2009.godine, F.M. je organizovao sastanak na koji su bili prisutni i inspektori V.O ., Š.N., P.S. a takodje su bili pozvani Š. V.a predstavnik firme V. i okrivljeni K.Ž.o, a vezano za činjenicu tj., da se utvrdi koji od ispektora rekao okrivljenom K.Ž.u da priv.tužilac F.M. ima debeli interes da štiti firmu Š.a – V.. Te K.Ž.o na tom sastanku nije pomenuo nijednog od ovih inspektora, tj. nije se ništa izjasnio ali je rekao da će to da dokaže na sudu i da je znao da će na sastanku prisustvovati Š. nebi došao. </span>
</p>
<p class="p2"></p>
<p class="p2">
<span>Dakle, nesporno je da je kritičnom prilikom okrivljeni K.Ž.o, uputio verbalne uvrede, naznačene inkriminacije privatnom tužiocu. Tako da je isti uvrijedio privatnog tužioca na način bliže opisan u izreci presude, vrijedjajući ga naznačenim inkriminacijama u namjeri da se tim riječima napadne čast i ugled privatnog tužioca. To sud zaključuje da se na osnovu subjektivnog shvatanja oštećenog – privatnog tužioca i objektivnog shvatanja časti i ugleda preduzetim činjenjem u naznačeno vrijeme i na opisan način okrivljeni je imao namjeru da privatnog tužioca uvrijedi i da on to osjeti kao povredu svog dostojanstva. Po mišljenju ovog suda u preduzetim radnjama okrivljenog su sadržani svi elementi bića krivičnog djela uvrede iz čl. 195. st. 1. KZ CG. A zaključak slijedi iz činjeničnog opisa inkriminacija tj.,upućivanja navedenih uvreda, gdje je okrivljeni postupao s umišljajem u namjeri vrijedjanja priv.tužioca, zbog čega ga je sud oglasio krivim.</span>
</p>
<p class="p2"></p>
<p class="p2">
<span>Ovaj sud nije prihvatio navode odbrane okrivljenog u dijelu u kojem tvrdi da dana 05.08.2009.godine u kancelariji privatnom tužiocu nije ništa rekao, tj., izgovorio riječi koje se navode u privatnoj tužbi. Ovo sa razloga što ovakvi navodi okrivljenog, po ocjeni ovog suda su usmjereni na izbjegavanje ili pak umanjenje sopstvene krivice a i opovrgnuti su izvedenim dokazima. Prije svega iskazima svjedoka R.M.a koji je bio prisutan kritičnom dogadjaju i koji je sud prihvatio kao jasan i uvjerljiv i kao takav neusmjeren na otežavanje ili olakšavanje bilo kog od učesnika u postupku ( okrivljenog ili privatnog tužioca ). </span>
</p>
<p class="p2"></p>
<p class="p2">
<span>Takodje, sud nije prihvatio iskaz svjedoka K.V.a u dijelu u kojem tvrdi da u razgovoru u kancelariji privatnog tužioca, okrivljeni K.Ž.o kritičnom prilikom nije rekao da mu je neko od ispektora za drumski saobraćaj '' kazao da F.M. od Š.a uzima novac, i da on to radi zbog toga''. Naime, ovaj svjedok je brat okrivljenom, te je jasno da je na ovaj način tj., ovakvim svjedočenjem želio da pomogne – olakša krivicu okrivljenom.</span>
</p>
<p class="p2"></p>
<p class="p2">
<span>Isto tako ovaj sud je cijenio i ostale izvedene dokaze – iskaze svjedoka Š. V.e, O.V.a, P.S.a, Š.N.a, V.D.a i L.S.a, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari. Ovo kad se ima u vidu to da ovi svjedoci nijesu bili prisutni kritičnom dogadjaju i isti su iznosili činjenice vezano za dešavanja koja su kasnije saznali iz priča od drugih lica, tako da vezano za konkretan dogadjaj nijesu se mogli ni izjasniti. </span>
</p>
<p class="p1"></p>
<p class="p2">
<span>Za konkretno krivično djelo u Krivičnom Zakoniku CG, propisano je da će se učinilac kazniti novčanom kaznom od 1.200  do 4.000. eura. </span>
</p>
<p class="p2"></p>
<p class="p2">
<span>Prilikom odlučivanja o vrsti i visini kazne, sud je imao u vidu sve okolnosti koje su od uticaja da kazna bude veća ili manja shodno čl. 42. KZ CG, pa je na strani okrivljenog našao olakšavajuće okolnosti, da se radi o  porodičnoj osobi, ocu troje maloljetno djece, koje je okolnosti u njihovoj sveukupnosti cijenio kao naročito olakšavajuće, te je okrivljenog osudio na novčanu kaznu preciziranu izrekom presude, a ovo primjenom čl. 45 i 46. st. 1. tač. 7. KZ CG. Sud smatra da će se i sa ublaženom kaznom u konkretnom slučaju postići svrha kažnjavanja predvidjena čl. 32. u vezi čl. 4. st. 2. KZ CG. Ranija osudjivanost okrivljenog nije imala uticaja na drugačije odlučivanje, obzirom na protek vremena od ranije osude ( proteklo više od 11.godina ). </span>
</p>
<p class="p2"></p>
<p class="p4">
<span>Sud je obavezao okrivljenog da plati ovom sudu na ime paušala iznos od 30 € /trideset eura/, shodno čl. 199. ZKP-a, kao i na ime troškova krivičnog postupka ( taksa na presudu ) u iznosu od 25,00 € ( dvadesetpet  eura), kao i troškove privatnom tužiocu  u iznosu od 165,00 €, a koji troškovi se odnose na ime troškova punomoćnika privatnog tužioca i to za pristup na glavni pretres, odsustvo iz kancelarije i taksu na tužbu,  shodno čl. 202. ZKP-a. </span>
</p>
<p class="p2">
<span>Shodno čl. 212. ZKP-a, privatni tužilac F.M., radi ostvarivanja imovinsko pravnog zahtjeva upućuje se na parnicu.</span>
</p>
<p class="p2">
<span>Sa iznijetih razloga a shodno čl. 364. ZKP-a, odlučeno je kao u izreci presude.</span>
</p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p8">
<span class="s1">Dana :  22.01.2010. godine</span>
</p>
<p class="p8"></p>
<p class="p4">
<span class="s1">Zapisničar,							     S u d i j a,</span>
</p>
<p class="p4">
<span class="s1">Ljiljana Popović s.r.    		              	         Rahmo Banda s.r.</span>
</p>
<p class="p4"></p>
<p class="p9"></p>
<p class="p10"></p>


</body>
K.br.192/10<br>
<div style="text-align: center;">
	U IME NARODA</div>
<br>
<br>
VIŠI SUD U PODGORICI, kao prvostepeni, u vijeću sastavljenom od sudije Vesne Moštrokol, kao predsjednika vijeća, sudije Dejana Dragovića i sudija porotnika Dobrice Pavićević, Velimira Vlahovića i Strašimira Dašića, kao članova vijeća, uz učešće Anke Raković, kao zapI.čara, u krivičnom predmetu optuženog B. I., iz Podgorice, kojeg po službenoj dužnosti brani M. H., advokat iz Podgorice, optuženog D. Š., iz Podgorice, kojeg po službenoj dužnosti brani M. C., advokat iz Podgorice i maloljetnog D. S., iz Podgorice, kojeg po službenoj dužnosti brani M. Đ., advokat iz Podgorice, po optužnici i predlogu za kažnjavanje Višeg državnog tužioca u Podgorici, Kt.br.87/10 od 15.07.2010.godine, koju je na glavnom pretresu zastupao Veljko Rutović, zamjenik Višeg državnog tužioca u Podgorici, po održanom glavnom pretresu sa kojega je isključena javnost, započetom dana 04.05.2011.godine, završenom 30.06.2011.godine, nakon tajnog vijećanja i glasanja, donio je dana 30.06.2011.godine, a 08.07.2011.godine, javno objavio<br>
<br>
<div style="text-align: center;">
	P R E S U D U</div>
<br>
<div style="text-align: center;">
	I</div>
<br>
<br>
Optuženi:<br>
<br>
1. B. I., rođen …, državljanin Republike Srbije, po zanimanju radnik, zaposlen kao privatnik, oženjen, otac šestoro maloljetne djece, završio četiri razreda osnovne škole, lošeg imovnog stanja, neosuđivan, lišen slobode u periodu od 23.04.2010.godine do 24.04.2010.godine<br>
<br>
2. D. Š., rođen …, držaljanin Crne Gore, zaposlen kao radnik preduzeća “Voli”, otac dva maloljetna djeteta, nepismen, lošeg imovnog stanja, neosuđivan, lišen slobode u periodu od 23.04.2010.godine do 24.04.2010.godine<br>
<br>
Na osnovu čl.363 tač.3 Zakonika o krivičnom postupku<br>
<br>
<div style="text-align: center;">
	OSLOBAĐAJU SE OD OPTUŽBE</div>
<br>
<br>
Kojom je predstavljeno da su:<br>
<br>
Dana 23.04.2010.godine, oko 23 časa, u mjestu Tuzi, Opština Podgorica, djelujući u grupi, upotrebom sile i prijetnje da će neposredno napasti na život oštećenih Č.K. i G. V., oduzeli tuđe pokretne stvari u namjeri da njihovim prisvajanjem sebi pribave protivpravnu imovinsku korist, na način što su presreli oštećene koji su se kretali ulicom i tražili im telefon, pa kako im oštećeni nijesu dali telefon, to su ih optuženi B. I., D. Š. i maloljetni D. S., fizički napali udarajući ih otvorenim šakama i stisnutim pesnicama i nogama po glavi i tijelu, nanoseći im lake tjelesne povrede i to G.V. u vidu nagnječine glave i tijela, otoka oba jagodična predjela ličnog dijela glave, krvnog podliva oko oba očna predjela lica i otoka obije usne spoljašnjeg usnog otvora, a Č. K. u vidu otoka crveno modre boje u predjelu desnog oka, kao i oguljotine na čelu i nosu, nakon čega G.V. oduzimaju mobilni telefon marke “Samsung”, koji je pronađen i oduzet od maloljetnog D. S., kao i novčanik u kojem se nalazilo 40 €, a K. Č. mobilni telefon nepoznate marke i 20 €<br>
<br>
- čime bi izvršili krivično djelo razbojništvo iz čl.242 st.4 u vezi st.1 Krivičnog zakonika.<br>
<br>
Troškovi krivičnog postupka padaju na teret budžetskih sredstava suda.<br>
<br>
Oštećni G. V. upućuje se na parnicu da u istoj ostvari imovinskopravni zahtjev.<br>
<div style="text-align: center;">
	II</div>
<br>
Prema maloljetnom:<br>
<br>
D. S., rođenom …, državljaninu Crne Gore, nezaposlenom, nepismenom, lošeg imovnog stanja, ranije neosuđivanom,<br>
<br>
Na osnovu čl.499 st.2 u vezi čl.363 tač.3 Zakonika o krivičnom postupku<br>
<div style="text-align: center;">
	OBUSTAVLJA SE POSTUPAK</div>
<br>
<br>
Troškovi krivičnog postupka padaju na teret budžetskih sredstava suda.<br>
<br>
<div style="text-align: center;">
	O b r a z l o ž e nj e</div>
<br>
Optužnicom i predlogom za kažnjavanje Višeg državnog tužioca u Podgorici, Kt.br.87/10 od 15.07.2010.godine, optuženim B. I., D. Š.u i maloljetnom D. S.ju stavljeno je na teret izvršenje krivičnog djela razbojništvo iz čl.242 st.4 u vezi st.1 Krivičnog zakonika (KZ). Zastupnik optužnice i predloga za kažnjavanje je iste činjenično precizirao prilikom davanja završne riječi i pri tako preciziranoj optužnici i predlogu za kažnjavanje ostao u cjelosti do kraja glavnog pretresa, predlažući da sud optužene oglasi krivim, a maloljetnika kazni po zakonu.<br>
<br>
Optuženi B. I. je u pretkrivičnom postupku naveo da ga je, dana 23.04.2010.godine, oko 00,30 časova, telefonom pozvao D. B. i rekao mu da su njegovog sina O. napala dva Albanca, kod firme “Kovači“, u Tuzima, gdje radi kao čuvar magacina. On je odmah, sa bratom od ujaka, D. Š., vozilom „Mercedes 123“, bijele boje, otišao do Tuzi. Po dolasku, primijetio je da se O. prepire sa dva Albanca, a čuo je da mu njih dvojica prijete na albanskom i da se gurkaju. Na tom mjestu dolazi i do fizičkog obračuna između njega, Š. i O. sa ovom dvojicom. Jedan od njih se odmah dao u bjekstvo, dok je drugi ostao i njih trojica su istom zadali više udaraca stisnutim pesnicama u predjelu glave i tijela, dok ovaj nije pao, nakon čega su mu i tada zadali nekoliko udaraca, ali isti nije izgubio svijest, već je počeo da bježi, sve dok ga nije zustavila policija, koja je naišla, jer su vidjeli da je sav krvav. Ovom Albancu nijesu tražili novac, niti mu je iko od njih trojice uzeo novac, već su došli da odbrane O.. D. S. je kasnije, na mjestu njihovog fizičkog obračuna, našao mobilni telefon „Samsung“, crne boje i predao ga njegovom sinu B. V..<br>
<br>
Na saslušanju kod istražnog sudije, optuženi je naveo da je kritičnog dan bio sa Š. kod rođaka na Koniku, a inače žive u Tuzima. D. B., otac S. i O., koji radi kao čuvar jedne kovačnice u Tuzima, je telefonom pozvao Š. i rekao mu da su neki Albanci, kod te kovačnice napali njega, O. i njegovu ženu Elfiju i da su im tražili cigarete. On i Š. su došli u Tuzi, kod kovačnice, kad im je S. pokazo trojicu Albanca, za koje je rekao da su ih napali. On i Š. izlaze iz vozila, a do njih dolazi i O.. Š. je potrčao i uhvatio jednog od ove trojice i udario ga dva-tri puta, dok su ostala dvojica pobjegla. Potom je prišao i on, odvojio Š. od Albanca, ali je i on istom zadao dva-tri šamara i odgurnuo ga, nakon čega je ovaj Albanac pobjegao. Dok je isti bježao, a tom prilikom je i padao, naišla je policijska patrola i zaustavila ga, jer je bio krvav od Š. udaraca. I O. je udarao ovog Albanca, ali niko, ni njemu, ni ostaloj dvojici, nije tražio novac, niti su ih napali zbog novca, već da bi odbranili O.. Dok su bili u policiji, ovaj Albanac se pitao gdje mu je telefon, a on je tada saznao da je S., na mjestu gdje su se tukli, našao telefon, a potom ga dao njegovom sinu V., a na traženje policije V. ga je donio. On nije vidio taj telefon. Tačno je da je ovaj Albanac tražio da mu se vrate pare, ali on ne zna o kojim parama je riječ, ko ih je uzeo i kad, ali se sjeća da mu je, tu u policiji, O. davao njegove pare, govoreći mu „evo, ti moje pare“, ali policija nije dozvolila Albancu da ih uzme.<br>
<br>
Na glavnom pretresu optuženi je naveo da, kada je Š. izašao iz kola, a u Tuzi su došli&nbsp; njegovim vozilom “Pežo 104”, jedan od ona tri Albanca ga je gađao kamenom i pogodio ga u ruku, a onda je Š. krenuo da se fizički obračunava sa istim, dok su druga dvojica pobjegla. Nakon fizičkog obračuna vidio je da Š. ima povredu na ruci od onog kamena. Ne zna ništa o telefonu i parama koje su navodno nestale. On i Š. su ostali ispred radnje “Kovači”, gdje je O. radio kao stražar i tu ih je zatekla policija, koja je došla odmah pošto je onaj Albanac pobjegao i to zajedno sa njim, jer su ga sreli na putu. Isti je imao pvredu na licu i bio malo krvav, ali u toku sukoba nije padao na zemlju.&nbsp; Inače, kad su došli ispred stražarnice u Tuzima, sa O. je bio i D. S.. S. uopšte nije učestvovao u sukobu sa ovim licima iz Albanije, već su smo on i Š. imali fizički kontakt, i to samo sa jednim od njih, jer su druga dvojica pobjegla. Ne zna što je S. radi dok se on sa Š., sukobio sa onim Albancem. Nije vidio da je isti udarao onog Albanca, niti je bio pored njih već na nekih 10 metara. Osim S., prisutni su bili i D. O., D. E., majka S., a njih troje su zatekli kod stražarnice. U policiji su bila prisutna sva tri Albanaca koja su vidjeli kod radnje “Kovači”. O. je bio otišao do njegove majke da uzme pare, a potom došao i nudio ovoj dvojici Albanaca 40 €, jer su Albanci tvrdili da su im uzeli telefon i novac, iako im oni nijesu uzeli ništa. Albanca kojeg su tukli, vidio&nbsp; je i u sudu kada je davao izjavu, a nakon toga su ga poveli u kuću optuženog Š., kupili mu novi telefon za 80 €, ugostili, pa je čak i prespavao kod njih, nakon čega je otišao i više ga nikad nijesu vidjeli. Bio je u kući kod D. Š.. Telefon su mu kupili svi zajedno, on, Š., Š. otac i S., i to zato što mu nijesu vratili njegov telefon u policiji. Ovom Albancu nijesu davali pare.<br>
<br>
Objašnjavajući razlike u odnosu na iskaze u pretkrivičnom i istražnom postupku, optuženi je naveo da je u svađi i tuči sa ovim Albancem učestvovao i D. O., ali se on izvukao, a on i Š. su nastradali. On nije stisnutom pesnicom udarao ovog albanca, već mu je opalio samo dva-tri šamara i gurnuo ga da bježi. Nije tačno da je isti padao i da su ga udarali dok je bio na zemlji. To nije ni rekao u policiji, a zašto to stoji u zapisniku ne zna. Isti mu nijesu ni dali da pročita, prije nego ga je potpisao, a mislio je da su u istom naveli samo ono što je on rekao. Nije vidio da je onaj Albanac, dok je bježao, padao, jer je uhvatio Š. da ga razdvoji i držao ga, a ne zna zašto tako stoji u&nbsp; izjavi koju je dao istražnom sudiji. Š. ima svoje auto, “Mercedes 200”, ali te večeri su došli njegovim pežoom. Osim pežoa, on ima još jedno auto, “Mercedes 123”, bijele boje, i to vozilo je bilo na stražarskom mjestu gdje je radio D. O., jer mu ga je dao da u njemu spava dok obavlja posao. Kad je došla policija nije mogao da upali pežoa, pa su mercedesom i pošli do policije, ali mu nije jasno zašto su u policiji naveli da je došao mercedesom, a očigledno su ga pogrešno shvatili.<br>
<br>
Branilac optuženog je u završnoj riječi predložio da sud optuženog oslobodi od optužbe, smatrajući da nije dokazano da je isti izvršio krivično djelo za koje se tereti, a ukoliko sud bude smatrao drugačije, ukazao je na olakšavajuće okolnosti na strani optuženog koje bi trebalo uzeti u obzir prilikom odmjeravanja kazne. Optuženi je prihvatio završnu riječ svog branioca, nemajući šta da doda.<br>
<br>
Optuženi D. Š. je u policiji naveo da je kritične večeri bio kod svog strica, B. D., zajedno sa optuženim B. I. Negdje oko 01 čas, B. je pozvao sin, a njegov brat od strica, O., i rekao da su njega i njegovog brata S. napala tri Albanca. On i I. su došli do firme “Kovači”, gdje O. radi kao čuvar, kad su primijetili da su se dva Albanca udaljila, dok je ostao jedan, koji je, kad su mu prišli, počeo da prijeti i da psuje, pa ga je on četiru puta udario stisnutom pesnicom, i to dva puta u lice, a po jednom u ruku i leđa, a nekoliko puta ga je udario i optuženi B.. Ovaj Albanac je potom pobjegao, a vjerovatno mu je tada i ispao mobilni telefon, mada to nije vidio, ali je isti pronašo S. i dao ga B. V., da bi ga ovaj vratio vlasniku. Niko od njih od onog Albanca nijesu tražili novac ili kakvu drugu vrijednu stvar.<br>
<br>
Optuženi je na saslušanju pred istražnim sudijom naveo da je sa ujakom B. I. bio kod strica B.. Dok su jeli, zvao je njegov brat od strica, O. i rekao da su ga napali šiptari i tražili mu travu. Tada su oni, vozilom optuženog Bajre, pošli do kovačnice gdje O. radi kao noćni stražar. Tamo su bili, osim O., i njegova majka E. i brat S., inače njegov drugi brat od strica, koji ima 15 godina. Kad su izašli iz vozila O. im je pokazao na tri momka koji su stajali preko puta radnje “Kovači” i za koja je rekao da su ga maltretirali. On i B. su prešli ulicu i uputili se ka njima, da bi od njih trojice, dvojica pobjegla, dok su jednog uhvatili i bili, i to sva trojica, on, optuženi B. i O.. Potom je ovaj Albanc krenuo da bježi, kada je pao, ali ga više nijesu udarli. Nakon toga je ustao i krenuo prema Tuzima, da bi ga srelo vozilo policije, a potom su došli do radnje i sve ih povezli u stanicu. U policiji je Albanac tražio telefon i 40 €, za koje je rekao da su mu nestali. Otkrilo se da je taj telefon S. našao na mjestu gdje je ovaj Albanac pao, a u policiju, na njihovo traženje, ga je donio V., sin optuženog B. I.. Oni nijesu nikog napali da bi uzeli telfon i pare, već su došli da brane O., koji je sebe izvukao a njih uvalio.<br>
<br>
Na glavnom pretresu optuženi je naveo da je sa ujakom B. I., te večeri bio kod sestre na Koniku, a onda su pošli kod njegovog strica u Tuzima. Negdje oko ponoći, telefonom je D. M., njegovog brata od strica, pozvao rođeni brat, a njegov brat od strica, D. O., koji radi kao stražar u radnji “Kovači”, u Tuzima i rekao da ima neke probleme na radnom mjestu sa nekim albancima koji mu traže “travu”. On i ujak su, vozilom optuženog B., “Mercedes 123”, došli ispred radnje, gdje su zatekli O., D. S. i njegovu majku D. E. i neka tri Albanca. Između njih nije bilo fizičkog kontakta, već su bili udaljeni jedni od drugih, odnosno ovi Albanci su bili preko puta radnje, sa druge strane ulice. Kad su njih dvojica izašli iz vozila, krenuli su da prelaze ulicu, a sa njima su krenuli O. i S.. Dva Albanca su krenula u njihovom pravcu, a onaj treći je pobjegao. Njemu je prišao jedan od ovih Albanaca i jednim kamenom ga udario po ruci. Ni on, ni ujak prije toga ništa nijesu progovorili. On je onda, ovog Albanca udario tri puta pesnicom i to jedanput u predjelu glave, a dva puta u predjelu leđa. Potom je prišao ujak i dva-tri puta ga ošamario. I S. je prišao i ovog Albanca ošamario po licu. Potom je Albanac počeo da bježi, sapleo se i pao, a dok je ležao niko ga nije udarao. Prišao mu je S. i pomogao mu da ustane, a onda je ovaj Albanac nastavio da bježi. Od ova tri Albanca koje su zatekli, jedan je odmah pobjegao, a dvojica su ostala. Ovog drugog Albanca koji je ostao, optuženi B. je gurnuo i udario mu dva-tri šamara, nakon čega je i on pobjegao. U fizičkom sukobu sa Albancem koji je na kraju ostao, je učestvovao i O., koji ga je udario stisnutom pesnicom u predjelu leđa, ali je on njima poslije rekao da ga ne pominju i&nbsp; da ne govore da ga je i on udario, da ne bi izgubio posao. On nije ništa uzeo od ovih Albanaca, niti je imao tu namjeru, a sa njima je počeo da se tuče zato što ga je onaj jedan prvi napao i udario kamenom. U policiji je i rekao da ga je isti udario i da ima povredu, ali oni na to ništa nijesu rekli, a ne zna zašto to nije rekao istražnom sudiji. Nakon što su Albanci pobjegli, on je sa ujakom ostao ispred radnje, zajedno sa O., S. i njihovom majkom, da bi nakon 5-10 minuta došla policija u društvu onog Albanca sa kojim su se tukli, a koji je bio malo povrijeđen u predjelu lica. U stanici policije, isti je rekao da su mu nestali 40 € i telefon. Tada o tome nije ništa znao, da bi kasnije saznao da je telefon S. našao na zemlji i dao ga I. sinu. Dok su bili u policiji D. O. je onom Albancu&nbsp; nudio da mu da svoje pare i to 40, ali ne zna zbog čega. Albanca s kojim se tukao vidio je nakon četiri dana,&nbsp; jer su istog dana svi davli izjave, i tada je isti sam došao kod njih kući, a&nbsp; od komšija je kasnije čuo da se raspitivao gdje žive. Boravio je kod njih dva dana i tada su mu oni, za 40 € kupili i dali mobilni telefon, iako mu ga oni nijesu uzeli, a ovo zbog S. koji je našao taj njegov telefon i ponio ga u policiju, odakle ga nijesu vratili ovom Albancu. Njegov otac je Albancu dao 50 €, da bi ovaj otišao kući. Poslije toga više istog nije gledao. O. je onog drugog sreo negdje u gradu i rekao mu da dođe u sud da da izjavu. Ni njega poslije toga nije više gledao. O. je zvao i K. da dođe u sud. Sa ujakom je na Konik pošao ujakovim vozilom “Mercedes 123”, a sa Konika u Tuzi su došli istim vozilom, kao i iz Tuzi do prodavnice “Kovači”. Ujak ima i vozilo pežo, ali se tog dana koristio mercedesom. I O. je tada koristio taj mercedes. Kada je došla policija sa onim Albancem, zatekla je njega, optuženog Bajru, O., S. i njegovu majku&nbsp; E..<br>
<br>
Objašnjavajući razlike u svojim iskazima, optuženi je naveo da ranije nije pominjao da je S. prešao ulicu sa njima i ošamario onog Albanca, jer im je S. rekao da ga ne pominju i da ne govore da ga je i on udario.<br>
<br>
Branilac optuženog i sam optuženi su u završnoj riječi predložili sudu donošenje oslobađajuće presude, smatrajući da tokom postupka krivica optuženog nije dokazana.<br>
<br>
Maloljetni D. S. je u pretkrivičnom postupku naveo da je kritične večerio bio u Tuzima, kod radnje “Kovači”, gdje je pravio društvo bratu O. koji je u istom zaposlen kao noćni čuvar. Negdje oko 01,10 časova, na to mjesto su došla i dva Albanca i od O. tražili da im da jednu cigaretu, a on im je rekao da nema, nakon čega su mu ova dvojica tražili da im negdje nabvi džoint, pa pošto im je on rekao da ne može, isti su, u njihovom pravcu bacili po jedan kamen. O. je počeo da galami, a Albanci su pošli u obližnji park i zapalili vatru sa kartonom koji su uzeli ispred radnje. O. je potom, mobilnim telefonom, pozvao njihovog oca i rekao mu da su ih napala dva Albanca. Do njih su zatim došla njegova braća od strica i tetke, D. Š. i B. I., koji su bili kod njih u gostima. Čim su došli, počeli su da udaraju rukama i nogama, jednog od ova dva Albanca, dok je drugi u međuvremenu pobjegao. Prilikom fizičkog obračuna, ovom Albancu je ispao mobilni telefon, koji je on primijetio na zemlji tek po završetku tuče. Uzeo je taj telefon i dao ga B. V. da bi ga vratio vlasniku. O. nije učestvovao u fizičkom napdu, već je, kao i on, pokušao da ih razdvoji. Niko od njih nije tražio od Albanca novac ili drugu vrijednu stvar.<br>
<br>
U istrazi, maloljetnik je naveo da je u Tuzima, gdje inače i živi, kod kovačke radnje, pravio društvo svom bratu O., koji je noćni čuvar iste. Ne zna koliko je bilo sati, ali bilo je duboko u noć, kad su došla dva Albanca i tražili im marihuanu, ali su im oni rekli da nemaju, nakon čega su ih ovi albanci opsovali i počeli da ih gađaju kamenjem.&nbsp; Pričali su na albanskom. Njegov brat je pozvao Š. I I., njihove rođake, koji su ubrzo došli kolima, jer njih dvojica nijesu mogli da se biju sa ovim Albancima, koji su bili i jači od njih, jer je on mloljetan, a njegov brat je bolestan od srca. Š. i I. su se pobili sa Albancima, a on je bio prisutan i gledao. Kad se sukob završio, on je našao mobilini telefon i dao ga B. V., sinu I., koji je takođe bio tu. O., njegov brat, nije učestvovao u tuči, ali je pokušavao da ih razdvoji. Nakon tuče, jedan od ovih Albanaca je pobjegao. Nije tačno da je bilo ko od njih Albancima uzeo pare i telefon.<br>
<br>
Na glavnom pretresu, maloljetnik je naveo da je kritične večeri bio sa rođenim bratom O.om i majkom Elfijom ispred radnje “Kovači”, u Tuzima, gdje O. radi kao stražar. Pravili su mu društvo. Ne zna koliko je sati bilo, kada su im prišla dva Albanca i na albanskom jeziku ih pitali imaju li hašiš. On i O. su im rekli da nemaju, niti znaju šta je to, da bi Albanci počeli da ih gađaju kamenjem, a tada su bili su preko puta&nbsp; radnje, u jednom parku. O. je pozvao brata od strica, Š.. koji je, zajedno sa I. došao vozilom mercedes. Kada su izašli iz vozila, Albnaci su krenuli da gađu kamenjem i njih dvojicu. Pogodili su Š. u ruku. Potom je I. ošamario jednog od njih, i taj je odmah pobjegao, a Š. je ovog drugog udario pesnicom, a I. je i njega ošamario, nakon čega je Albanc pao, ali ga nijesu udarali dok je ležao, niti su se saginjali prema njemu, već su stajali pored njega. Nakon toga Albanac se podigao i pobjegao kroz onaj park. On je, zajedno sa O. i majkom, čitavo vrijeme stajao ispred radnje i nije se primicao. O. je pokušavao da razdvaja, ali se nije tukao, niti je koga udarao. Odmah je došla policija i zatekla ih pred radnjom, njega, majku, Š. i I.. Policajci su odveli Š. i I., jer im je Albanac, koji je bio i malo povrijeđen, rekao ko ga je napao. On je, nakon toga, kada je otišao u park da obavim nuždu, na mjestu gdje je bila tuča, našao jedan mobilni teleofon. Nije znao čiji je, ali je onaj Albanac pominjao neki telefon pred policijom, pa ga je on ponio i dao bratu od ujaka, I. sinu, B. V., da ga ponese u policiju. Nakon toga su i njega pozvali iz policije, da dođe i da izjavu. Niko od njih od Albnaca nije uzeo pare i telefone. Albanac je u policiji tražio da mu vrate telefon i 40 € i tada mu je O. nudio da mu da novi telefon i 40 €, ali to policija nije dozvolila. Nakon ove večeri, ovog albanca više nije gledao, a zna da je isti bio u kući kod Š. dva dana, ali ne zna zbog čega. Brat Š., M. je ovom Albnacu dao novi telefon i htio da mu da novac, ali on nije htio da uzme pare, već je uzeo samo telefon.<br>
<br>
Branilac maloljetnika je predložio da sud istog, u nedostatku dokaza, oslobodi od optužbe, koju završnu riječ je prihvatio i maloljetnik, nemajući šta da doda.<br>
<br>
Sud je na glavnom pretresu, u dokaznom postupku, izveo sljedeće dokaze: saslušao svjedoke D. E., D. M., D. O., B. V. i S. Lj.; na saglastan predlog stranaka pročitao iskaz svjedoka oštećenog K. Č. i svjedoka M. S.; shodno čl.345 st.1 tač.1 ZKP-a, pročitao iskaz svjedoka oštećenog G. V.; saslušao zakonskog zastupnika maloljetnog D. S., njegovog oca D. B.; pročitao službenu zabilješku Uprave policije - Područna jedinica Podgorica Ku.br.409/10 od 24.04.2010.godine potvrdu o privremeno oduzetim predmetima Uprave policije Područna jedinica Podgorica Ku.br.409/10 od 24.04.2010.godine, na ime maloljetnog D. S.; izvršio uvid u medicinsku dokumentaciju na ime oštećenog G. V. od 23.04.2010.godine; pročitao nalaz i mišljenje sudskog vještaka medicinske struke dr B. B. Ki.br.70/2010, od 09.06.2010.godine i neposredno saslušao ovog vještaka na glavnom pretresu; pročitao&nbsp; izvještaj JU Centra za socijalni rad za opštine Podgorica, Cetinje, Danilovgrad i Kolašin, br.03-3189 od 16.06.2010.godine i neposredno saslušao predstavnika Centra, M.L., na glavnom pretresu; pročitao izvod iz matičnog registra rođenih za maloljetnog D. S., izdatog u Podgorici, dana 10.09.2010.godine, pod brojem 09-UPI-202/10/44972; pročitao akta Mnistarstva pravde Republike Kosovo i dopis Opštinskog suda u Klini HPN.br.3375/10 od 09.12.2010.godine sa izvodom iz kaznene evidencije za optuženog B. I., te pročitao izvod iz kaznene evidencije za optuženog D. Š. i maloljetnog D. S., Uprave policije Područna jedinica Podgorica, od 28.07.2010.godine.<br>
<br>
Sud je putem međunarodne pravne pomoći, svjedoku oštećenom G. V., poslao poziv za glavni pretres koji je bio zakazan za 04.05.2011.godine. Postupajući po zamolnici suda, Ministarstvo pravde Republike Albanije je dopisom br.3278/1, od 23.03.2011.godine, obavijestilo ovaj sud da je svjedoku-oštećenom G. V. uručen pomenuti poziv, pa kako svjedok-oštećeni, iako je uredno obaviješten, nije pristupio na glavni pretres, dana 04.05.2011.godine, to je sud, bez saglasnosti branilaca optuženih i maloljetnika, pročitao iskaz ovog svjedoka, dat u istrazi, na zapisniku Kri.br.377/10, od 26.04.2010.godine, shodno odredbi čl.345 st.1 tač.1 ZKP, jer nema zakonskih mogućnosti da se obezbijedi prisustvo svjedoka-oštećenog, obzirom da se radi o licu koje je državljanin Republike Albanije.<br>
<br>
Svjedok-oštećeni G. V. je u istrazi naveo da je kritične večeri, sa drugom K. Č., negdje oko 23 časa, bio u restoranu kod S., u Tuzima, gdje inače večera. Kad je plaćao račun, vidio ga je jedan ciganin, momčić od 13-14 godina, garav, spuštene kose, kojeg je i ranije stalno gledao u Tuzima, a koji je takođe jeo u restoranu. Kod sebe je imao 45 € i taj novac je izvadio iz džepa, platio račun od dva eura, a kusur od tri eura stavio u džep, što je ovaj ciganin mogao da vidi. Napustio je restoran, krenuo u pravcu Božaja i kad je bio naspram radnje “Kovači”, naišao je crveni mercedes, iz kojeg su, pošto se zaustavio, izašli četiri lica i napala ga. Onaj momčić kojeg je vidio u restoranu nije bio među njima, niti ga je vidio kod radnje. Jedan ga je udario u predjelu grudi, od kojeg udarca je pao i više se ničeg ne sjeća. Kada je došao k sebi i krenuo je prema stanici policije da prijavi napad, i naišao na policijsko vozilo, koje je zaustavio, a policajcima rekao da su ga napali “cigani”. Isti su ga odveli do radnje “Kovači” i tamo im je pokazao lica koja su ga tukla. Na tom mjestu je bili i jedna starija žena, a bilo je možda i više lica, ali je on policiji samo pokazao ona koja su ga napala. K. Č. je, kad su izašli iz restorana, otišao u drugom smjeru, tako da je bio sam kad je došao do kovačke radnje. Ne zna kako mu je uzet telefon i novčanik sa novcem, a pasoš mu je bio u džepu. U policiji mu je vraćen telefon, a jedan od cigana mu je nudio 40 € da ne podnosi prijavu, o čemu su pričali na albanskom. Nakon toga su ga odveli u bolnicu, gdje je bio dva dana. Pošto je izašao, sreo ga je otac optuženog D., rekao mu da uđe u njegov kombi i odvezao ga kod njih kući. Bio je kao njihov talac, ubjeđivao ga da povuče prijavu i zaprijetio mu da ako dođe ponovo u sud, da će ga ubiti. Pridružuje se krivičnom gonjenu i postavlja imovinskopravni zahtjev.<br>
<br>
Svjedok-oštećeni K. Č. je u istrazi potvrdio da je, kritične večeri, sa drugom V. bio kod S. na večeri, gdje su pojeli dvije porcije pasulja, što je V. platio dva eura, a imao je sitan novac u vrijednosti od pet eura i novčanicu od sto eura. Nije vadio novčanik, već je iz džepa izvadio kovanicu od dva eura. Nakon toga su pošli u jednu kafanu i popili dvije kafe, koje je takođe platio V. onim sitnim novcem, da bi potom krenuli prema pansionu gdje spavaju. Kad su došli do radnje “Kovači” presreo ih&nbsp; je jedno sedam lica, među kojima je bila jedna žena, a jedan od njih je tražio V. da mu da mobilni telerfon da telefonira, što je ovaj odbio. Tada je on zadobio udarac otpozadi i ovih sedam muškaraca su prebili njega i V.. Od udaraca je pao u nesvijest. Na to mjesto su došla dva stražara sa pijace u Tuzima, nakon čega su ih ovi cigani prestali tući. Nije osjetio kada su mu uzeli telefon i 20 €, a nije moguće da mu je telefon i novac ispao, jer su ga udarali i hvatali za odjeću. Sjeća se da je V. pružao otpor, ali su uspjeli i njemu da uzmu telefon i novac. Pošto su prestali da ih tuku, V. je pošao u policiju, a on je pošao u pansion gdje spava, a nije htio da ide u policiju, jer nema pasoš. Ciganima koje su sreli nijesu tražili cigarete, ni marihuanu, a poznaju ih iz Tuzi, mada nikog od njih nije opazio u restoranu gdje su večerali, niti u kafiću u kojem su pili klafu.<br>
<br>
Oštećeni K. je na glavnom pretresu naveo da je kritične večeri bio sa drugom V. u jednoj kafani u Tuzima. Ručali su i pili, tako da su bili dosta pijani. V. je platio ručak i piće. Krenuli su pješke u pravcu hotela gdje su bili smješteni. Prolazeći pored radnje “Kovači”, ispred radnje su vidjeli optuženog D. Š. i maloljetnog D. S.. Š. je poznavao od ranije, iz viđenja, jer ga je sretao kroz Tuzi, pa je stao da se sa istim pozdravi, ali je V. Š. najprije tražio cigarete, a zatim je počeo da ih vrijeđa i psuje, jer je bio pijan i nije znao šta priča. Sva komunikacija između njih, i u tom trenutku i dalje, se odvijala na albanskom jeziku. Osim optuženog i maloljetnika, na tom mjestu su bila i još neka lica. Poslije V. psovanja došao je i ujak Š., optuženi B. I.. Pokušavao je da smiri V., ali je isti i dalje nastavio da psuje i vrijeđa, da bi u jednom momentu V. pesnicom udario Š. u predjelu lica, nakon čega je došlo do tuče između V.a, sa jedne strane, i Š., njegovog ujaka, optuženog B., i D. S.&nbsp; sa druge. Njih trojica su udarali V. rukama i to otvorenim šakama, od kojih udaraca, a više zato što je bio pijan, je isti pao na zemlju. Dok je V. bio na zemlji, Š. ga je jedanput udario nogom, a druga dvojica ga nijesu udarala i tu je prestao svaki sukob između njih. Niko od njih trojice se nije saginjao prema V. dok je ležao na zemlji, niti preturao po njegovoj odjeći, a nije primijetio ni da su od istog nešto uzeli. On mu je pomogao da ustane. Tada je V. bio uzeo jednu kamenicu, vjerovatno da sa njom gađa lica koja su ga napala, ali ga je on spriječio, nakon čega ga je odveo do njegove sobe, tamo ga ostavio i otišao u svoju sobu. V. je te večeri u džepu imao samo tri eura, koliko mu je ostalo kada je platio večeru i piće, a nije imao ni mobilni telefon. Ne zna da li je isti ranije imao mobilni telefon, ali te nedelje tokom koje su provodili vrijeme zajedno, zna da ga nije imao. Njemu tokom opisanih dešavanja nije nestao novac, ni mobilni telefon, koji uopšte i nema. Dva dana nakon ovog događaja sreo je V. koji mu je rekao da bio u sud da da izjavu i da i on treba da ode u sud, jer je u policiji ispričao da je bio sa njim te večeri, pa su mu policajci rekli da, kada ga sretne, kaže mu da dođe da da izjavu. Nije rekao zašto je onu trojicu prijavio policiji, a tada je primijetio da mu je oko modro. Isti se u međuvremenu oženio i živi u Albaniji. Nedjelju dana nakon predmetnog događaja sreo je Š., sjedio sa njim i pio kafu, ali mu isti nije pominjao V..&nbsp;<br>
<br>
Objašnjavajući razlike u kazivanju u odnosu na iskaz u istrazi, oštećeni je naveo da jeste dao izjavu u sudu, u prisustvu tumača za albanski jezik, ali događaj se dogodio kako je ispričao na glavnom pretresu, a nije umio da objasni zašto u njegovoj izjavi na zapisniku o saslušanju kod istražnog sudije stoji drugačije. Zapisnik jeste potpisao, ali sigurno nije rekao da su mu optuženi i maloljetnik, ispred kovačke radnje, oduzeli novac i telefon. Prilikom davanja te izjave jeste imao povrede u predjelu desnog oka, na čelu i na nosu, ali iste je zadobio 3-4 dana prije predmetnog događaja, dok je boravio u Albaniji. U Crnu Goru je došao prije tri dana i smješten je u Tuzima. Preko jednog druga iz Albanije, koji boravi u Tuzima, saznao je da Š. i njegovi rođaci imaju suđenje, pa je došao da kaže istinu. Ne pridružuje se krivičnom gonjenju i ne tražim naknadu štete. Naprotiv, traži da ih sud oslobodi.<br>
<br>
Svjedoci D. E., majka maloljetnog D. S., D. O., rođeni brat maloljetnog D. S., a brat od strica optuženog D. Š., D. M., rođeni brat optuženog D. Š., a brat od strica maloljetnog D. S. i B. V., sin optuženog B. I., a brat od ujaka optuženog D. Š. i maloljetnog D. S., koristili su se zakonskim pravom i nijesu svjedočili.<br>
<br>
Zakonski zastupnik maloljetnog D. S., otac D. B., naveo je da je u braku sa D. E. i da imaju devetoro djece. Najstarije ima 28 godina, a najmlađe 7 godina. S. je peti po redu. Supruga je domaćica, a on je zaposlen u preduzeću “Kovači”, gdje mjesečno zrađuje oko 300 €. Niko od djece ne radi, već ih on izdržava od te zarade. Žive u zajedničkoj porodičnoj kući u Tuzima, u kojoj je on vlasnik samo jednog odjeljenja, dimenzija 5x5 metara i svi žive u toj prostoriji. S. nije završio školu, a nije stekao ni osnovno obrazovanje, jer nije imao finansijskih mogućnosti da ga školuje. Isti sa stricem skuplja stari papir, željezo i ostali otpadni materijal koji prodaju. Do sada nikakvih problema sa S. nije imao, uvijek je bio dobro i poslušno dijete, čak i najmirnije dijete od svih devetoro. Nikada se nije svađao sa nekim, niti nešto loše napravio.&nbsp;<br>
<br>
Iz službene zabilješke Uprave policije Područna jedinica Podgorica proizilazi da je ista sačinjena povodom lišenja slobode i privođenja optuženih B. I. i D. Š., te da je u Filijalu policije Tuzi doveden i oštećeni G. V., koji je potom odveden do Hitne službe, a da je u Filijalu pristupio maloljetni B. V. i donio jedan mobilni telefon, nakon čega je u prostorije policije priveden i maloljetni D. S..<br>
<br>
Dakle, iz sadržine službene zabilješke sud je cijenio samo one činjenice i okolnosti koje se odnose na radnje koje su ovlašćeni policijski službenici, potpisnici zabilješke, preduzimali u okviru svojih službenih ovlašćenja, a ne i činjenice koje su isti saznali u postupku prikupljanja obavještenja kroz razgovor sa oštećenim i drugim licima, obzirom da se na tim činjenicama ne može zasnivati sudska odluka.<br>
<br>
Iz potvrde o privremeno oduzetim predmetima Uprave policije Područna jedinica Podgorica utvrđuje se da su ovlašćeni policijski službenici, od maloljetnog D. S., oduzeli mobilni telefon “Samsung SGH-C 160”, bez SIM kartice, koju potrvdu je potpisao D. O., njegov rođeni brat, dok je na samoj potvrdi konstatovano da je maloljetni D. S. nepismen.<br>
<br>
Svjedok M. S., službenik Uprave policije PJ Podgorica, Filijala Tuzi, se nije mogao sjetiti kada se desio predmetni događaj, ali se u vezi istog sjeća da je, zajedno sa kolegom Sošićem, obavljao poslove patrole po Tuzima. Bila je prošla ponoć, kada su od strane dežurne službe dobili obavještenje da je došlo do svađe i tuče u blizini pijace u Tuzima. Patrolirajući službenim vozilom, na jedno 20-ak metara od stanice policije, sreli su jedno lice albanske nacionalnosti koje je išlo u pravcu stanice, i primijetili da je isto imalo otok u predjelu desnog oka, koje mu je bilo zatvoreno. Isto im je prišlo i primili su ga u vozilo, a onda se uputili prema pijaci, u čijoj blizini, na trotoaru između pijace i prodavnice „Kovači“ su zatekli 4-5 mlađih osoba romske nacionalnosti, da stoje i piju pivo. Čini mu se da je među tim licima bio optuženi D. Š., jedna djevojčica i stražar ove kovačnice, dok optuženi B. I. i maloljetni D. S. nijesu bili među njima. Optuženi I., kojeg poznaje od ranije, je došao 5-6 minuta nakon njih. Potom su sva ova lica koja su zatekli doveli u stanicu policije da bi dali izjavu. Onog Albanca nijesu vodili kod ljekara, a ne zna da li mu je kasnije pružena medicinska pomoć. O predmetnom događaju je, sa kolegom, sačinio službenu zabilješku, a sjeća se da su od nekog lica oduzeli mobilni telefon i istom o tome izdali potvrdu. Nakon što je svjedoku predočena potvrda o privremeno oduzetim predmetima Uprave policije PJ Podgorica Ku.br.409/10 od 23.04.2010.godine, isti je potvrdio da je potpis na potvrdi, u rubrici „ovlašćeni policijski službenik“, njegov. Objasnio je da u praksi, kada privremeno oduzimaju predmet koji nastao ili je u vezi sa nekim krivičnim djelom od maloljetnog lica, to čine u prisustvu njegovog zakonskog zastupnika ili staratelja, koji i potpisuju potvrdu o privremenom oduzimanju, a da li je tako bilo u konkretnom slučaju, ne može se sjetiti.<br>
<br>
Svjedok S. Lj. se sjeća da je kritične večeri, sa kolegom M., patrolirao na području Tuzi. Bila je noć i bili su u blizini zagrade opštine u Tuzima, kad su vidjeli jedno lice koje je u predjelu glave imalo vidne povrede, koje su prema njegovom zapažanju bile velike. Radilo se o licu albanske nacionalnosti, sa kojim su pokušali da razgovaraju, mada su se teško sporazumijevali, ali su zaključili da ga je neko napao u blizni zgrade “Titeksa” u Tuzima. Lice su primili u službeno vozilo, a zatim krenuli u pravcu pomenute zgrade, da bi, u blizini iste, zatekli tri-četiri lica romske nacionalnosti. Preko puta zgrade “Titeksa” nalazila se prodavnica “Kovači” i koliko se sjeća, ova lica su zatekli ispred te prodavnice. Među njima je prepoznao optuženog B. I., kojeg zna kroz obavljanje službenih radnji, a nije mogao da se sjeti ko su bila ostala lica. Onaj Albanac im je pokazao lica koja su ga napala, ne sjeća se koliko njih, ali sva ta lica su uveli u službeno vozilo, zajedno sa oštećenim i sve ih odveli u stanicu policije, gdje su o događaju sačinili službenu zabilješku. Sjeća se i da je u stanici policije neko od roma donio jedan telefon, ali se ne sjeća da li je to bio neko od lica koje su zatekli ispred one prodavnice, ili drugo lice. Telefon je oduzet, o čemu je izdata potvrda. Prije nego su priveli lica romske nacionalnosti u stanicu policije, ista su, tu ispred radnje gdje su ih i zatekli i pretresli, i kod njih nijesu našli ništa, a da je bilo drugačije to bi sigurno konstatovali u službenoj zabilješci i izdali potvrdu o privremeno oduzetim predmetima. Objasnio je da prilikom privremenog oduzimanja predmeta od nekog lica, ako je isto punoljetno, ono mora potpisati potvrdu o privremeno oduzetim predmetima. U konkretnom slučaju maloljetno lice je donijelo telefon u stanicu policije, te su od njega isti i oduzeli, ali kako je bilo nepismeno, potvrdu je potpisao neko umjesto njega, misli njegov brat.<br>
<br>
Iz nalaza i mišljenja sudskog vještaka medicinske struke dr B. B., koji je dat na osnovu uvida u medicinsku dokumentaciju na ime oštećenog G. V. i spise predmeta, utvrđuje se da su kod oštećenog, prilikom urađenih ljekarskih pregleda, konstatovane povrede glave, i to: povredu ličnog dijela glave u predjelu obije jagodične regije lica, u vidu nagnječine kože i krvnih podliva kože oko oba očna predjela glave, nastale djelovanjem zamahnuto tupo-tvrde sile ravne površine slabijeg ili srednjeg inteziteta djelovanja, kojaje djelovala na glavu povrijeđenog najmnje u dva navrata, od naprijed, jedanput sa lijeve, a drugi put sa desne strane, s tim što je sila, prilikom djelovanja na lijevi jagodični predio glave bila intezivnijeg karaktera, dovodeći do nagnječenja kože i mekog potkožnog tkiva, sitnih krvnih sudova kože i nastanka krvnih podliva kože kapaka lijevog oka, a ove povrede su mogle nastati djelovanjem zamahnute šake i slično;povredu ličnog dijela glave, u vidu otoka kože čeonog predjela i predjla glave u desnom slepoočnom dijelu kosmatog dijela glave, nastala djelovnjem zamahnute tupo-tvrde sile ravne površine slabijeg inteziteta djelovanja, koja je djelovala na glavu povrijeđenog najmanje u dva navrata od naprijed, lako odozgo i nešto više sa desne strane, a ista je mogla nastati djelovanjem zamahnute šake, zamahnute noge i slično; povredu ličnog dijela glave, u vidu nagnječine nosne piramide i otoka obije usne spoljašnjeg usnog otvora, nastala djelovanjem zamahnute tupo-tvrde sile ravne površine slabijeg inteziteta djelovanja, koja je djelovala na glavu povrijeđenog u jednom navratu, od naprijed i lako odozdo, dovodeći do nagnječine kože, koja je takođe mogla nastati djelovanjem zamahnute šake, zamahnute noge i slično. Sve povrede su nastale kratko vrijeme jedna za drugom, dok se o redosljedu njihovog nastajanja ne može sa sigurnošću govoriti, a koje povrede, pojedinačno i u svom zbiru, predstavljaju laku tjelesnu povredu. Saslušan na glavnom pretresu, sudski vještak je u cjelosti ostao pri citiranom nalazu i mišljenju i dodao da je povreda opisana pod brojem I u nalazu i mišljenju mogle nastati i zamahnute otvorene šake (šamarom), ali takva mogućnost manje vjerovatna, a ovo zbog toga što su karakteristike opisanih povreda takvog izgleda da su morale nastati djelovanjem intezivnije sile nego što su to ostale opisane povrede. Povrede pod brojem II i III su mogle nastati i djelovanjem zamahnute otovrene šake tj. šamarom.<br>
<br>
Izjašnjavajući se o pvredama oštećenog Č. K., vještak je objasnio da krvni podliv kože, zavisno od inteziteta djelovanja sile, od predjela tijela na kojem se krvni podliv nalazi, prokrvljenosti kože i potkožnog tkiva tog dijela tijela, u određenom vremenskom intervalu mijenja svoj izgled i boju, i to tako što u prvih nekoliko sati krvni podliv ima jarko crvenu ili crvenu boju, iza toga prelazi u tamno plavu (modru) boju i ovakva boja zadržava se više sati, pa i više dana, a iza toga zadobija jednu crvenu-plavu ili crveno-modru boju sa obodom koji zadobija žućkastu nijansu, da bi na kraju cio krvni podliv imao žutu boju koja na kraju potpuno prolazi. Vještak se nije mogao sa sigurnošću izjasniti da li je “krvni podliv”, koji je konstatovan od strane istražnog sudije kod K. Č., mogao nastati u spornom događaju tj. 23.04.2010.godine, ali je dozvolio mogućnost da je mogao nastati i tada, a pod uslovom da se tačno znaju dimenzije krvnog podliva, njegov oblik, njegova lokacija i karakteristična boja. Ukoliko je krvni podliv manjih dimenzija, to ove izmjene u boji se znatno brže dešavaju nego kad je isti većih dimenzija. Manji krvni podlivi su obično dimenzije do nekoliko santimetara, dok veći krvni podlivi mogu biti i desetak i više desetina santimetara.<br>
<br>
Iz izvještaj JU Centra za socijalni rad, pri kojem je predstavnik Centra ostao u cjelosti na glavnom pretresu, utvrđuje se da je D. S. rođen u mnogočlanoj porodici, kao peti po redu rođenja. Muški članovi porodice rade fizičke poslove, skupljaju sekundarne sirovine ili rade kao noćni ćuvari, dok ženski obavaljaju kućne poslove, kako bi obezbijedili sredstva za život. Odnosi u porodici su u skladu sa miljeom nacionalnosti kojoj pripadaju njeni članovi. Roditelji ne motivišu djecu da se školuju, a svi članovi su posvećeni radu i obezbjeđenju egzistencije porodice, ali u porodici postoje pravila koja su roditelji uspostavili, a koja djeca moraju da poštuju. Roditeljski autoritet je neprikosnoven. Svi članovi porodice su relativno dobrog zdravstvenog stanja i žive u baraci u Tuzima, dimenzija 9x10 m. S. je upisao osnovnu školu, ali je ubrzo napustio školovanje i nije se opismenio. Roditelji negiraju da je do sada ispoljavao bilo koji oblik asocijalnog ponašanja. Zajedno sa braćom i stricem skluplja staro željezo i papir, koje poslije prodaju. Od njega se, u budućnosti, očekuje da radi i zarađuje, prvenstveno za svoje potrebe. Maloljetnik negira svoje učešće u predmetnom događaju i tvrdi da njegovo ponašanje tom prilikom nije bilo nasilno, niti da je ikom nanio povrede. Na osnovu svega iznijetog, stručni tim Centra je mišljenja da sud po svojoj procjeni treba da se odredi prema istom.<br>
<br>
Iz izvoda iz matičnog registra rođenih za maloljetnog D. S., utvrđuje se da je isti rođen 01.03.1995.godine, u Tuzima, od oca B. i majke E., rođene B..<br>
<br>
Iz izvoda iz kaznene evidencije za optužene B. I. i D. Š., te maloljetnog D. S., utvrđuje se da isti nijesu ranije osuđivani.<br>
<br>
Cijeneći navode optužbe, odbranu optuženih i maloljetnika, provedene dokaze i utvrđeno činjenično stanje sud nalazi da nema dokaza da su isti izvršili krivično djelo koje im se stavlja na teret, bliže opisano izrekom presude.<br>
<br>
Optuženi i maloljetnik, iznoseći odbranu po predmetnoj optužnici, odnosno predlogu za kažnjavanje, ne spore da je kritične večeri, ispred radnje “Kovači”, u Tuzima, došlo do fizičkog sukoba između optuženih i lica albanske nacionalnosti, pri čemu iz odbrane optuženog B. I. i odbrane optuženog D. Š., proizilazi da je u sukobu sa Albancima učestvovao, pored ovih optuženih, i D. O., dok iz odbrane optuženog D. Š. sa glavnog pretresa proizilazi da je u sukobu svoje učešće imao i maloljetni D. S., koji nasuprot tome navodi da su u istom učestvovali samo optuženi, a da su on i O. razdvajali, odnosno da je on samo posmatrao sukob, dok je O. razdvajao. Ipak, i optuženi i maloljetnik saglasni su da povod za sukob nije bila namjera da od Albanaca oduzmu novac i druge vrijedne stvari, već da odbrane O., kojeg su ovi Albanci prethodno napali. Optuženi i maloljetnik su saglasni i da je, nakon što se sukob završio, a pošto su Albanci pobjegli, maloljetni S., na mjestu fizičkog sukoba, našao jedan mobilni telefon.<br>
<br>
U toku postupka nije na nesumnjiv način utvrđeno da su kritične večeri, od oštećenih G. V. i Č. K., optuženi i maloljetnik oduzeli mobilne telefone i novac, pa čak ni da su ove stvari oduzete od oštećenih u predmetnom događaju. Naime, iz iskaza svjedoka-oštećenog G. V., datog u istrazi, proizilazi da su ga, kritične večeri, napala četiri lica, od kojih ga je jedno udarilo u predjelu grudi, nakon čega je pao i više se ničeg ne sjeća, tako da ne zna kako mu je uzet telefon i novčanik sa novcem, pa samim tim ni ko mu je od lica koja su ga napala oduzeo predmetne stvari, da bi kasnije službenicima policije pokazao dva lica koja su ga tukla, a koja su službenici policije lišili slobode i priveli u prostorije Filijale Tuzi, kako je to utvrđeno iz iskaza svjedoka M. S. i S. Lj., što su ovi svjedoci i kostatovali u službenoj zabilješci sačinjenoj ovim povodom, a radi se o optuženima B. I. i D. Š.. Kako je ovaj svjedok, u svom iskazu naveo da je, prije predmetnog događaja, platio račun za večeru od novca koji je držao u džepu, a da mu je, kritičnom prilikom, nestao novčanik sa novcem, to postoji i mogućnost da mu je taj novčanik, kao i mobilni telefon, ispao prilikom naprijed opisanog napada od strane četiri lica koja je u svom iskazu pomenuo ovaj svjedok, a što posredno proizilazi i iz službene zabilješke, Uprave policije PJ Podgorica, koji su sačinili policijski službenici - svjedoci M. S. i S.Lj., u kojoj je konstatovano da je u Filijalu policije Tuzi pristupio maloljetni B. V. i donio jedan mobilni telefon, čiju sadržinu su ovi svjedoci potvrdili na glavnom pretresu, i koji mobilni telefon su, uz potvrdu o privremeno oduzetim predmetima, oduzeli od maloljetnog D. S., čime se, između ostalog, potvrđuje odbrana ovog maloljetnika, da je mobilni telefon našao na mjestu događaja i dao ga sinu optuženog B. I., da ga odnese u prostorije policije, a što potvrđuju optuženi B. I. i D. Š.. Objektivno postoji i mogućnost da su ove stvari mogle nestati i na drugačiji način, obzirom da je svjedok-oštećeni, po sopstvenom kazivanju, iz restorana kod S., gdje je večerao, pješice krenuo prema kući gdje je boravio, pa nije isključeno da je do nestanka novčanika moglo doći i u pomenutoj kafani, pa i na putu prema kući. Ostalo je i nejasno da li je oštećeni G. u novčaniku imao novca, ili su nestali onih 40 eura koje je imao u džepu kada je platio večeru kod S.,&nbsp; što se nije moglo utvrditi, obzirom da se svjedok-oštećeni G. V. nije mogao saslušati na glavnom pretresu, i svojim svjedočenjem potvrditi ili isključiti naprijed navedene mogućnosti i sudu dati potrebna objašnjenja u pogledu nejasnoća koje postoje u njegovom iskazu. Osim toga, a po kazivanju svjedoka-oštećenog, u prostorijama policije, mu je jedan od “cigana” nudio 40 € da ne podnosi krivičnu prijavu, ne izjašnjavajući se da li je to lice jedno od napadača, a iz odbrane optuženih i maloljetnika bi proizilazilo da je to svjedok D. O., koji je zbog srodstva sa optuženima i maloljetnikom odbio da svjedoči, pa imajući u vidu da su optuženi tokom čitavog postupka tvrdili da je i D. O. učestvovao u napadu na oštećene, to postoji mogućnost, da je eventualno ovo lice oduzelo predmetni novac.<br>
<br>
I iz iskaza svjedoka-oštećenog K. Č., datog u istrazi, a koji je u bitnom drugačije prikazao predmetni događaj od svjedoka-oštećenog G. V., se ne može zaključiti da su lica koja su ih kritičnom prilikom napala, ista ona lica koja su od njih oduzeli mobilne telefone i novac.&nbsp; Ovo sa razloga što oštećeni Č. u svom iskazu iz istrage navodi da ih je napalo sedam muškaraca, da je od zadobijenih udaraca pao u nesvjest, te da prethodno nije osjetio kada su mu uzeli telefon i 20 €, što je za sud nelogično, jer ako je izgubio svijest, kao što sam kaže, nije mogao da zapazi da li mu je tom prilikom oduzet telefon i novac, nit pak da tvrdi da je nemoguće da su mu ove stvari ispale, obzirom da i sam kaže da su ga ova lica udarala i hvatala za odjeću i da je od udaraca pao, čime se ne isključuje mogućnost da je do gubitka ovih stvari moglo doći i na ovaj način. Takođe, ovaj svjedok navodi da je i oštećeni G. pružao otpor, a da je prethodno vidio da isti kod sebe ima novčanicu od 100 eura, što je u protivrječnosti sa iskazom oštećenog G., koji navodi da je od prvog zadobijenog udarca izgubio svijest, a u džepu je imao 42 eura, koje su mu ostale nakon što je platio račun za večeru. Oštećeni Č. je naveo još i da su lica koja su ih te večeri napala, uspjela i da od oštećenog G. oduzmu telefon i novac, ne objašnjavajući kako su to ova lica uradila, u kojem momentu se to desilo i u kojem položaju je bio oštećeni G., što se svakako tokom postupka nije moglo utvrditi, ni ponovnim saslušanjem oštećenog Č., obzirom da je na glavnom pretresu dao drugačiji iskaz. I pored toga, za sud je nelogično da neko ko je u nesvjesti može da se izjašnjava o ovim činjenicama.<br>
<br>
Kako je to već naprijed pomenuto, svjedok-oštećeni Č. K. je na glavnom pretresu dao drugačiji opis događaja od onog datog u istrazi, navodeći da je sukob inicirao svjedok-oštećeni G. V., nakon čega je došlo do tuče između ovog oštećenog, sa jedne strane i optuženih i maloljetnika sa druge, a tokom tog sukoba optuženi i maloljetnik nijesu preturali po odjeći oštećenog G., niti su se saginjali prema istom dok je ležao na zemlji, niti je primijetio da su od istog bilo šta uzeli, objašnjavajući da ni on, a ni oštećeni G., nijesu imali mobilne telefone, niti novac, osim što je oštećeni G., u džepu imao tri eura, pa se ni ovaj iskaz oštećenog Č., ni na koji način nije mogao dovesti u vezu sa iskazom koji je dao u istrazi, a posebno ne sa iskazom oštećenog G., a kod činjenice da su svjedoci-oštećeni, i u svojim iskazima datim u istrazi, bitno drugačije predstavili predmetni događaj. Čak i u varijanti da sud prihvati jedan ili drugi iskaz svjedoka-oštećenih, iz istih se ne može nesumnjivo utvrditi da su optuženi i maloljetnik, kritičnom prilikom izvršili krivično djelo koje im se stavlja na teret, pa samim tim ni da se događaj nije odigrao onako kako ga predstavljaju optuženi i maloljetnik.<br>
<br>
Iz činjeničnog opisa dispozitiva optužnice i predloga za kažnjavanje proizilazi da su isti zasnovani na opisu događaja, onako kako ga u svom iskazu u istrazi, prikazuje oštećeni Č., koji je na glavnom pretresu događaj bitno drugačije prikazao, pa cijeneći navode optužnice, odnosno predloga za kažnjavanje, sud smatra da isti nijesu u cjelosti potvrđeni izvedenim dokazima, a posebno ne iskazima oštećenih, kako iz istrage, tako i sa glavnog pretresa.<br>
<br>
Naime, sud je, a na osnovu izvedenih dokaza, u postupku nesumnjivo utvrdio jedino da je oštećeni G., u dešavanjima kritične večeri, zadobio tjelesne povrede u vidu nagnječine glave i tijela, otoka oba jagodična predjela ličnog dijela glave, krvnog podliva oko oba očna predjela lica i otoka obije usne spoljašnjeg usnog otvora koje, pojedinačno i u svom zbiru, predstavljaju laku tjelesnu povredu, a mogle su nastati djelovanjem zamahnute šake stisnute u pesnicu, djelovanjem zamahnute otvorene šake i djelovanjem zamahnute noge, a sve navedeno iz nalaza i mišljenja sudskog vještaka medicinske struke i njegovog izjašnjenja sa glavnog pretresa, pri čemu optuženi nijesu ni sporili da su ovom oštećenom, kritičnom prilikom, zadavali udarce.<br>
<br>
Međutim, postojanje tjelesnih povreda kod drugog oštećenog, K. Č., koji je u istrazi naveo da je u dešavanjima kritične večeri zadobio povrede na tijelu (za koje je na glavnom pretresu objasnio da potiču iz događaja u Albaniji), a koje su u optužnici i predlogu za kažnjavanje opisane kao otok u predjelu desnog oka crveno modre boje i oguljotine na čelu i nosu, upravo onako kako ih je zapisniku konstatovao istražni sudija, sud nije mogao prihvatiti. Naime, ako je istražni sudija prilikom saslušanja oštećenog Č. u istrazi primjetio i na zapisniku konstatovao da ovaj ima povrede po tijelu, i da ove povrede potiču iz predmetnog događaja, trebao je da odredi tjelesni pregled oštećenog Č., kako bi od strane stručnog lica-ljekara, ove povrede bile opisane, jer se o vrsti i težini neke povrede, može izjašnjavati samo vještak medicinske struke. Kako u spisima predmeta ne postoji medicinska dokumentacija na ime ovog oštećenog, ili drugi podaci na osnovu kojih je sud mogao da odredi vještačenje, kako bi se sudski vještak medicinske struke izjasnio o vrsti i težini povreda, te načina njihovog nastanka, to sud nije mogao da prihvati njihovo postojanje kod ovog oštećenog, onako kako su one navedene i opisane u optužnici i predlogu za kažnjavanje. Nesporno je da je oštećeni Č. imao određene povrede na tijelu, ali o kakvim povredama se radilo i da li su one nastale u predmetnom događaju, ili ranije, sud nije mogao nesumljivo utvrditi jer se vještak medicinske struke u tom pravcu nije mogao decidno izjasniti, a usljed nedostaka detaljnog opisa povreda, njihove veličine i tačne lokacije (što je svakao trebao da opiše ljekar odgovarajuće specijalnosti), ostavljajući u tom slučaju mogućnost&nbsp; i za jednu i za drugu varijantu,<br>
<br>
Za sud je nesporno da su ovlašćeni policijski službenici, nakon predmetnog događaja, od maloljetnog D. S., privremeno oduzeli jedan mobilni telefon marke “Samsung SGH-C 160”, bez SIM kartice, o čemu postoji potvrda u spisima predmeta, a koji telefon je oštećenom G. vratio istražni sudija, što je i konstatovano na zapisniku o saslušanju ovog oštećenog u istrazi. Činjenica je da potvrdu o oduzimanju tog telefona nije potpisao maloljetnik od kojeg je isti oduzet, što je svakako, iako je nepismen, trebao da učini stavljanjem otiska kažiprsta, već njegov brat D. O., ali i takva potvrda je dovoljna za sud da prihvati odbranu maloljetnog u dijelu da je telefon predao B. V., sinu optuženog B. I., koji ga je donio u policiju, a što uostalom proizilazi i iz sadržine službene zabilješke Uprave policije, pročitane kao dokaz na glavnom pretresu.<br>
<br>
U vezi sa tim, nijednim dokazom nije osporena odbrana maloljetnika da je predmetni telefon našao na mjestu na kome je došlo do fizičkog sukoba između optuženih i oštećenih, nakon što se isti završio, te da je isti ispao nekom od oštećenih tokom trajanja sukoba, jer je to sasvim moguće i za sud prihvatljivo, obzirom da je i sam oštećeni Klodijan, u istrazi naveo da su ga tokom fizičkog sukoba, napadači udarali i čupali za odjeću, kojom prilikom je svakako mogao da ispadne mobilni telefon, dok oštećeni G. ne zna kako su mu nestali telefon i novac, obzirom da je od udaraca izgubio svijest i pao.<br>
<br>
Kod te činjenice, nijednim dokazom nije osporena odbrana optuženih i maloljetnika da kritičnom prilikom nijesu od oštećenih oduzeli novac i mobilne telefone, obzirom da kod istih nijesu pronađeni ni novac ni telefoni (osim onog telefona oduzetog od maloljetnog D. S., o čemu se sud naprijed izjasnio), niti bilo koji drugi predmeti koji bi se mogli dovesti u vezi sa izvršenjem krivičnog djela na koje se odnosi optužnica i predlog za kažnjavanje. Naime, svjedok S. Lj., policijski službenik koji je lišio slobode optužene, je naveo da je po kazivanju oštećenog G. V., prije nego su u stanicu policije priveli lica romske nacionalnosti koja su zatekli ispred radnje “Kovači”, a na koje je oštećeni pokazao kao na svoje napadače, ova lica pretresli, te da ličnim pretresom nijesu našli ništa, a da je bilo drugačije to bi sigurno naveli u službenoj zabilješci i o eventalnom oduzimanju predmeta bi izdali potvrdu o privremeno oduzetim predmetima, koja bi samim tim i postojala u spisima predmeta. U službenoj zabilješci koju je ovaj svjedok, zajedno sa svjedokom, svojim kolegom M. S. sačinio, konstatovano je da su tom prilikom lišeni slobode optuženi B. I. i D. Š., a tek naknadno je priveden i maloljetni D. S., nakon što je sin optuženog B. I., donio telefon u policijsku stanicu.<br>
<br>
Obzirom da je nesumnjivo utvrđeno da su službenici policije svjedoci M. S. i S. Lj., optužene B. I. i D. Š. lišili slobode na mjestu na kome je i došlo do fizičkog obračuna, a po kazivanju oštećenog G., iz čega proizilazi da isti nakon fizičkog sukoba nijesu napuštali lice mjesta, kod optuženih su ličnim pretresom morali naći novac i telefone, da su ih isti oduzeli oštećenima.<br>
<br>
Oštećeni G. je naveo da je 15-ak minuta bio bez svijesti, a kada je došao k sebi, onda je 15-ak minuta pješačio prema stanici policije, sve dok nije naišlo jedno policijsko vozilo, koje ga je primilo i odvelo do ispred radnje “Kovači”, gdje je policajcima pokazao na lica koja su ga napala, iz čega bi proizilazilo da je između fizičkog sukoba ovog oštećenog sa optuženima, u kojem su mu navodno oduzeti novac i telefon, pa do trenutka kada je o tome obavijestio policiju, prošlo najmanje pola sata. Međutim, iskaz ovog oštećenog, koji se bitno razlikuje od iskaza drugog oštećenog, sud nije mogao da prihvati kao istinit, pa ni u tom dijelu, jer je nezamislivo i nemoguće da osoba koja izgubi svijest, pošto ponovo dođe svijesti zna, pa i orjentaciono, da kaže koliko vremena je bila bez svijesti. Ipak, sud je svakako nesumnjivog zaključka da je od završetka fizičkog sukoba optuženih sa oštećenima, do dolaska policije proteklo određeno vrijeme, koje vrijeme je svakako bilo potrebno da oštećeni G., nakon što je pobjegao sa mjesta sukoba, a dok je bio na putu do policijske stanice, naiđe na policijsko vozilo, te dok, zajedno sa policajcima, ponovo dođe na mjesto fizičkog obračuna - ispred radnje “Kovači”, pa bi bilo nelogično da su optuženi, ako su izvršili predmetno krivično djelo, odnosno oduzeli oštećenima novac i telefone, nakon njegovog izvršenja i dalje ostali na licu mjesta za sve to vrijeme, obzirom da su sigurno morali imati u vidu da će oštećeni nakon što su pobjegli, napad u kojem su im navodno oduzeti novac i telefoni, i u kojem su zadobili tjelesne povrede, svakako prijaviti policiji, što opet ide u prilog naprijed iznijetom zaključku suda da optuženi i maloljetnik nijesu oduzeli oštećenima novac i telefone, na način kako se za to terete optužnicom, odnosno predlogom za kažnjavanje.<br>
<br>
Osim naprijed iznijetog, na osnovu izvedenih dokaza, posebno iskaza oštećenih i odbrana optuženih i maloljetnika, sud nije mogao da utvrdi ni na koji način se događaj na koji se optužnica i predlog za kažnjavanje odnose zaista i odigrao i ko su sve bili njegovi učesnici, posebno da su optuženi i maloljetnik upotrijebljenom silom, u fizičkom obračunu sa oštećenima, oduzeli od istih predmetne stvari, mobilne telefone i novac, u namjeri da njihovim prisvajanjem sebi pribave protivpravnu imovinsku korist.<br>
<br>
Za razliku od optuženih koji ne spore da su se fizički sukobili sa oštećenima, maloljetnik negira da je na bilo koji način učestvovao u tom fizičkom sukobu, a takva njegova odbrana nije dovedena u sumnju nijednim dokazom izvedeni tokom glavnog pretresa. Naime, oštećeni nijesu, ni u jednom dijelu svojih iskaza, naveli da je u napadu na njih učestvovalo neko maloljetno lice. Tako je oštećeni G. naveo da su ga napala četiri lica, ali ni za jedno od njih ne kaže da je bilo maloljetno, što je svakako morao da primjeti da je među napadačima bio prisutan i 15-ogodišnji D. S., i navede prilikom saslušanja u istrazi, pogotovo što je, ranije te večeri, u restoranu, primijetio jednog “momčića” od 13-14 godina” koji je vidio trenutak kad plaća račun, dok je oštećeni K., u istrazi, bio izričit da su ih kritične večeri prebili sedam muškaraca, dakle odraslih muških osoba. Osim toga, oštećeni G. je naveo i da je, među više lica koja je zatekao ispred radnje “Kovači” kada je došao sa policijom, a među kojim licima je bio i maloljetni D. S., pokazao samo na ona koja su ga napala, te da su ta lica policajci i lišili slobode, što je potvrdio i svjedok S. Lj., a što proizilazi i iz službene zabilješke, koju su ovlašćeni službenici policije sačinili tim povodom, u kojoj je konstatovano da su slobode lišeni upravo optuženi B. I. i D. Š., a tek naknadno, kada je B. V., sin optuženog B. I., donio telefon u policiju, i maloljetni D. S..&nbsp; S toga, iako optuženi D. Š., u odbrani na glavnom pretresu, navodi da je maloljetni S. u jednom trenutku prišao jednom Albancu i istog ošamario, a oštećeni K. Č., na glavnom pretresu, da je i maloljetnik bio jedan od napadača na njegovog druga, oštećenog G., sud je, imajući u vidu da optuženi i maloljetnik negiraju da su kritičnom prilikom oduzeli stvari koje im se optužbom stavljaju na teret, što na glavnom pretresu potvrđuje i oštećeni Č., te sadržinu iskaza svjedoka S. i M., i službenu zabilješku Uprave policije, zaključka da maloljetnik nije bio jedan od učesnika u fizičkom sukobu ispred radnje “Kovači” u Tuzima, ali da je istom prisustvovao, što i sam navodi u odbrani. Osim toga i da je maloljetnik ošamario jednog od albanaca, kako kaže optuženi D., nema dokaza da je ovakvo ponašanje maloljetnika bilo usmjereno na pribavljanje protivpravne imovinske korsiti, jer po iskazu oštećenog Č. sa glavnog pretresa, optuženi su napali oštećenog G., jer su prethodno bili izprovocirani, a onda i fizički napadnuti od ovog oštećenog. Na kraju, polazeći od kontradiktornih iskaza oštećenih, sud nije mogao da utvrdi ni da li su oštećeni bili zajedno u trenutku napada, ili je oštećeni G. bio sam, ko su sve napadači i koliko ih je bilo, te na koji način je došlo do nestanka stvari vlasništvo oštećenih, o čemu se detaljnije već izjasnio.<br>
<br>
Optuženi i maloljetnik su, shodno načelima ZKP-a, slobodni u izboru načina svoje odbrane, koju mogu i da promjene više puta, dok je na tužiocu da dokaže njihovu krivcu. Na drugoj strani oštećeni su, kad se saslušavaju kao svjedoci, po zakonu, dužni da govore istinu i ne smiju ništa prećutati. Polazeći od iskaza obojice oštećenih, i to onih iz istrage, sud nije mogao, obzirom na očigledne i znatne protivrječnosti i razlike u tim iskazima, i to u pogledu bitnih činjenica, da povjeruje nekom od njih, a te protivrječnosti i razlike nije mogao da otkloni ni njihovim ponovnim saslušanjem ili eventualnim suočenjem oštećenih na glavnom pretresu, te tako utvrdi ko od njih dvojice govori istinu, obzirom da oštećeni G. nije mogao biti neposredno saslušan, a oštećeni Č. je na glavnom pretresu, potpuno drugačije prikazao predmetni događaj.<br>
<br>
Sa svega naprijed iznijetog, a u nedostatku drugih dokaza, kada optuženi i maloljetnik negiraju izvršenje krivičnog djela koje im se tavlja na teret, posebno imajući u vidu kontradiktorne i međusobno različite iskaze oštećenih, na kojima se optužnica i predlog za kažnjavanje i zasnivaju, sud nije mogao nesumnjivo da utvrdi da su optuženi i maloljetnik, upotrebom sile prema oštećenima, istima oduzeli tuđe pokretne stvari - novac i mobilne telefone, a u namjeri da sebi pribave protivpravnu imovinsku korist, na način kako je to predstavljeno, zbog čega, po predmetnoj optužnici i predlogu za kažnjavanje, nije mogao donijeti presudu kojom će optužene oglasiti krivim, a maloljetniku izreći krivičnu sankciju po zakonu, već je, u nedostatku dokaza, optužene oslobodio od optužbe, a u odnosu na maloljetnika obustavio krivični postupak.<br>
<br>
Shodno čl.212 st.3 ZKP-a, oštećeni G. V. je upućen na parnični postupak, da u istom ostvari imovinskopravni zahtjev.<br>
<br>
Kako su optuženi oslobođeni od optužbe, a kako je u odnosu na maloljetnika obustavljen krivični postupak to je, shodno čl.203 ZKP-a, odlučeno da troškovi postupka padaju na teret budžetskih sredstava suda, a koji troškovi se odnose na troškove i nagradu sudskom vještaku medicinske struke dr B. B., kao i nagrade braniocima po službenoj dužnosti, advokatima M. H., M. C. i M. Đ..<br>
<br>
Sud je cijenio i ostale izvedene dokaze, ali je našao da isti nijesu od uticaja na donošenje drugačije odluke.<br>
<br>
Sa izloženog, odlučeno je kao u izreci.<br>
<div style="text-align: center;">
	VIŠI SUD U PODGORICI<br>
	Dana, 08.07.2011.godine<br>
	&nbsp;</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vesna Moštrokol, s.r.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Pravna pouka: Protiv ove presude dozvoljena je žalba Apelacionom sudu Crne Gore, u roku od 15 dana od prijema ovjerenog prepisa iste,a preko ovog suda.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<div style="text-align: center;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tačnost otpravka ovjerava<br>
	namještenik suda<br>
	Anka Raković<br>
	<br>
	&nbsp;</div>
<br>

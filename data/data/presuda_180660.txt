<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.577/14</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Goranu Đukoviću, uz učešće namještenika suda Ane Maraš, kao zapisničara, u krivičnom predmetu protiv okrivljenog R. M., zbog dva krivična djela nedavanje izdržavanja iz čl.221 st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva Podgorica Kt.br.349/14 od 19.09.2014. godine, nakon glavnog i javnog pretresa, održanog dana 12.11.2015.godine, u prisustvu zastupnika optužbe, savjetnika ODT Podgorica P. N. i okrivljenog R. M., donio je, a dana 13.11.2015.godine i javno objavio:</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">R. M., od oca M. i majke P., rođene M., rođen ....godine u M., sa prebivalištem u B., naselje S. P. stan br...., državljanin Crne Gore, završio srednju školu, nezaposlen, razveden – otac dvoje djece, neoženjen, lošeg imovnog stanja, neosuđivan,</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što:</span>
</p>
<p>&nbsp;</p>
<p>
<span class="span1">Od 01.11.2013. godine do 01.07.2014. godine, u P., svjestan svojih djela čija izvršenja je htio i znajući da su ista zabranjena, nije davao izdržavanje za lica koja je po zakonu dužan da izdržava - oštećene mldb. R. L. i mldb.R. L. a koja dužnost mu je utvrdjena izvršnom sudskom presudom Osnovnog suda u P. P.br.190/13 od 18.02.2013. godine, kojom mu je utvrdjeno da svakomjesečno doprinosi izdržavanju mldb.R. L. i R. L., isplatom u iznosu od 100,00 eura za oboje djece, na žiro račun zakonske zastupnice oštećenih - R. M., koji se vodi kod poslovne banke i to svakog od 1-vog do 15-tog u mjesecu za tekući mjesec.</span>
</p>
<p>&nbsp;</p>
<p>
<span class="span1">- čime je izvršio dva krivična djela nedavanje izdržavanja iz čl.221 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom na osnovu čl.48 st.1 Krivičnog zakonika Crne Gore, za svako od krivičnih djela prethodno utvrdjuje kazne zatvora i to:</span>
</p>
<p>&nbsp;</p>
<p>
<span class="span1">- za krivično djelo nedavanje izdržavanja iz čl.221 st.1 Krivičnog zakonika Crne Gore (učinjeno na štetu mldb.oštećenog R. L.) kaznu zatvora u trajanju od 30 (trideset) dana.</span>
</p>
<p>&nbsp;</p>
<p>
<span class="span1">- za krivično djelo nedavanje izdržavanja iz čl.221 st.1 Krivičnog zakonika Crne Gore (učinjeno na štetu mldb.oštećene R. L.) kaznu zatvora u trajanju od 30 (trideset) dana.</span>
</p>
<p>&nbsp;</p>
<p>
<span class="span1">Pa sud okrivljenom, primjenom citiranih zakonskih propisa i čl. 3, 4, 5, 13, 15, 32, 42, 48 st.2 tačka 2, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrdjuje jedinstvenu kaznu zatvora u trajanju od 45 (četrdeset pet) dana i istovremeno odredjuje da se utvrdjena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da izmiri dospjele obaveze na ime izdržavanja mldb.oštećenih R. L. i R. L. u iznosu od 608,50 eura, u roku od 2 (dva) mjeseca po pravosnažnosti presude i da uredno daje izdržavanje.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 82,50 eura kao i 30,00 eura na ime paušala u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt.br.349/14 od 19.09.2014.godine okrivljenom R. M. stavljeno je na teret da je izvršio dva krivična djela nedavanje izdržavanja iz čl.221 st.1 Krivičnog zakonika. Zastupnik optužbe je prije završnih riječi izmijenila činjenični opis djela na način kako je navedeno u izreci presude. U završnoj riječi zastupnik optužbe je predložio Sudu da okrivljenog oglasi krivim i osudi po zakonu, jer cijeneći provedene dokaze u postupku i iz predmetne dokumentacije banaka, te nalaza i mišljenja vještaka ekonomsko finansijske struke za izmijenjeni period koji je okrivljenom stavljen na teret proizilazi da je isti u novembru 2013.godine, januaru, aprilu, maju i junu 2014.godine dao određene iznose bivšoj supruzi, ali imajući u vidu visinu tih iznosa odnosno činjenicu,da se radi o značajno manjim iznosima nego što iznosi obaveza okrivljenog shodno presudi Osnovnog suda u P. P.br.190/13 od 18.02.2013.godine, proizilazi da isti nije imao namjeru da za te mjesece ispuni svoju obavezu izdržavanja, dok za period decembra 2013.godine, februar i mart 2014. godine isti uopšte nije ni uplatio novčani iznos na ime izdražavanja. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani na glavnom pretresu izjavio da ne priznaje izvršenje krivičnog djela i krivicu. U svojoj odbrani u prethodnom postupku navodio je, da je bio u braku sa R. M., da je njihov brak razveden u februaru mjesecu 2013.godine, da je tom prilikom sud njihovo dvoje maloljetno djece L. i L. povjerio na čuvanje i vaspitanje njegovoj bivšoj supruzi, a istovremeno njega obavezao da doprinosi njihovom izdržavanju svakomjesečnim uplatama od 100 eura, koje je po odluci suda trebao da uplaćuje na žiro račun svoje bivše supruge, koji je ona imala u banci. Obavezu koju mu je sud odredio redovno je izmirivao plaćajući je svakog mjeseca, na žiro račun koji je njegova supruga imala u CKB banci, a ponekad je na njeno traženje uplaćivao novac na njen račun u NLB banci. Svoje obaveze je izmirivao do septembra ili oktobra mjeseca 2012.godine kada je ostao bez posla, kojeg nije uspio da nadje do dana kada je dao svoju odbranu pred ODT-om P. na Zapisnik Kt.br.349/14 od 25.06.2014.godine, i da iz tog razloga nije ostvario nikakve prihode i nije mogao da ispunjava svoju obavezu. Svjestan je svoje obaveze koju ima kada je u pitanju izdržavanje djece i spreman je da daje i više nego što je odredio sud, međutim sada je u veoma lošoj materijalnoj situaciji, jer nema posao, i pored njegovim napora ne može da se zaposli, i </span><span class="span1">da čim bude u prilici spreman je da izmiri cjelokupan dug koji ima po osnovu izdržavanja za svoju djecu. Napominje da je dok je bio zaposlen, redovno  izmirivao svoju obavezu koju mi je odredio sud, i da je osim što je davao novac, onoliko koliko je imao svojoj bivšoj supruzi, jer zna da su izdaci za izdržavanje djece veliki i da se ne mogu podmiriti sa 100 eura na mjesečnom nivou, i da kad god je bio u prilici djeci kupovao odjeću, knjige za školu i tome slično. Navedeno može potvrditi njegova supruga kojoj je u nekoliko navrata davao nešto sitno novca u prilikama kada je išao da je posjeti. Trenutno živi u B. kao podstanar, pokušavajući da nađe neki posao, i  nada se, da će kada krene sezona uspjeti zaposliti i moći da izmiri svoje obaveze koje ima prema djeci. Dalje navodi, da je tokom te godine uplatio oko 150 eura na račun svoje bivše supruge koji je otvoren kod CKB banke, jer je to sve što je imao da sakupi, obzirom da je nezaposlen. U svojoj odbrani na glavnom pretresu, pojašnjavao je, da je jedan dio novca uplatio u NLB banci i to za 2013.godinu, da kod sebe nema uplatnice u odnosu na uplaćivanje izdržavanja jer ih je bacio, ali da postoje izvodi u CKB i NLB banci, i da je u periodu koji je sadržan u kartici promjena računa uplaćivao različite novčane iznose, nekada 150,00 eura nekad manji iznos od 100, 00 eura, kada je imao, pošto je nezaposleno lice, jer živi kao podstanar i maltene živeći na ulici. Ističe da je zaposlen samo sezonski, obavljajući poslove konobara-ugostitelja, dok je sud konstatovao da je okrivljeni korpulentne građe, visine 1,97 cm, nakon čega je okrivljeni upitan da li je zdravstveno sposoban, nakon čega je isti izjavio da nema nikakvih zdravstvenih problema, i da je potpuno zdrav. Nakon što je zastupnik optužbe, prije davanja završnih riječi, promijenio činjenični opis dispozitiva optužnog akta, u odnosu na vrijeme i to za period od 01.11.2013.godinu do 01.07.2014.godine za koje okrivljeni nije davao izdržavanje za R. L. i R. L., okrivljeni je naveo da za taj period nije davao puni iznos izdržavanja, jer je u svojoj odbrani navodio da nije mogao, jer nije bio zaposlen, dok je u 2015.godini davao i daje redovno izdržavanje, koje je i pretplatio. </span>
</p>
<p>&nbsp;</p>
<p>
<span class="span1">Sud je u dokaznom postupku pročitao presudu Osnovnog suda u Podgorici P.br.190/13 od 18.02.2013.godine, pročitao dopis Osnovnog suda u P. P.br.190/13 od 15.09.2014.godine, pročitao izvod iz KE za okrivljenog izdat od strane Ministarstva pravde Vlade CG broj 0203/8446 od 03.10.2014.godine, saslušao svjedoka – zakonskog  zastupnika mldb. oštećenih R. M. i pročitao nalaz i mišljenje vještaka ekonomsko finansijske struke B. V. od 23.03.2015.godine.</span>
</p>
<p>&nbsp;</p>
<p>
<span class="span1">Iz presude Osnovnog suda u Podgorici P.br.190/13 od 18.02.2013.godine utvrđuje se da je predlagač drugog reda – R. M. obavezan da na ime doprinosa za izdržavanje mldb. djece R. L. i R. L., svakomjesečno doprinosi njihovom izdržavanju isplatom iznosa od 100,00 eura za oboje djece, na žiro račun predlagateljice koji se vodi kod poslovne banke, svakog prvog do petnaestog u mjesecu, za tekući mjesec, dok ova obaveza po zakonu bude postojala ili dok u ovom dijelu ne bude ukinuta ili izmijenjena i da je presuda pravosnažna danom njenog donošenja.</span>
</p>
<p>&nbsp;</p>
<p>
<span class="span1">Iz dopisa Osnovnog suda u P. P.br.190/13 od 15.09.2014.godine proizilazi da je presuda Osnovnog suda u P. P.br.190/13 tužioca R. M. i tuženog R. M., pravosnažna 18.02.2013.godine, dok za klauzulu izvršnosti nema uslove, jer je izvršenje dobrovoljno.</span>
</p>
<p>&nbsp;</p>
<p>
<span class="span1">Iz izvoda KE na ime okrivljenog izdatog od strane Ministarstva pravde Vlade CG broj 0203/8446 od 03.10.2014.godine proizilazi da isti ranije nije osuđivan.</span>
</p>
<p>&nbsp;</p>
<p>
<span class="span1">Saslušana u prethodnom postupku svjedok R. M. – zakonski zastupnik oštećenih mldb. R. L. i R. L. navodila je na zapisniku pred ODT-om Podgorici Kt.br.349/14 od 25.06.2014.godine, da je sedam godina bila u braku sa R. M., da iz tog braka imaju dvoje djece sina L. i kćerku L., da je njihov brak razveden u februaru 2013.godine, zbog narušenih odnosa zajednice života, da je odlukom suda odlučeno da djeca pripadaju njoj na čuvanje i vaspitavanje, dok je okrivljeni obavezan da doprinosi njihovom izdržavanju tako što bi im uplaćivao 100 eura za oba djeteta i to svakog mjeseca, na njen žiro račun koji ima otvoren u banci, da je okrivljeni u početku ispunjavao svoju obavezu, ali ne redovno i onako kako je odredio sud, da nikada nije uplatio puni iznos odjednom, već je svoju obavezu uplaćivao tako što je uplaćivao po 20, 30 ili 50 eura, i da po njenoj evidenciji na ovaj način okrivljeni uplatio 795 eura, s tim što je 90 eura od ovog novca uplatio ove godine i to 50 eura u januaru mjesecu, a 40 eura u maju mjesecu, i da je sve uplate vršio na njen žiro račun u CKB banci, čije se tvrdnje mogu lako provjeriti. Navodi, da ako se izuzmu ove dvije uplate u januaru i maju mjesecu ove godine, od 18. septembra prošle godine okrivljeni nije uplaćivao novac na njen žiro račun, kako bi ispunio svoju obavezu da doprinosi izdržavanju njihove djece po obavezi koju mu je odredio sud, da po tom osnovu nije uplatio ni jedan euro, izuzev ove dvije uplate u januaru i maju, i da osim toga okrivljeni ni na koji drugi način ne pokazuje interesovanje da pomogne u izdržavanju djece. Ističe, da bi joj bilo veoma značajno da okrivljeni ispunjava svoju obavezu koju mu je odredio sud, iz razloga što njihovo starije dijete sada već ide u školu, pa su i troškovi oko tog djeteta veći i da ona i njena djeca žive kao podstanari plaćajući kiriju od 150 eura svakog mjeseca. Ona nema stalni posao, povremeno radi kako bi zaradila dnevnicu, kako bi na taj način došla do novca koji bi joj bio potreban za izdržavanje djece, jer je imala pomoć od svog oca, koji je nedavno preminuo, tako da sada mora samo da brine o izdržavanju djece. Njoj je poznato da okrivljeni nema posao, da je trenutno u B. i da povremeno radi kao konobar, i ne pridružuje krivičnog gonjenju okrivljenog R. M., ali da od njega traži da isplati sve što je dužan po osnovu doprinosa za izdržavanje i ubuduće redovno izmiruje svoju obavezu, postavljajući imovinski pravni zahtjev. Na glavnom pretresu dodala je, da od marta 2013.godine do 01.01.2014.godine okrivljeni nije izvršavao svoju obavezu izdržavanja uplatom 100,00 eura na njen žiro račun kao zakonske zastupnice, da je tačno da je u januaru mjesecu 2014.godine uplatio puni iznos na ime izdržavanja, dok je u maju mjesecu 2014.godine uplatio nešto novca, ne plaćajući puni iznos, osim te dvije uplate i da je tačno da je preko ljeta 2014.godine dva ili tri mjeseca, uplaćivao puni iznos od 100,00 eura.Navodi da se ne može izjasniti o kojim mjesecima se radi u odnosu na tu uplatu u ljetnjem periodu, i da je ta uplata vršena preko ljeta u CKB banci. Pridružila se krivičnom gonjenju i istakla je imovinsko pravni zahtjev po nalazu vještaka kojeg sud angažuje.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka ekonomsko-finansijske struke V. B. od 23.03.2015.godine utvrđuje se da na osnovu dokumentacije dobijene od CKB i NLB banke i orginalnih uplatica dostavljenih od okrivljenog R. M., vještak izveo zaključak da je okrivljeni uplatio ukupno 2.551, 50 eura, za R. M. na žiro računa kod Crnogorske komercijalne banke i NLB M. banke, putem 45 uplatinh naloga u periodu od 06.03.2013.godine od 19.09.2014.godine, da je od toga u 2013.godini (od 13.03 do 06.11), 33 uplatna naloga u iznosu od 1.285 eura, i u 2014.godini (23.05. do 19.09.2014.godine) 12 uplatnih naloga u iznosu od 1.266,50 eura, da je na kopijama svih orginalnih uplatnih naloga,osim na jednoj, kako kod CKB tako i NLB banke nije decidno odštampano ime R. M. u koloni nalogodavac – uplatioc, već isto ime R. M. i u koloni nalogodavac – uplatioc i u koloni korisnik – primalac, da je do početka ove godine bila praksa da skoro kod svih banaka tj. da se prilikom popunjavanja uplatnog naloga u koloni nalogodavca i </span><span class="span1">u koloni korisnika – primaoca, upiše isto ime i prezime, a dovoljan je bio svojeručni potpis nalogodavca, na donjoj lijevoj strani uplatnog naloga, da sada važe novi propisi tj. prilikom uplate nalogodavac daje na uvid ličnu kartu iz koje se uzimaju i unose svi podaci nalogodavca, odnosno – uplatioca sredstava, da su sve uplate kod CKB i NLB banke izvršene u njihovim filijalama u B., osim jedne koja je izvršena u C., da je na svim uplatim nalozima, kod obje banke, osim na jednom (uplata na Cetinju) stoji potpuno identičan potpis, što znači istog lica kao nalogodavca – uplatioca tj. R. M. iz B., prema izajvi iz NLB banke, i da to potvrđuju i 10 originalnih uplatnica koje je dostavio R. M., na kojima postoji njegov originalni potpis koji je isti kao na kopijama svih uplatnica dostavljenih od strane odnosnih banaka. U periodu od 01.11.2013.godine do 01.07.2014.godine, okrivljeni je uplatio: 06.11.2013.godine – 50 eura, 10.01.2014.godine - 40 eura, 14.04.2014.godine – 50 eura, 23.05.2014.godine – 50 eura i 16.06.2014.godine 51,50 eura. </span>
</p>
<p>&nbsp;</p>
<p>
<span class="span1">Ocjenom navoda optužbe i odbrane, provedenim dokazima, kao pojedinačno tako i u međusobnoj povezanosti, sud je utvrdi da je optuženi izvršio krivična djela stavljena mu na teret optužnim predlogom, na način, mjesto i vrijeme kao u izreci presude, pa je sud okrivljenog oglasio krivim i krivično – pravno odgovornim, iz sledećih razloga: </span>
</p>
<p>&nbsp;</p>
<p>
<span class="span1">Krivično djelo nedavanje izdržavanja iz čl.221 st.1 Krivičnog zakonika postoji ona kada učinilac ne daje izdržavanje za lica koje je po zakonu dužan da izdržava, a ta dužnost je utvrđena izvršnom sudskom odlukom ili izvršnim poravnanjem pred sudom ili drugim nadležnim organom, u iznosu i na način kako je to odlukom odnosno poravnanjem utvrđeno. Sud je iz presude Osnovnog suda u P. P.br.190/13 od 18.02.2013.godine utvrdio obavezu i visinu doprinosa za izdržavanje mldb. R. L. i R. L., jer je istom predlagač drugog reda – okrivljeni R. M. obavezan da na ime doprinosa za izdržavanje mldb. djece R. L. i R. L., svakomjesečno doprinosi njihovom izdržavanju isplatom iznosa od 100,00 eura za oboje djece, na žiro račun predlagateljice koji se vodi kod poslovne banke, svakog prvog do petnaestog u mjesecu, za tekući mjesec, dok ova obaveza po zakonu bude postojala ili dok u ovom dijelu ne bude ukinuta ili izmijenjena i da je presuda pravosnažna danom njenog donošenja. Navode okrivljenog u prethodnom postupku da je svjestan svoje obaveze koje ima kada je u pitanje izdržavanje djece i da je spreman da daje i više nego što je odredio sud, da će čim bude u prilici biti spreman da izmiri cjelokupan dug koji ima po osnovu izdržavanja za svoju djecu, ali da je u lošoj materijalnoj situaciji, jer nema posao koji ne uspijeva da nađe i pored svih njegovih napora, da je davao novac svojoj supruzi onoliko koliko je mogao, da zna da su izdaci za izdržavanje djece veliki i da se ne mogu podmiriti sa 100 eura na mjesečnom nivou i da će čim se zaposli i skupi pare biti u mogućnosti da izmiri obavezu izdržavanja, i obranu iznijetu na glavnom pretresu da je zaposlen samo sezonski obavljajući poslove konobara – ugostitelja, i da je za period od 01.11.2013.godine do 01.07.2014.godine nije davao puni iznos izdržavanja jer nije bio zaposlen, dok je u 2015.godini davao i daje redovno izdržavanje, koje je i pretplatio Sud je cijenio kao odbranu koja je isključivo usmerena na izbjegavanje krivice, posebno imajući u vidu iskaz svjedoka R. M. – zakonskog zastupnika mldb. djece R. L. i R. L., čiji svjedočki iskaz sud cijeni kao istinit, jer je  tokom postupka navodila da joj je značajno da okrivljeni ispunjava svoju obavezu koju mu je odredio sud, iz razloga što njihovo starije dijete sada već ide u školu, da ona i njena djeca žive kao podstanari plaćajući kiriju od 150 eura svakog mjeseca, jer ona nema stalni posao i povremeno radi kako bi zaradila dnevnicu da bi na taj način došla do novca koji bi joj bio potreban za izdržavanje djece, i da je imala pomoć od oca koji je nedavno preminuo, tako da sada mora da brine o izdržavanju djece. Za ovaj sud je u potpunosti neprihvatljivo i </span><span class="span1">neosnovano, pozivanje okrivljenog na nezaposlenost, budući da okrivljeni, koji je nesumnjivo sposoban za rad,  trebao da radi i preduzme maksimalne napore radi ostvarivanja prihoda, kako bi doprinio izdržavanje svoje djece, a koja obaveza predstavlja ne samo zakonsku već i moralnu obavezu, dok je pozivanje okrivljenog da je kad god bi bio u prilici kupovao svojoj djeci odjeću, knjige za školu i tome slično generalno cijenio kao doprinos obavezi izdržavanja maloljetne djece ili kao poklon, što je uobičajno da roditelji čine svojoj djeci, jer smatra ovaj sud na taj način okrivljeni nije mogao kompenzovati obaveze utvrđene pravosnažnom presudom o davanju na ime izdržavanja, već bi taj čin kupovine potrebnih predmeta djeci, bio čin zdravog roditeljskog odnosa, a ne obaveze nametnute sudskom odlukom. Dospjelu obavezu od 608,50 eura koje je okrivljeni dužan da izmiri na ime izdržavanja mldb. R. L. i R. L., i koja predstavlja razliku između obaveze na ime izdržavanja koju je okrivljeni bio dužan da uplati po osnovu presude Osnovnog suda u P. P.br.190/13 od 18.02.2013.godine, u iznosu od 100 eura za svaki mjesec i uplata koje je vršio okrivljeni, Sud je utvrdio prostom matematičkom operacijom, za koju mu nije bila potrebna dopuna nalaza i mišljenja, jer je iz nalaza i mišljenja vještaka ekonomsko-finansijske struke V. B. od 23.03.2015.godine utvrđeno da je u periodu od 01.11.2013.godine do 01.07.2014.godine, okrivljeni uplatio na ime izdržavanja i to: 06.11.2013.godine – 50 eura, 10.01.2014.godine - 40 eura, 14.04.2014.godine – 50 eura, 23.05.2014.godine – 50 eura i 16.06.2014.godine 51,50 eura, pa proizilazi da je je na ime razlike za novembar 2013.godine trebao da uplati još 50 eura, za mjesec januar 2014.godine još 60 eura, za mjesec maj još 50 eura i za mjesec jun još 48,50 eura, dok je za mjesece decembar 2013.godine, februar, mart i april 2014.godine iznos od po 100 eura za svaki mjesec.</span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema izvršenom krivičnom djelu, a imajući u vidu činjenično stanje, sud je mišljenja da je okrivljeni bio svjestan svog djela i htio njegovo izvršenje, postupajući sa direknim umišljajem kao oblikom vinosti, čime su se pored objektivnih elemenata stekli i svi subjektivni elementi bića krivičnog djela stavljenog mu na teret.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije sud je cijenio sve okolnosti iz čl.42 Krivičnog zakonika koje su od uticaja da kazna bude veća ili manja, pa je od olakšavajućih okolnosti cijenio njegovu raniju neosuđivanost, a što je sud utvrdio iz izvoda KE na ime okrivljenog, dok otežavajućih nije bilo, pa je sud okrivljenom prethodno utvrdio pojedinačne kazne zatvora za svako djelo primjenom čl. 48 st.1 Krivičnog zakonika i to za jedno krivično djelo nedavanje izdržavanja kaznu zatvora u trajanju od 30 dana i za drugo krivično djelo nedavanje izdržavanja takođe kaznu zatvora u trajanju od 30 dana, a zatim je okrivljenom primjenom čl.48 st.2 Krivičnog zakonika istom izrekao jedinstvenu kaznu zatvora u trajanju od 45 dana i istovremeno odredio da se ova kazna neće izvršiti ukoliko okrivljeni u roku od dvije godine po pravosnažnosti presude ne izvrši novo krivično djelo. Sud je našao da će uslovnom osudom, kao mjerom upozorenja, u dovoljnoj mjeri uticati na okrivljenog da ubuduće ne vrši krivična djela, odnsono da će se u svemu ostvariti svrha kažnjavanja iz čl.32 Krivičnog zakonika, a u okviru opšte svrhe krivičnih sankcija iz čl.4 st.2 Krivičnog zakonika, smatrajući da je uslovna osuda adekvatna sankcija za okrivljenog, jer u slučaju da je sud izrekao okrivljenom kaznu zatvoru, to bi istog omelo u njegovom radu i nalaženju načina da zaradi novac i tako doprinosi izdržavanju svoje djece.</span>
</p>
<p>&nbsp;</p>
<p>
<span class="span1">Sud je obavezao okrivljenog da na ime imovinsko pravnog zahtjeva izmiri dospjele obaveze na ime izdržavanja mldb. R. L. i R. L. u iznosu od 608,50 eura, u roku od dva </span><span class="span1">mjeseca po pravosnažnosti presude i da uredno daje izdržavanje, shodno čl.221 st.4 KZ CG.</span>
</p>
<p>&nbsp;</p>
<p>
<span class="span1">Na osnovu čl.226 i čl.229 Zakonik o krivičnom postupku, sud je obavezao okrivljenog da  da na ime troškova krivičnog postupka uplati ovom sudu iznos od 82,50 eura </span><span class="span1">na ime izrade nalaza i mišljenja vještaka ekonomsko-finansijske struke B. V.</span><span class="span1">, dok je </span><span class="span1">visinu paušala </span><span class="span1">od 30,00 eura </span><span class="span1">Sud odmjerio shodno imovnom stanju okrivljenog, dužini trajanja i složenosti krivičnog postupka,  u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Na osnovu čl.374 Zakonika o krivičnom postupku odloženo je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 13.11.2015.godine</span>
</p>
<p>&nbsp;</p>
<p>
<span class="span1">     SUDIJA </span>
</p>
<p>
<span class="span1">Đuković Goran s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica</span>
</p>
<p>
<span class="span1">- Okrivljenom R. M.</span>
</p>
<p>&nbsp;</p>
<p>
<span class="span1">Nakon pravosnažnosti:</span>
</p>
<p>
<span class="span1">- Zakonskoj zastupnici mldb. oštećenih, R. M.</span>
</p>
<p>&nbsp;</p>
<p>
<span class="span1">Postupljeno dana __________________</span>
</p>
<p>
<span class="span1">Namještenik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:blue;text-decoration:underline;}
.s3{font-family:Calibri;font-size:14pt;}
.p1{margin-right:-0.18472221in;text-align:justify;hyphenate:auto;font-family:Arial;font-size:12pt;}
.p2{margin-right:-0.18472221in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{margin-right:-0.18472221in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p7{text-indent:0.5in;margin-right:-0.18472221in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p8{margin-right:-0.18472221in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p9{margin-right:-0.18472221in;text-align:center;hyphenate:auto;font-family:Arial;font-size:12pt;}
.p10{margin-right:-0.18472221in;text-align:start;hyphenate:auto;font-family:Arial;font-size:12pt;}
.p11{text-indent:-1.4770833in;margin-left:1.4770833in;margin-right:-0.18472221in;text-align:start;hyphenate:auto;font-family:Arial;font-size:12pt;}
.p12{text-indent:-0.47708333in;margin-left:1.4770833in;margin-right:-0.18472221in;text-align:start;hyphenate:auto;font-family:Arial;font-size:12pt;}
.p13{text-indent:-0.47708333in;margin-left:1.4770833in;margin-right:-0.18472221in;text-align:justify;hyphenate:auto;font-family:Arial;font-size:12pt;}
.p14{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span class="s1">                                                                                                  </span>
</p>
<p class="p2">
<span class="s1">                            		              </span><span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here--><span class="s1">																</span><span>K.br. 230/11</span>
</p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U ULCINJU, kao prvostepeni krivicni, po sudiji Đokaj Amiru, uz učešće namještenika  suda Markoč Roze kao zapisničara, u krivičnom predmetu protiv optuženog G.D.a iz U., zbog produženog krivičnog dijela teška krađa iz čl. 240 st.1 tač. 1 u vezi čl. 49 Krivičnog zakonika, odlučujući po optužnici  Osnovnog državnog tužilaštva Ulcinj </span><a href="http://kt.br/"><span class="s2">Kt.br</span></a><span>. 118/11 od 16.11.2011. godine, nakon održanog glavnog i javnog pretresa dana 05.03.2013. godine, u prisustvu zamjenika Osnovnog državnog tužioca u Ulcinju Savović Vladimira i optuženog,  donio je dana 08.03.2013. godine i javno objavio, </span>
</p>
<p class="p3"></p>
<p class="p3">
<span>P R E S U D U</span>
</p>
<p class="p4"></p>
<p class="p5">
<span>Optuženi G.D.,</span><span class="s1"> </span><span>JMBG xxxxxxxxxxxxx, od oca V. i majke M., rođene P., rođen xx.xx.19xx. godine u T. – BiH, privremeno nastanjen u U. – D. Š.bb, nezaposlen, živi u vanbračnoj zajednici, otac jednog mldb.djeteta, pismen, sa završenom osnovnom školom, lošeg imovnog stanja, </span>
</p>
<p class="p4"></p>
<p class="p3">
<span>K r i v    j e</span>
</p>
<p class="p4"></p>
<p class="p5">
<span>Što je :</span>
</p>
<p class="p5">
<span>1. Neutvrđenog dana u decembru mjesecu 2010 godine u naselju Donji Štoj, opština Ulcinj, svjestan svog djela, čije je izvršenje htio, sa kuće oštećenog R.H., savlađivanjem većih prepreka oduzeo njegovu pokretnu stvar – jednu satelitsku antenu sa tri oka (dva marke „Chess“, jedno marke „Alps“) u vrijednosti od 200,00 eura, na način što je prišao kući oštećenog i nakon što se popeo na visini od pet metara, sa spoljneg zida kuće podesnim sredstvom skinuo navedenu satelitsku antenu i odnio je sa sobom, sve u namjeri da njenim prisvajanjem sebi pribavi protivpravnu imovinsku korist, </span>
</p>
<p class="p4"></p>
<p class="p5">
<span>2. Neutvrđenog dana u periodu od oktobra 2010 do  06.06.2011. godine u naselju Donji Štoj, opština Ulcinj, svjestan svog djela, čije je izvršenje htio, iz kuće oštećenog R.K., obijanjem oduzeo njegove pokretne stvari – bormašinu marke „skil“, komplet ključeva „gedora“, peglu na paru marke „tefai“, tri kutije praška za mašinsko pranje veša marke „Persil“ od po 14 kg, mikser marke „Krups“, dva poslužaonika, mašina za zavrtanje na baterije marke „Aku“, kuhinjski pribor od rostfaja, fen za kosu Figaro, mašina za šišanje, transistor marke „Sony“, česma za lavabo marke „Evita“, sve u vrijednosti od 639,00 eura, na način što je podesnim sredstvom – kalauzom, otključao ulazna vrata kuće, zatim ušao u kuću i izvršio detaljno pretraživanje, nakon čega je uzeo navedene stvari i odnio ih sa sobom, sve u namjeri da njihovim prisvajanjem sebi pribavi protivpravnu imovinsku korist, </span>
</p>
<p class="p5">
<span>3. Neutvrđenog dana u periodu od oktobra 2010 godine do 06.06.2011. godine u naselju Donji Štoj, opština Ulcinj, svjestan svog djela, čije je izvršenje htio, iz kuće oštećenog B.I.a, obijanjem oduzeo njegove pokretne stvari – mašinu za šišanje, bakarni kotlić, sataru za meso, više komada kuhinjskih noževa, više peškira, dva sunđera za ležaj, alat, posteljinu, mašinu za depilaciju marke „Filips“, kuhinjske krpe, sve u vrijednosti od 1.103,00 eura, na način što je podesnim sredstvom – kalauzom, otključao ulazna vrata kuće, zatim ušao u kuću i izvršio detaljno pretraživanje, nakon čega je uzeo navedene stvari i odnio ih sa sobom, sve u namjeri da njihovim prisvajanjem sebi pribavi protivpravnu imovinsku korist, </span>
</p>
<p class="p5">
<span>- čime je izvršio produženo krivično djelo teška krađa iz čl. 240 st. 1 tač. 1 u vezi čl. 49 Krivičnog zakonika.</span>
</p>
<p class="p5">
<span>Pa ga sud primjenom citiranih zakonskih propisa i čl. 4 st. 2, 15, 32, 36, 42, 45 i 46 Krivičnog zakonika i čl. 226, 229, 239 i 374 Zakonika o krivičnom postupku </span>
</p>
<p class="p4"></p>
<p class="p6">
<span>O S U Đ U J E</span>
</p>
<p class="p7">
<span>Na kaznu zatvora u trajanju od  4 (četiri) mjeseca. </span><span class="s3"> </span>
</p>
<p class="p7">
<span>Dužan je okrivljeni da ovom sudu na ime  troškova krivičnog postupka uplati novčani iznos od 93,50 eura, kao i paušal u iznos od 30,00 eura, sve u roku od 15 dana po pravosnažnosti presude, pod prijetnjom prinudne naplate.</span>
</p>
<p class="p7">
<span>Obavezuje  se  optuženi G.D.  da  na ime  imovinsko - pravnog zahtjeva oštećenom R.K. vrati oduzete stvari ili plati novčanu protivrijednost istih i to: peglu na paru marke „tefai“ ( ili iznos od  25,00  € ), tri kutije praška za mašinsko pranje veša marke „Persil“ od po 14 kg (ili iznos od 14,00 €), mikser marke „Krups“ ( ili iznos od  35,00  € ), dva poslužaonika ( ili iznos od  12,00  €),mašina za zavrtanje na baterije marke „Aku“ ( ili iznos od 30,00  € ),kuhinjski pribor od rostfaja ( ili iznos od 120,00  € ), fen za kosu Figaro ( ili iznos od 35,00 €),mašina za šišanje ( ili iznos od 45,00 €) ,transistor marke „Sony“ ( ili iznos od 80,00  € ), česma za lavabo marke „Evita“ (ili iznos od  28,00 €), u roku od 15 dana po pravosnažnosti presude, a oštećeni R.H. se radi ostvarivanja imovinsko - pravnog zahtjeva upućuju na parnični postupak. </span>
</p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p7">
<span>Optužnicom Osnovnog državnog tužilaštva u Ulcinju Kt.br. 118/11 od 16.11.2010.godine, optuženom G.D.u  stavljeno je na teret izvršenje produženog krivičnog dijela</span><span class="s1"> </span><span>teška krađa iz čl. 240 st. 1 tač. 1 u vezi čl. 49 Krivičnog zakonika. Zastupnik optužbe je do kraja glavnog pretresa ostao pri podignutoj i na glavnom pretrsu preciziranoj optužniciu, te je u završnim riječima predložio da sud  optuženenog oglasi krivim i osudi po zakonu.</span>
</p>
<p class="p7">
<span>Optuženi G.D. u svojoj odbrani pred istražnim sudijom je negirao izvršenje krivičnog dijela navodeći da živi sa vanbračnom suprugom i mldb. sinom u D. Štoju u kući – vikendici P.I. iz Podgorice. Da je prije 10-11 mjeseci vozilom prolazio sporednim putem prema Ulcinjskoj plaži „Kopakabana“, gdje je prolazeći putem uočio satelitsku antenu sa tri oka, od kojih su dva bila marke „Chess“ a jedno marke „Alps“. Zaustavio je vozilo i stavio u njega satelitsku antenu, a uz antenu nije bilo resivera. Istu je uzeo, jer je smatrao da je ista odbačena i da nema vlasnika, pošto pored navedenog puta ima puno otpadnog materijala. Antenu je odnio svojoj kući i instalirao je na krov kuće u kojoj živi.Dalje je naveo da nije tačno da je oduzeo stvari iz kuće komšije R.K., koji se vratio iz Njemačke, gdje se nalazio na privremenom radu i vidio je da su mu neke stvari iz kuće bile oduzete. Kadrija se žalio da su mu te stvari oduzeli radnici koji su prethodno vršili renoviranje na njegovoj kući. U vrijeme kada su ti radnici radili na Kadrijinoj kući niko od članova njegove porodice nije bio prisutan.Ističe da mu nije jasno zbog čega mu se stavlja na teret krađa stvari iz Kadrijine kuće, pošto su po svojoj prilici to učinili majstori koji su radili na kući R.K.. Dok su ti radnici radili u kući R.a nije zapazio u njihovom ponašanju ništa sumnjivo, mada nije stalno boravio kod svoje kuće, koju inače od kuće R.K. razdvaja samo ograda. Istakao je da nije tačno da je vršio oduzimanje stvari iz kuće oštećenog B.I.a, koji je inače njegov komšija. Nije mu poznato ko je izvršio krađu u njegovom stambenom objektu, niti je išta čuo, a ništa mu nije bilo ni sumnjivo u periodu dok je B.I. bio u Njemačku, u kom periodu se i desila krađa. </span>
</p>
<p class="p7">
<span>Na glavnom pretresu od 05.03.2013 godine optuženi je priznao izvršenje krivičnog dijela navodeći da je tačno da je iz kuće R.H., koja se nalazi u naselju D. Štoj, udaljeno od njegove kuće oko 1 km, u decembru mjesecu 2010 godine, oduzeo satelitsku antenu sa tri oka, koja je bila na spoljenjem zidu kuće, na visini od nekoliko metara. Da se popeo na tom zidu sa koga je skinuo antenu i odnio je kući. Nakon desetak dana pozvao je majstora L.E.a da mu ugradi antenu na kući gdje je živio sa nevjenčanom suprugom H.A.om. Majstor je došao nakon 2-3 dana i postavio antenu, dok je njegova bivša nevjenčana supruga bila prisutna u kući. Dalje je naveo da je negdje tokom proleća 2011. godine, ušao u kuću komšije R.K.,gdje je ranije živio kao podstanar, i iz iste oduzeo jednu bormašinu marke „Skil“, komplet ključeva „Gedora“, peglu, 3 kutije praška za pranje veša, mikser, 2 poslužaonika, mašinu za zavrtanje, fen za kosu, mašinu za šišanje, pribor za kuhinju i misli da je uzeo i neku česmu. U tu kuću je ušao na način što je otvorio vrata oštrom britvom koja služi za otvaranje brave. Nakon što je te stvari uzeo zatvorio je opet kuću, a neke od ovih stvari su pronađene kod njega i oduzela mu policija. Sjeća se da su mu oduzeli bormašinu i komplet ključeva „Gedora“. Takodje je naveo da je u proleće 2011. godine, ušao u kući B.I.a, koja se nalazi preko puta kuće u kojoj je živio kao podstanar, na način što je kalauzom otvorio ulazna vrata i iz iste otuđio: mašinu za šišanje, nekoliko kuhinjskih noževa, nekoliko peškira, 2 sundjera za ležajeve, neke krpe i posteljinu, a misli da je uzeo i nešto od bakra i neku sataru za meso, kao i neku mašinu za čupanje dlaka, ne zna koje marke. Te stvari je ponio kući, a zna da je te sunđere nakon toga uzela njegova nevjenčana supruga, od koje je uzela policija. Na kraju je naveo da se kaje što je izvršio ovo krivično dijelo, da je to uradio zbog lošeg imovnog stanja i da je namjeravao da te stvari prodaje da bi izdržavao suprugu i dijete koje je tada imalo godinu dana. </span>
</p>
<p class="p7">
<span>Upitan da pojasni razlike u navodima svoje odbrane date pred istražnim sudijom i na glavnom pretresu od 20.09.2012. godine i na zadnjem glavnom pretresu, optuženi je izjavio da je tačno što je rekao na zadnjem glavnom pretresu i da nije tačno on što je rekao pred istražnim sudijom. Ovo je rekao jer želi da prizna sve što je uradio i da nastavi da živi normalno. U završnoj riječi optuženi je molio sud da ga što blaže kazni, obzirom da izdržava dijete od tri godine i suprugu od svog rada. </span>
</p>
<p class="p7">
<span>Sud je u dokaznom postupku na saglasan predlog stranaka pročitao iskaz svjedoka oštećenog R.K., dat u prethodnom postupku pred istražnim sudijom ovog suda na zapisnik Ki.br. 45/11 od 07.09.2011. godine, iskaz oštećenog R.H., dat pred Osnovnim sudom u Novom Pazaru, sudska jedinica u Tutinu, na zapisnik II-8 Kri.br. 119/11 od 03.11.2011. godine, iskaz svjedoka Z.M.a, dat u prethodnom postupku pred istražnim sudijom ovog suda na zapisnik Ki.br. 45/11 od 07.09.2011. godine, iskaz svjedoka L.E.a, dat u prethodnom postupku pred istražnim sudijom ovog suda na zapisnik Ki.br. 45/11 od 07.09.2011. godine, pročitao potvrdu o privremeno oduzetim predmetima Uprave policije PJ Bar – Ispostava Ulcinj Ku.br. 94/95/96/11  od 07.06.2011. godine,  potvrdu o privremeno oduzetim predmetima Uprave policije PJ Bar – Ispostava Ulcinj Ku.br. 165/11 od 25.07.2011. godine, potvrdu o vraćanju privremeno oduzetih predmeta Uprave policije PJ Bar – Ispostava Ulcinj Ku.br. 125/11 od 01.07.2011. godine na ime R.H., potvrdu o  vraćanju privremeno oduzetih predmeta Uprave policije PJ Bar – Ispostava Ulcinj Ku.br. 164/11 od 25.07.2011. godine na ime R.K., potvrdu o  vraćanju privremeno oduzetih predmeta Uprave policije PJ Bar – Ispostava Ulcinj Ku.br. 165/11 od 25.07.2011. godine, na ime B.I.a, i nalaz i mišljenje sudskog vještaka ekonomsko-finansijske struke Neljaj Vehbije od 10.10.2011. godine. </span>
</p>
<p class="p7">
<span>Svjedok oštećeni R.K. u svom iskazu u bitnom je naveo da posjeduje kuću u naselju Donji Štoj  u Ulcinju, ul. Durmitorska bb, gdje boravi povremeno sa porodicom i to najčešće u ljetnjim mjesecima, obzirom da živi i radi u Njemačku. Dana 22.07.2011. godine sa svojom suprugom su došli iz Njemačke i kada su ušli u kuću, prethodno su našli vrata od ulaza zaključana, a prozore zatvorene, kada su primjetili da u kući nedostaje dosta stvari i to: bormašina marke „Stil“, komplet ključevi G-dor, pegla na paru „Tefal“ -nova neraspokavana, tri kutije praška za mašinsko pranje „Persil“ od po 14 kg, mikser marke „Krups“, dva poslužavaonika, mašina za zavrtanje na baterije marke „Aku“, kuhinjski pribor od rosvajta, hemijska sredstva za pranje i čišćenje, fen za kosu „Figaro“, mašina za šišanje, tranzistor marke „Soni“, česma za lavabo marke „Evita“, raznu posteljinu i druge stvari kojih se nije mogao sjetiti. Kada su ušli u kući nijesu našli da su im stvari razbacane, već je bilo složeno onako kako su ih ostavili prilikom zadnjeg njihovog boravka u Ulcinju, a nedostajale su samo prednje opisane stvari. Naveo je da je neko prijavio slučaj policiji iz komšiluka, kojoj prijavi se i on priključio. Od svih navedenih stvari vraćena mu je bormašina marke „Stil“, dok mu ostale stvari nijesu vraćene. Nije se mogao izjasniti na koji način je optuženi ušao u njegovu kuću, a pretpostavlja da je nekim podesnim ključem otvorio vrata. Kao oštećeni pridružio se krivičnom gonjenju protiv optuženog, i postavio je oštetni zahtjev koji će naknadno opredijeliti. </span>
</p>
<p class="p7">
<span>Oštećeni R.H., u btinom je naveo da posjeduje kuću u Ulcinju, u naselju D. Štoj ul. Barska bb. Novembra mjeseca 2010. godine obavijestio ga je komšija B.S., da mu je nestala satelitska antena koja se nalazila na terasnom stubu u visini od 5 m. U maju mjesecu 2011. godine, prijavio je krađu u OB Ulcinj, kod inspektora Ćetković, koji ga je u junu mjesecu 2011. godine obavijestio da su pronašli antenu, bez metalnog nosača i tri razvodnika – signala do resivera, koji predmeti mu nisu vraćeni. Kao oštećeni se nije pridružio krivičnom gonjenju protiv optuženog, ali je postavio odštetni zahtjev tako što je tražio da mu se vrate navedeni predmeti ili protiv vrijednost u iznosu od 130 eura. </span>
</p>
<p class="p7">
<span>Svjedok Z.M., je naveo da posjeduje kuću u naselju Donji Štoj u Podgoričkoj ulici br. 29. U njegovom komšiluku su stanovali porodica H., sa kojima se poznaje odavno i u kontaktu je sa H. A.om, koja je tu živjela sa svojim nevjenčanim suprugom G.D.om. Nekoliko mjeseci prije, A.a ga je zamolila da joj odnese neke stvari stvari do njene majke Hajre, koja živi i dalje u njegovom komšiluku, tako da je svojim vozilom pošao do Durmitorske ulice. Tom prilikom je dovezao do kuće A.ine majke, dva sundjera, nešto alata i drugih stvari, međutim A.ina majka mu je kazala da nema mjesta gdje to da ostavi, pa ga je zamolila da to ostavi kod sebe i kada dođe A.a, ona će to da preuzme jer su to njene stvari. Naveo je da mu nije poznato odakle potiču te stvari, niti je puno  obraćao pažnju oko njih. Te stvari je ostavio u jednu od soba i čekao da dođe A.a da iste preuzme. Nakon nekoliko vremena ga je A.a nazvala i kazala mu da te stvari odnese do kuće u kojoj ona živi, odnosno kod njene majke, međutim na to joj odgovorio da dođe sama i iste uzme. Navedene stvari je ostavio na terasu, kako bi ista došla da ih preduzme, međutim A.a nije došla čitav dan. U međuvremenu su naišle tri žene, koje poznaje i kazale mu da su sunđeri i čekić njihove i stvari odnjele sa sobom, a drugih stvari nije bilo. Iste su pozvale policiju i A.u, koja je odmah došla na licu mjesta i razgovarala sa tim ženama i jednim policajcem koji je bio u civilu. </span>
</p>
<p class="p7">
<span>Svjedok L.E., u svom iskazu je naveo da radi kao monter satelitskih antena i da ga je negdje prije nove godine telefonom pozvala muška osoba sa molbom da dođe u naselje D. Štoj – ul. Durmitorska, da mu motira satelitsku antenu. Dao mu broj mobilnog telefona svoje supruge i objasnio gde boravi. Nakon 2 – 3 dana, od toga, pošao je u tom naselju i počeo da montira antenu. Odmah čim je počeo da je montira primjetio je da je navedenu antenu već montirao na kući R.H. iz Tutina, koja se nalazi u ul. Barskoj – D. Štoj, na nekih kilometar od Durmitorkse ulice. Istakao je da je prepoznao aluminijski nosač, koji je karakterističan, kao i to da je kod njega montirao antenu sa tri LNB oka, sa četiri izlaza. Kada je pitao tu ženu, odakle im antena, dogovorila je da je istu donio njen suprug i da je to njemu neko poklonio. Antenu je montirao sa južne strane njihove kuće, na visini oko tri metara, sobzirom da je kuća bila prizemna sa pločom. Tvrdi sa velikom sigurnošću da je navedena antena bila na kući R.H. iz Tutina. Ta antena košta oko 200,00 eura, a on je Hakiji naplatio oko 100,00 eura za montažu i druge stvari, a taj satelitski tanjir bio je montiran na kuću R.H. na visini od oko 5 metara od tla. </span>
</p>
<p class="p7">
<span>Iz potvrde o privremeno oduzetim predmetima Uprave policije PJ Bar – Ispostava Ulcinj Ku.br. 94/95/96/11 od 07.06.2011. godine, proizilazi da su optuženog G.D.a privremeno oduzeti sledeći predmeti: resiver Samsung, kasetofon JVC, fotoaparat Nexia, fotoaparat Kodak, dvogled bresser, slušalice 3 M, dva vanjska fenjera, usisivač rowenta, Rowenta balnea, sjekira za meso, DVD plejer Philips, baterijska lampa, sat qvarc, secko bijele boje, lampa, masažer, Nokia N95 mob telefon neispravan, kasetofon, komarnici 2 kom, kolonska voda, toster palazo, vaga digitalna rifinet, JB 7116, satelitska antena, aparat za kafu, termometar, punjač za baterije, muzički plejer Sony 2 kom, 7 peškira, hidrofor Tip, Lap top Toshiba, 6 šerpi, staklena činija, aparat za vodu, 11 mesinganih prstena, lampaq i kuvalo, biciklo Sedona, sto drveni, šporet Elektrolux, mikrovalna pećnica bijele boje, kosilica Kips, bormašina schwarbach, tuš baterija Evita, womah bormašina kom 2, štrajferica, ubodna mašina, šlajferica veća, 2 bormašine Skil i Manesmann, motorna testera, stabilizator za struju i motalica sa kablom. </span>
</p>
<p class="p7">
<span>Iz potvrde o privremeno oduzetim predmetima Uprave policije PJ Bar – Ispostava Ulcinj Ku.br. 165/11 od 25.07.2011. godine, proizilazi da su od Z.M.a, privremeno oduzeti dva sunđera za ležaj – krevet, tesarski čekić i pumpa za naduvavanje pneumatika. </span>
</p>
<p class="p7">
<span> Iz potvrde o vraćanju privremeno oduzetih predmeta Uprave policije PJ Bar – Ispostava Ulcinj Ku.br. 125/11 od 01.07.2011. godine na ime oštećenog R.H., proizilazi da je istom vraćena satelitska antena sa tri oka (dva marke „Chess i jedno marke „Alps“).</span>
</p>
<p class="p7">
<span>Iz potvrde o  vraćanju privremeno oduzetih predmeta Uprave policije PJ Bar – Ispostava Ulcinj Ku.br. 164/11 od 25.07.2011. godine na ime oštećenog R.K., proizilazi da su istom  vraćene bormašina marke „Skil“ i gedora ključevi. </span>
</p>
<p class="p7">
<span>Iz potvrde o  vraćanju privremeno oduzetih predmeta Uprave policije PJ Bar – Ispostava Ulcinj Ku.br. 165/11 od 25.07.2011. godine, na ime oštećenog B.I.a, proizilazi da su ovom oštećenom vraćene mesarska satara i dva sundjera ležaj za krevet. </span>
</p>
<p class="p7">
<span>Iz  nalaza i mišljenja sudskog vještaka ekonomsko-finansijske struke Neljaj Vehbije iz Ulcinja od 10.10.2011. godine, proizilazi da  prema cijenama koje su važile na dan izrade nalaza, vrijednost jedne satelistke antene sa tri oka (dva marke „Chess i jedno marke „Alps“), oduzete od oštećenog R.H., iznosi 200,00 eura, da stvari oduzete od oštećenog R.K. imaju sledeću vrijednost: bormašina marke „Skil“ 110,00 eura, komplet ključeva „Gedora“ 55,00 eura, pegla na paru marke „Tefal“ 25,00 eura, tri kutije praška marke „Persil“ od 14 kg 14,00 eura, mikser marke „Krups“ 35,00 eura, dva poslužaonika 12,00 eura, mašina za zavrtanje na baterije marke „Aku“ 30,00 eura, kuhinjski pribor od rosfajta 120,00 eura, fen za kosu 30,00 eura, figaro 35,00 eura, mašina za šišanje 45,00 eura, transistor marke „Sony“ 80,00 eura i česma za lavabo marke „Evita“ 28,00 eura, što ukupno iznosi 639,00 eura. Dok stvari oduzete od oštećenog B.I.a imaju sledeću vrijednost:  mašina za šišanje 45,00 eura, bakarni kotlić 30,00 eura, satara za meso 10,00 eura, nekoliko kuhinjskih noževa (paušalno) 20,00 eura, nekoliko peškira (paušalno) 50,00 eura, dva sundjera za ležaj 24,00 eura, postelinu (paušalno) 60,00 eura, mašina za depilaciju marke „Filips“  20,00 eura, kuhinjske krpe 5,00 eura, što sve ukupno iznosi 264,00 eura. </span>
</p>
<p class="p7">
<span>Sud je cijenio nalaz i mišljenje vještaka finansijske struke kao stručan, jasan i argumentovan, zasnovan na pravilima struke i nauke, pa je iz tih razloga isti u cijelosti i prihvatio. </span>
</p>
<p class="p8">
<span>          Ocjenom navoda optužbe i odbrane optuženog, te svih izvedenih dokaza na glavnom pretresu, cijeneći iste pojedinačno i u njihovoj međusobnoj vezi, sud nalazi da je optuženi G.D. izvršio produženo krivično dijelo teška  krađa iz čl. 240 st. 1 tač. 1 u vezi čl. 49 Krivičnog zakonika, na način, mjesto i vrijeme kako je to predstavljeno u činjeničnom dijelu izreke presude. </span>
</p>
<p class="p7">
<span>Naime, činjenično stanje iz izreke presude sud je utvrdio na osnovu odbrane optuženog G.D.a date na glavnom pretresu od 05.03.2013 godine, koji  priznaje izvršenje krivičnog djela koje mu se stavlja na teret, i u svojoj odbrani detaljno opisuje način, vrijeme i mjesto izvršenja svih radnji koje ulaze u konstrukciju produženog krivičnog djela, navodeći da je tačno da je iz kuće R.H., koja se nalazi u naselju D. Štoj, udaljeno od njegove kuće oko 1 km, u decembru mjesecu 2010 godine, oduzeo satelitsku antenu sa tri oka, koja je bila na spoljenjem zidu kuće, na visini od nekoliko metara, na način što se popeo na tom zidu sa koga je skinuo antenu i odnio je kući. Nakon desetak dana pozvao je majstora L.E.a da mu ugradi antenu u kući gdje je živio sa nevjenčanom suprugom H.A.om, a koji je došao nakon 2-3 dana i postavio antenu. Dalje je naveo da je negdje tokom proleća 2011. godine, ušao u kuću komšije R.K., gdje je ranije živio kao podstanar, na način što je otvorio vrata oštrom britvom koja služi za otvaranje brave, i iz iste oduzeo jednu bormašinu marke „Skil“, komplet ključeva „Gedora“, peglu, 3 kutije praška za pranje veša, mikser, 2 poslužaonika, mašinu za zavrtanje, fen za kosu, mašinu za šišanje, pribor za kuhinju i misli da je uzeo i neku česmu. Nakon što je te stvari uzeo zatvorio je opet kuću, a neke od ovih stvari su pronađene kod njega i oduzela mu je policija,  a sjeća se da su mu oduzeli bormašinu i komplet ključeva „Gedora“. Takodje je naveo da je u proleće 2011. godine, ušao u kući B.I.a, koja se nalazi preko puta kuće u kojoj je živio kao podstanar, na način što je kalauzom otvorio ulazna vrata i iz iste otuđio: mašinu za šišanje, nekoliko kuhinjskih noževa, nekoliko peškira, 2 sundjera za ležajeve, neke krpe i posteljinu, a misli da je uzeo i nešto od bakra i neku sataru za meso, kao i neku mašinu za čupanje dlaka, ne zna koje marke. Te stvari je ponio kući, a zna da je te sunđere nakon toga uzela njegova nevjenčana supruga, od koje je uzela policija. Ovakvu odbranu optuženog datu na glavnom pretresu sud je u potpunosti prihvatio, jer njegovo priznanje je jasno i potpuno, u pogledu svih bitnih elemenata predmetnog krivičnog djela i ničim nije dovedeno u sumnju, već naprotiv potvrđeno je kako iskazima svjedoka oštećenih R.H. i R.K. i svjedoka L.E.a i Z.M.a koje iskaze je  sud cijenio kao jasne, uvjerljive i objektivne i kao takvim poklonio punu vjeru, a koji su u potpunosti potvrdili odbranu optuženog datu na glavnom pretresu, tako i materijalnim dokazima i to potvrdama o privremeno oduzetim predmetima ispostave Ulcinj Ku.br. 94/95/96/11  od 07.06.2011. godine i Ku.br. 165/11 od 25.07.2011. godine, iz kojih je utvrđeno da su od optuženog G.D.a i svjedoka Z.M.a, privremeno oduzete stvari koji su se našli kod njih, a koji su otuđene iz kuća oštećenih, i potvrdama o vraćanju privremeno oduzetih predmeta Uprave policije PJ Bar – Ispostava Ulcinj Ku.br. 125/11 od 01.07.2011. godine na ime R.H., Ku.br. 164/11 od 25.07.2011. godine na ime R.K. i Ku.br. 165/11 od 25.07.2011. godine, na ime B.I.a, iz kojih je utvrđeno da su ovim oštećenima vraćene određene stvari koje im je optuženi na protivpravan način oduzeo. Vrijednost protivpravno oduzetih stvari na štetu oštećenih, sud je na nesumnjiv način utvrdio iz nalaza i mišljenja sudskog vještaka ekonomsko-finansijske struke Neljaj Vehbije.</span>
</p>
<p class="p8">
<span>           Kod ovakvog činjeničnog stanja sud je našao da u radnjama optuženog stoje svi bitni elementi bića produženog krivičnog djela teška krađa iz čl.240 st.1 tač.1 u  vezi čl. 49 Krivičnog zakonika, bliže opisanim u izreci presude, a ovo iz razloga što je optuženi radnje izvršenja preduzeo u vremenskoj povezanosti od decembra mjeseca 2010 godine pa do 06.06.2011.godine, da u konkretnom slučaju postoji jedinstvo mjesta izvršenja krivičnog djela, sve radnje su izvršene na području opštine Ulcinj, i istovrsnost predmeta djela, radnje izvršenja preduzete su na objektima iste vrste, kao i jedinstveni umišljaja optuženog, njegov umišljaj je bio usmjeren na pribavljanje protiv pravne imovinske koristi, što čine jedno produženo krivično djelo teška krađa. Cijeneći subjektivni odnos optuženog prema učinjenom krivičnom djelu sud nalazi da je namjera optuženog bila da oduzimanjem tuđih pokretnih stvari sebi pribavi protivpravnu imovinsku korist, i da je isti bio svjestan svog djela, odnosno svjestan činjenice da obijanjem tuđih kuća, odnosno savlađivanjem većih prepreka, i oduzimanjem iz njih pokretnih stvari, čini krivično djelo, i htio je njegovo izvršenje,  pa se njegov psihički odnos prema izvršenom krivičnom dijelu manifestuje kao direktni umišljaj.	</span>
</p>
<p class="p7">
<span>Sud je odbranu optuženog datu pred istražnim sudijom cijenio kao sračunatu na izbjegavanje krivično pravne odgovornosti, jer je ista nelogična, neuverljiva i neobjektivna, obzirom da je ista u potpunosti obezvrijeđena jasnom i uvjerljivom odbranom optuženog datom na glavnom pretresu, koja je u svemu potvrđena izvedenim dokazima na glavnom pretresu, kojima je sud poklonio punu vjeru, konačno optuženi je dao i logično i jasno objašnjenje zašto je na glavnom pretrsu priznao izvršenje predmetnog krivinog djela, kada je naveo da je tačno što je rekao na zadnjem glavnom pretresu i da nije tačno on što je rekao pred istražnim sudijom, te da želi da prizna sve što je uradio i da nastavi da živi normalno. </span>
</p>
<p class="p8">
<span>          Prilikom izbora vrste i visine kazne za optuženog, sud je smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) pa je na strani optuženog od olakšavajućih okolnosti cijenio priznanje djela,njegovu neosuđivanost,  obzirom da nije utvrđeno da je isti osuđivan, jer nije pribavljen izvod iz KE zbog mjesta rođenja optuženog, pa primjenom principa in dubio pro reo smatra se da je neosuđivan, njegove lične i porodične prilike, da je otac jednog mldb. djeteta koje izdržava, i njegovo loše imovno stanje, dok otežavajućih okolnosti nije bilo. Imajući u vidu utvrđene olakšavajuće okolnosti na strani optuženog, a koje okolnosti pojedinačno i u svom zbiru imaju karakter naročito olakšavajućih okolnosti, sud je primjenom čl.45 i 46 Krivičnog zakonika, optuženog osudio na kaznu zatvora u trajanju od 4 (četiri) mjeseca, nalazeći da je izrečena kazna adekvatne težini učinjenog krivičnog djela i stepenu krvice optuženog, te da će se u dovoljnoj mjeri uticati na optuženog da ubuduće ne čini krivična dijela, a istovremeno će se uticati preventivno i na potencijalne izvršioce ovakvih krivičnih dijela, u smislu njihovog odvraćanja, te da će se sa istom u potpunosti postići svrha kažnjavanja iz čl.32 Krivičnog zakonika, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.</span>
</p>
<p class="p7">
<span>Sud je shodno čl. 239 ZKP-a, obavezao optuženog  da  na ime  imovinsko - pravnog zahtjeva oštećenom R.K. vrati oduzete stvari ili plati novčanu protivrijednost istih i to: peglu na paru marke „tefai“ ( ili iznos od  25,00  € ), tri kutije praška za mašinsko pranje veša marke „Persil“ od po 14 kg (ili iznos od 14,00 €), mikser marke „Krups“ ( ili iznos od  35,00  € ), dva poslužaonika ( ili iznos od  12,00  €),mašina za zavrtanje na baterije marke „Aku“ ( ili iznos od 30,00  € ),kuhinjski pribor od rostfaja ( ili iznos od 120,00  € ), fen za kosu Figaro ( ili iznos od  35,00  €),mašina za šišanje ( ili iznos od  45,00  € ),transistor marke „Sony“ ( ili iznos od 80,00  € ), česma za lavabo marke „Evita“ ( ili iznos od  28,00  € ), u roku od 15 dana po pravosnažnosti presude, a oštećenog R.H. radi  ostvarivanja imovinsko  - pravnog  zahtjeva  uputio  na  parični postupak, obzirom da podaci krivičnog postupka u tom dijelu nijesu pružali dovoljan osnov za presuđenje.</span>
</p>
<p class="p8">
<span>	Kako je okrivljeni oglašen krivim, to ga je sud shodno čl.226 i 229 ZKP-a obavezao da plati troškove krivičnog postupka u iznosu od 93,50 eura, a koji troškovi se odnose na ime nagrade za izvršeno vještačenje vještaku ekonomsko-finansijske struke, kao i 30,00 eura na ime paušala, a visinu istog sud je odredio na osnovu imovnog stanja optuženog, dužine trajanja i složenosti krivičnog postupka.</span>
</p>
<p class="p7">
<span>Sa iznijetih razloga, a na osnovu čl. 374 ZKP, odlučeno je kao u izreci ove presude. </span>
</p>
<p class="p9">
<span>OSNOVNI SUD U ULCINJU</span>
</p>
<p class="p9">
<span>Dana 08.03.2013. godine</span>
</p>
<p class="p10">
<span>		</span>
</p>
<p class="p10">
<span>ZAPISNIČAR                                                                                             S U D I J A</span>
</p>
<p class="p10">
<span>Markoč Roza                                                                                             Amir  Đokaj </span>
</p>
<p class="p10"></p>
<p class="p10">
<span>                                                   </span>
</p>
<p class="p11">
<span>PRAVNA POUKA:</span><span class="s1"> </span><span>Protiv ove presude može se izjaviti žalba u roku od 15 dana od dana</span>
</p>
<p class="p12">
<span>         prijema  prepisa  iste  Višem  sudu  u  Podgorici, a  preko ovog suda.</span>
</p>
<p class="p12"></p>
<p class="p13"></p>
<p class="p13"></p>
<p class="p13">
<span>DN-a:</span>
</p>
<p class="p13">
<span>- ODT Ulcinj</span>
</p>
<p class="p13">
<span>- optuženom </span>
</p>
<p class="p13">
<span>- u spise</span>
</p>
<p class="p14"></p>


</body>
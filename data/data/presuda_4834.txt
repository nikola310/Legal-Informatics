<h1>
	<span style="font-size:12px;font-weight:bold;font-style:normal;font-family:arial,helvetica,sans-serif;margin:0px;line-height:normal;">OSNOVNI SUD U BERANAMA</span></h1>
<strong>K.br. 61/11</strong><br>
&nbsp;<br>
&nbsp;<br>
&nbsp;
<div style="text-align: center; ">
	<strong>U IME NARODA</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Osnovni sud u Beranama, kao prvostepeni krivični sud, sudija Aleksandar Ćulafić, kao sudija pojedinac, uz učešće namještenika suda Mirosave Lekić, kao zapisničara, u krivičnom predmetu protiv optuženog N. R., iz R., zbog krivičnog djela ugrožavanje opasnim oruđem pri tuči i svađi iz čl. 154. Krivičnog zakonika, po optužnom predlogu Osnovnog državnog tužilaštva u Beranama, Kt.br. 140/2010 od 21.06.2010. godine, nakon održanog usmenog, glavnog i javnog pretresa, u prisustvu savjetnika ODT-a u Beranama Miladina Magdelinića, okrivljenog N. R. i njegovog branioca adv. K. N., iz R., donio je i javno objavio dana 09.05.2011. godine,<br>
	&nbsp;<br>
	&nbsp;</div>
&nbsp;<br>
<h2 style="text-align: center; ">
	<span style="font-size:12px;font-weight:bold;font-style:normal;font-family:arial,helvetica,sans-serif;margin:0px;line-height:normal;">P R E S U D U</span></h2>
&nbsp;<br>
&nbsp;<br>
&nbsp;
<div style="text-align: justify; ">
	&nbsp;&nbsp;&nbsp;&nbsp;&nbsp;&nbsp; Okrivljeni<strong> N. R., </strong>JMBG ..., od oca D. i majke A., rođene K., rođen ... godine, u R., sa prebivalištem u mjestu B., opština R., državljanin Crne Gore, oženjen, otac 3 djece, pismen, sa završenom SSŠ, srednjeg imovnog stanja, osuđivan: presudom Osnovnog suda Rožaje, K.br. ... od 30.03.2001. godine, osuđen po čl. 177/3 u vezi čl. 172/3, na 2.000,00 dinara; presudom Osnovnog suda Rožaje, K.br. ... od 16.05.2003. godine, osuđen po čl. 189/2-1 KZ RCG, na 6 mjesci zatvora, uslovno 1 godinu; presudom Osnovnog suda Rožaje, K.br. ...od 17.12.2007. godine, osuđen po čl. 417/1 KZ RCG, na 3 mjeseca zatvora, uslovno za 1 godinu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; - Na osnovu čl. 363 st.1 tač. 1 Zakonika o krivičnom postupku&nbsp;&nbsp;</div>
&nbsp;<br>
&nbsp;
<div style="text-align: center; ">
	<strong>OSLOBAĐA SE OD OPTUŽBE</strong></div>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp; - da je :<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; - dana 27.04.2010. godine, oko 19,00 časova, u mjestu "...", u selu Š., opština B., u svađi sa Ć. M., mašio se gasnog pištolja marke&nbsp; "BLOW", sredstva podobnog da tijelo teško povrijedi i zdravlje teško naruši, na način što ga je repertirao i cijev istog usmjerio u pravcu oštećenog,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; - čime bi izvršio krivično djelo ugrožavanje opasnim oruđem pri tuči i svađi iz čl. 154 Krivičnog zakonika,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; - jer djelo za koje je optužen po zakonu nije krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; U smislu čl. 203 st. 1 ZKP-a, troškovi krivičnog postupka iz čl. 199 st. 2 u vezi st. 1 do 6 ovog zakonika, kao i nužni izdaci i naknada branioca padaju na teret budžetskih sredstava suda, o čemu će sud odlučiti posebnim rješenjem, u smislu čl. 200 ZKP-a. &nbsp;<br>
	&nbsp;&nbsp;&nbsp;&nbsp;&nbsp;&nbsp;<br>
	&nbsp;</div>
&nbsp;<br>
<h2 style="text-align: center; ">
	<span style="font-size:12px;font-weight:bold;font-style:normal;font-family:arial,helvetica,sans-serif;margin:0px;line-height:normal;">O b r a z l o ž e nj e</span></h2>
&nbsp;
<div style="text-align: justify; ">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Optužnim predlogom Osnovnog državnog tužilaštva u Beranama, Kt.br. 140/2010 od 21.06.2010. godine, optužen je Ć. M., iz B., zbog krivičnog djela ugrožavanje sigurnosti iz čl. 168 st. 1 Krivičnog zakonika i N. R., iz R., zbog krivičnog djela ugrožavanje opasnim oruđem pri tuči i svađi iz čl. 154. Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Glavni pretres je održan i zaključen u ponovnom postupku, shodno ukidnom rješenju Višeg suda u Bijelom Polju KŽ.br. ...od 11.10.2010. godine, u prisustvu savjetnika ODT-a u Beranama, Miladina Magdelinića, okrivljenog N. R. i njegovog branioca K. N., iz R..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Savjetnik ODT-a u Beranama, Miladin Magdelinić, u završnoj riječi je izjavio da ostaje u cjelosti pri optužnom aktu Kt.br. 140/2010 od 21.06.2010. godine i predložio je sudu da okrivljenog oglasi krivim i osudi na kaznu po zakonu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Okrivljeni N. R., u svojoj odbrani, u bitnom je istakao da je dana 27.04.2010. godine, obilazio reon u B. i to G. Z., Š., Z. i C.. Negdje oko 19,00 časova, dok se kretao svojim PMV iz suprotnog pravca naišao je traktor koji je na sebi imao frezu. On se skrajnuo desno, kako bi traktor prošao, a kada mu se traktor približio, vidio je da je za volanom Š. M.. Pošto su se mimoišli, nakon 5 do 6 metara, začuo je galamu, pa je pomislio da ga je Š. M. zvao, te je zaustavio svoje vozilo i izašao iz istog. Kada je izašao, prema njemu je krenuo Ć. M., upućujući mu psovke i prijetnje, pa je očekivao da će ga napasti. Kada je Ć. M. prišao na nekih 10 metara od njega, on je izvadio svadbarski pištolj, koji mu se nalazio za pojasom, a koji nosi da bi se odbranio eventualno od divljači i istu uplašio. Repertirao je pištolj i držao ga je prema zemlji. Tom prilikom je uputio riječi Ć. M.: "Ako mi priđeš ubiću te", nakon čega je dotrčao vozač traktora Š. M., uhvatio Ć. M. i odgurnuo ga prema traktoru, a on se vratio u svoje vozilo i otišao u policiju, gdje je sve prijavio. Objasnio je da je bio u dobrim odnosima sa Ć. M. sve do momenta dok mu nije podnio krivičnu prijavu za šumsku krađu, po kojoj je isti osuđen na kaznu zatvora u trajanju od mjesec dana, nakon čega su njihovi odnosi promijenjeni. Naime, nakon izlaska iz zatvora Ć. M. je počeo da mu prijeti putem telefona, pa je protiv njega podnio krivičnu prijavu i isti je kažnjen presudom Osnovnog suda Rožaje K.br. ..., a koji postupak je u toku. Inače, o prijetnjama koje mu je upućivao Ć.M.obavijestio je svog šefa, kao i policiju.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; U završnoj riječi je u izjavio da je pištolj, koji mu je konkretnom prilikom oduzet, svadbarski pištolj i u svemu je prihvatio završnu riječ svog branioca, koji je u istoj istakao da se iz izvedenih dokaza tokom postupka, na nesumnjiv način utvrđuje da u radnjama okrivljenog N. R., ne postoje elementi koji čine biće krivičnog djela koje mu se optužnim aktom stavlja na teret. Iz izvedenih dokaza se nedvosmisleno zaključuje da je namjera okrivljenog N. R. bila jedino i isključivo odbijanje ničim izazvanog protiv pravnog napada na njegov fizički integritet od strane Ć. M. i ništa više od toga. Predložio sudu da ga oslobodi krivično pravne odgovornosti.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Radi utvrđivanja odlučnih činjenica i donošenja pravilne i zakonite odluke, sud je u dokaznom postupku na glavnom pretresu izveo dokaze: pročitao iskaz svjedoka Š. M.; pročitao iskaz svjedoka Ć. S.; pročitao presudu Osnovnog suda Rožaje, K.br. .. od 22.12.2010. godine; pročitao izvještaj br.... od 08.04.2010. godine; pročitao izvještaj br. ... od 28.04.2010. godine; pročitao zapisnik o obavještenju prikupljenom od građanina UP Ispostava Rožaje, br. ... od 08.04.2010. godine; pročitao potvrdu o privremenom oduzimanju predmeta UP PJ Berane, br. ... do 27.04.2010. godine; pročitao zapisnik UP PJ Berane o ispitivanju vozača na alko test za Ć. M. od 27.04.2010. godine; pročitao zapisnik UP PJ B. o ispitivanju vozača na alko test N. R. od 27.04.2010. godine, te pribavio i izvršio uvid u izvod iz KE na ime okrivljenog.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a CG, sud je utvrdio činjenično stanje i na osnovu takvog utvrđenog činjeničnog stanja zaključio da djelo za koje je N. R. optužen, po zakonu nije krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Naime, sud je činjenično stanje prevashodno utvrdio kroz iskaze saslušanih svjedoka Š.M. i Ć. S., kao i kroz sadržinu izvedenih pismenih dokaza i kroz navode odbrane okrivljenog. Tako iz iskaza svjedoka Š. M., sud je utvrdio da se dana 17.04.2010. godine, oko 19,00 časova, kretao u selu Lukavica svojim traktorom, zajedno sa Ć. M.. Kada su došli negdje do ..., u susret im je naišao "Mercedes", sa kojim se mimoišao, pa mu je tada M. rekao da stane, te je nastavio kretanje još par metara, a onda stao, dok je N. R. nastavio da vozi još 80 metara od mjesta na kojem su se mimoišli. M. Ć. se skinuo sa traktora prije nego što je N. R. zaustavio svoje vozilo i uputio se prema N. R.. Vidio je kako se oni približavaju jedan drugom i kako je N.R. izvadio pištolj, koji mu se nalazio za pojasom i uperio ga u pravcu Ć.M.. On je sišao sa traktora i kazao im: "Ne ljudi, ako Boga znate". Tada je svojom lijevom rukom lagano povukao nazad M., što je on i prihvatio i zajedno su pošli na traktor. Objasnio je da su njih dvojica tom prilikom galamili, ali zbog rada traktora nije čuo šta su jedan drugom govorili. Sud je iskaz ovog svjedoka u potpunosti prihvatio, jer se radi o licu koje je bilo očevidac kritičnih dešavanja, a koje je po ocjeni suda vjerno rekonstruisalo tok kritičnih dešavanja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; &nbsp;Iz iskaza svjedoka Ć. S., sud je utvrdio da se kritičnog dana sreo na putu sa R. N. u mjestu Š., kada je on nastavio putem u pravcu B.. Nije obraćao pažnju na njegovo dalje kretanje, ali je začuo kako M. Š. viče: "M., M.". Tada je vidio da je M. Š. stajao na traktoru dok je zvao M. Ć., koga je vidio da ide u pravcu potoka, a sa druge strane je vidio R. N., kako stoji pored svojih kola. M. je prilazio R. kolima i tom prilikom ga opsovao: " J..... ti majku tursku, da vidiš ti koga si zatvorio za dva kubika drva", a kako je bio udaljen na oko 60 metara, nije mogao dobro da čuje šta su još jedan drugom govorili, ali je čuo kada je M. rekao:" Pucaj, popišam ti se u njega". Šta su dalje govorili ne zna, a vidio je da R. u rukama drži nešto, ali nije vidio šta. Vidio je kada je M.Š. uhvatio M. za ruku, nakon čega su otišli na traktor i uputili se u pravcu Š.. Sud je iskaz ovog svjedoka prihvatio kao jasan, ubjedljiv i ničim doveden u pitanje.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Iz presude Osnovnog suda u Rožajama, K.br. ..., od 22.12.2010. godine, sud je utvrdio da je Ć. M., oglašen krivim zbog krivičnog djela ugrožavanje sigurnosti iz čl. 168 st. 1 Krivičnog zakonika, što je dana 07.04.2010. godine, oko 09,45 časova, sa svog mobilnog telefona, pozvao na fiksni telefon vlasništvo N. Š. R., na koji se javila njegova supruga N. Dž., te je misleći da je dobio nekog od članova porodice N. D. R., istom uputio prijeteće riječi: " J.... ti majku, zaklaću i njega i njegovu porodicu, platiće mi za ovo, j.... mu ono dijete što mu se udavilo u bunar", a nakon toga je ponovo pozvao na isti broj telefona, na koji se javio N. Š. R., te je misleći da razgovara sa oštećenim N. D. R. istom uputio prijeteće riječi: "J.... ti majku, zaklaću tebe i tvoju porodicu, platićeš mi za ovo, j.... ti ono dijete što ti se udavilo u bunar", a koje riječi je njegov sin R. prenio oštećenom N.D. R., te je za ovo krivično djelo osuđen na kaznu zatvora u trajanju od 60 dana, a koji postupak je u toku.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Iz izvještaja br. 293 od 08.04.2010. godine, sud je utvrdio da se N. R. obratio šefu zaštite o prijetnjama koje mu upućuje Ć. M..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Iz zapisnika o obavještenju prikupljenom od građanina UP Ispostava R., br. ... od 08.04.2010. godine, sud je utvrdio da je N. R. naveo da je kao lugar obilazio reon G. i D. Z., kao i Š. i u mjestu D. G. zatekao Ć. M. kako vrši utovar hrastovih drva, koje je posjekao bespravno u državnoj šumi, zbog čega je podnio krivičnu prijavu, kojom prilikom je Ć. M. osuđen na kaznu zatvora u trajanju od mjesec dana i 600,00 €, te da mu nakon toga Ć. M. upućuje prijetnje da će ubiti njega i njegovu porodicu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Iz izvještaja br. 401 od 28.04.2010. godine, sud je utvrdio da se N. R. obratio štefu zaštite, da je kao čuvar šuma na reonu G. D. Z., Z. i Š., izložen maltretiranju, ponižavanju, pa čak i fizičkim prijtenjama, tj. da će biti ubijen od strane Ć. M.. &nbsp;<br>
	&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp; Iz potvrde o privremenom oduzimanju predmeta UP PJ B., br. ... od 27.04.2010. godine, sud je utvrdio da je od lica N. R., privremeno oduzet gasni pištolj marke "BLOW" tip F92 FBR-8-15742, crne boje, cal. 9 mm P.A.K. i okvir sa 3 metka.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Iz zapisnika o ispitivanju vozača na alko test od 27.04.2010. godine, sud nije mogao utvrditi pravno relevantne činjenice vezane za kritični događaj, osim da Ć. M. ima 1,49 % alkohola u krvi, dok kod N. R. je konstatovano da vozač ima 0,00 % alkohola u krvi.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Sud je cijenio i prihvatio odbranu okrivljenog kao logičnu, jasnu i datu u ubjedljivom izlaganju i u saglasnosti sa izvedenim dokazima, imajući u vidu činjenicu da je Ć. M. bio oglašen krivim po prijavi N. R., te da kritičnog dana, nakon što su se sreli, prvi je sišao sa traktora Ć. M. i uputio se u pravcu N. R., prijeteći mu da će mu platiti, da će ga zaklati i ubiti, te da je nakon toga N. R. potegao pištolj tražeći od Ć. da ne ide put njega, plašeći se da ga ne napadne, te da je njegova namjera bila u tom trenutku da odbije neposredni predstojeći napad.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Dakle, imajući u vidu sve izvedene dokaze, sud je kao utvrđeno prihvatio da je okrivljeni N. R. podnio prijavu za šumsku štetu po kojoj je Ć. M. oglašen krivim za krivično djelo šumska krađa i osuđen na kaznu zatvora, te da ga je Ć. M. nakon izlaska iz zatvora, više puta zvao telefonom upućujući mu riječi prijetnje, a kada bi se sreli provocirao ga je na razne načine, zbog čega je istog prijavio svojim pretpostavljenim starešinama u Š. U., UP Ispostava R. i O. D. T., da je Ć. M. kritičnog dana prvi sišao sa traktora i uputio se u pravcu N. R., prijeteći mu da će ga zaklati, da će ga ubiti, pa je nakon toga N. R. izvadio svadbarski pištolj i uperio ga u njegovom pravcu, kako bi spriječio istog da ne ide dalje put njega, jer se prepao da će ga napasti, a uz to je i fizički jači, pa je samim tim postupanje okrivljenog N. R., sud cijenio kao postupanje u nužnoj odbrani. Dakle, bez obzira na, po ocjeni suda, nespornu činjenicu da se okrivljeni N. R. kritičnom prilikom mašio gasnog pištolja, u svađi sa Ć. M., sud je stanovišta da je tom prilikom isti postupao u nužnoj odbrani kako bi na taj način odbio od sebe neposredni predstojeći napad od strane Ć. M..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Prema tome, kako je po ocjeni ovog suda okrivljeni N. R. imao osnovanog razloga da povjeruje da će biti fizički napadnut od strane Ć. M., to je isti postupao u nužnoj odbrani, jer u smislu čl. 10 Krivičnog zakonika, taj osnov isključuje postojanje krivičnog djela, te usled toga, imajući u vidu da protivpravnost predstavlja objektivni element svakog krivičnog djela, pa i predmetnog, sud je istog oslobodio od optužbe. Naime, prema čl. 10 Krivičnog zakonika je propisano da je pravo napadnutog na nužnu odbranu uslovljeno postojanjem istovremenog protivpravnog napada koji neposredno ugrožava neko njegovo pravno dobro i baš zato napadnuto lice nije dužno da izmiče pred napadom, već je naprotiv, u cilju odbrane pravnog dobra ovlašćeno da istovremenim protivpravnim napadom na napadačeva pravna dobra osujeti, odnosno onemogući protivpravni napad.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; S obzirom na to da je sud mišljenja da je okrivljeni krivično djelo koje mu je stavljeno na teret izvršio u nužnoj odbrani, koja predstavlja opšti osnov isključenja protivravnosti kao opšteg elementa krivičnog djela, to u nedostatku tog elementa, sud je okrivljenog, shodno čl. 363 st. 1. tač. 1 ZKP-a, osobodio od optužbe. &nbsp;&nbsp;&nbsp;&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Sa izloženog odlučeno kao u izreci presude, shodno čl. 364. ZKP-a CG.<br>
	&nbsp;<br>
	&nbsp;</div>
<h3 style="text-align: center; ">
	OSNOVNI SUD U BERANAMA</h3>
<div style="text-align: center; ">
	<strong>Dana, 09.05.2011. godine</strong></div>
&nbsp;<br>
&nbsp;<br>
<strong>ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SUDIJA, </strong><br>
<strong>Mirosava Lekić &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Aleksandar Ćulafić</strong><br>
&nbsp;<br>
&nbsp;<br>
<u>PRAVNA POUKA:</u> Nezadovoljna stranka<br>
ima pravo žalbe, u roku od 8 (osam) dana,<br>
od dana prijema presude, putem ovog<br>
suda za VIŠI SUD U BIJELOM POLJU.<br>
&nbsp;<br>

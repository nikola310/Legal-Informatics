<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.75in 0.71875in 0.5in 1.4284723in;}
.p1{margin-left:-0.625in;margin-right:0.12291667in;text-align:end;hyphenate:auto;font-family:Arial;font-size:12pt;}
.p2{margin-left:-0.625in;margin-right:0.12291667in;text-align:justify;hyphenate:auto;font-family:Arial;font-size:12pt;}
.p3{margin-left:-0.625in;margin-right:0.12291667in;text-align:center;hyphenate:auto;font-family:Arial;font-size:12pt;}
.p4{margin-right:0.12291667in;text-align:justify;hyphenate:auto;font-family:Arial;font-size:12pt;}
.p5{margin-left:-0.625in;text-align:justify;hyphenate:auto;font-family:Arial;font-size:12pt;}
.p6{margin-left:-0.625in;text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{margin-left:-0.625in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:10pt;}
</style>
<title>K broj 473/12</title>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 473/12</span>
</p>
<p class="p1"></p>
<p class="p2"></p>
<p class="p2"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2">
<span>         </span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2">
<br>
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog D.D., zbog krivičnog djela – gradjenje objekta bez gradjevinske dozvole iz čl. 326 a Krivičnog zakonika, po optužnom predlogu Osnovnog državnog tužilaštva iz Bara Kt br. …od 11.12.2012. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužilaštva u Baru Sanje Vujović I okrivljenog  D.D., dana  27.03.2013. godine donio je, a dana 28.03.2013. godine javno objavio </span>
</p>
<p class="p4"></p>
<p class="p3">
<span>P R E S U D U</span>
</p>
<p class="p4"></p>
<p class="p2">
<span>Okrivljeni </span>
</p>
<p class="p2"></p>
<p class="p2">
<span>D.D., JMBG…, od oca B. i majke F., rodjene P., rodjen…..godine u P.stalno nastanjen u B., državljanin Crne Gore, trgovac, oženjen, otac troje djece, završio srednju školu, srednjeg imovnog stanja, neosudjivan,</span>
</p>
<p class="p2"></p>
<p class="p3">
<span>Kriv je</span>
</p>
<p class="p3"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>Tokom jula mjeseca 2012. godine, na kat. parceli br. …iz LN br. …KO Šušanj, Opština Bar, svjestan svog djela i htio njegovo izvršenje, kao investitor protivno odredbi čl.69. Zakona o uredjenju prostora i izgradnji objekata (,,Sl. List Crne Gore" br.51/08), vršio rekonstrukciju-nadogradnju postojećeg objekta, na način što je započeo građenje treće međuspratne ploče na postojećem objektu dimenzija cca 105 m2, bez prethodno pribavljene građevinske dozvole,</span>
</p>
<p class="p2"></p>
<p class="p2">
<span>-čime je učinio krivično djelo - građenje objekta bez građevinske dozvole iz čl. 326 a Krivičnog zakonika.</span>
</p>
<p class="p2"></p>
<p class="p2">
<span>Pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a, izriče </span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4"></p>
<p class="p2">
<span>Kojom mu utvrdjuje kaznu zatvora u trajanju od 6 (šest) mjeseci  i istovremeno odredjuje da se kazna neće izvršiti ukoliko okrivljeni u roku od 2 (dvije) godine od pravosnažnosti presude,  ne učini novo krivično djelo.</span>
</p>
<p class="p2"></p>
<p class="p2">
<span>Okrivljeni je dužan da plati troškove krivičnog postupka u iznosu od 50,00 eura u roku od 15 dana od dana pravosnažnosti presude, pod prijetnjom izvršenja. </span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p4"></p>
<p class="p2">
<span>Optužnim predlogom Osnovnog državnog tužilaštva u Baru Kt. Br…od …godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p2"></p>
<p class="p2">
<span>Okrivljeni D.D. je u prethodnom postupku izjavio da je njegova  supruga D.V. kupila katastarsku parcelu br….. KO Šušanj od P.I. i P.A., i to 2006. ili 2007.godine, i na toj parceli počela je da gradi kao investitor stambeni objekat, dimenzija cca 105 m2, spratnosti P+1, i to bez prethodno pribavljene gradjevinske dozvole, a činjenica da nije imala gradjevinsku dozvolu mu je poznata jer mu je to supruga saopštila. Dana 18.07.2012.godine, kada je vršena kontrola od strane inspektora zaštite prostora bio je prisutan i potpisao je zapisnik o inspekcijskom pregledu i tom prilikom je inspektorki rekao da je vlasnik katastarske parcele …. KO Šušanj, medjutim, u pitanju je greška broj katastarske parcele na kojoj se gradi stambeni objekat je ….KO Šušanj. Takodje, je tom prilikom inspektorki rekao da kao investitor izvodi radove na stambenom objektu koji je bio inače predmet kontrole. Medjutim, naglasio je  činjenicu da je vlasnik katastarske parcele ,,, KO Šušanj na kojoj se izvode radovi na gradjevinskom objektu njegova supruga D.V., i ona je ta koja je njenim novcem kao investitor izvodila radove na predmetnom gradjevinskom objektu. Nije siguran, ali misli da je objekat počeo da se gradi 2006. ili pak 2007.godine, a u trenutku kontrole tačno je da su radnici obavljali grube gradjevinske radove na objektu, tj. izvodili su gradjevinske radove na trećoj medjuspratnoj ploči stambenog objekta, kako bi zaštitili objekat od padavina. Na glavnom pretresu dana 25.02.2013. godine je izjavio da je tokom  jula mjeseca 2012 godine izvodio radove koje se sastoje o izolaciji objekta  kako voda ne bi prolazila dolje i postavljao je košuljicu na poslednju ploču preko izolacije,  dimenzija 6 ili 7 kvadrata. Predmetni stambeni objekat je izgradjen tokom 2007 godine u grubo. Objekat je spratnosti P+1 i ima izlaz na ploču. On i njegova žena su samo investitori predmetnog objekta. Dana 18.07.2012.godine kada je vršena kontrola od strane inspektora bio je prisutan on i još četri radnika koji su izvodili radove izolacije i postavljanja košuljice na gornjoj ploči objekata, kako bi spriječio ulazak vode u sam objekat. Investitor već navedenih predmetnih radova je on, a ne njegova supruga, stim što dodaje da od 1966 godine boravi u Njemačku i u Crnu Goru dolazi povremeno. Takodje navodi da je prilikom kontrole od strane inspektora lično potpisao zapisnik o inspekcijskom pregledu, te da se na zapisniku nalazi njegov potpis. Pojasnio je da je  investitor predmetnih radova  on, a ne njegova supruga, i kada je u prethodnom postupku rekao da su radnici izvodili grube gradjevinske radove na trećoj medjusobnoj ploči mislio je na radove izolacije i radove postavljanja „košuljice“ kako bi se zaštitio objekat od vlage. Pošto je non stop na putu, njegova žena je od njenih para finansirala predmetne radove, medjutim, investitor  predmetnih radova je on. Tačno je da su se u trenutku kontrole izvodili radovi, ali to nijesu bili grubi građevinski radovi, već je to bilo samo saniranje ploče koja je curila, da je radila mješalica i amaterski gledano to djeluje kao da su izvođeni grubi radovi jer je korišćen malter, ali je svakako nakon što mu je inspektor pročitala zapisnik i nakon što je upoznat sa njegovom sadržinom isti potpisao. Naveo je i  da je kao investitor imao pravo da obezbijedi svoj objekat od propadanja, kao i da ne zna imena radnika, jer su to radnici koji stoje ispred “C.” i koji rade za dnevnicu.</span>
</p>
<p class="p2"></p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušan je svjedok B.N., pročitani su  zapisnik o  inspekcijskom pregledu - Ministarstva održivog razvoja i turizma CG -   Inspekcija  zaštite   prostora  br. ….od…. godine, rješenje Uprave za inspekcijske poslove Crne Gore - Odsjek inspekcije zaštite prostora, br. …od…. godine, dopis Sekretarijata za uredjenje prostora, komunalno - stambene poslove i zaštitu životne sredine br…. od 18.09.2012.godine, izvod iz KE UP PJ Podgorici …. 27.12.2012. godine za okrivljenog D.D., izvršen je uvid u LN br. …KO Šušanj.</span>
</p>
<p class="p2"></p>
<p class="p2">
<span>Svjedok B.N. je izjavila da je inspekcijski nadzor u naselju Šušanj iznad pruge obavila dana 18.07.2012. godine. Tom prilikom je konstatovala  izvodjenje grubih gradjevinskih radova na trećoj medjuspratnoj ploči na postojećem objektu dimenzija cca 105 m2,  a  koji objekat se nalazi na kat parceli …. KO Šušanj. U trenutku kontrole je lično zatekla radnike koji su izvodili radove na trećoj medjuspratnoj ploči. Ploča je u tom trenutku bila izlivena, ali zaista se nije na licu mjesta uvjerila kada je ta ploča izlivena, niti mogu da utvrde u kom periodu je ploča izlivena. Obzirom da je prilikom kontrole utvrdila da su u pitanju grubi gradjevinski radovi, a ne da su u pitanju radovi adaptacije ili izolacije objekta, jer to su radovi koji ne podležu nedozvoljenoj gradnji, odnosno izdavanju gradjevinske dozvole, već da su u pitanju grubi gradjevinski radovi, zapisnički je konstatovala stanje na licu mjesta, nakon čega je donjeto i rješenje koje se D.D. naredjuje da poruši stambeni objekat dimenzija bliže opisanih u samom rješenju.  Na licu mjesta je zatekla D.D., koji se i predstavio kao investitor predmetnih radova. Takodje je na licu mjesta zatekla više radnika, ali se nije mogla izjasniti koliko ih bilo.  Zapisnik o inspekcijskom pregledu je D.D. kao investitor potpisao na licu mjesta. Izjavila je da su bili izvodjeni radovi na ploči, sa spratne ploče, a da li je to bilo malterisanje, te da podizanje zidova nije bilo, ali šta je tačno radjeno odnosno koji su to radovi izvodjeni u trenutku kontrole ne zna, jer nije vidjela šta se radi, jer se nije pela gore da vidi šta se radi. </span>
</p>
<p class="p4"></p>
<p class="p2">
<span>Iz  zapisnika o  inspekcijskom pregledu - Ministarstva održivog razvoja i turizma   CG   -   Inspekcija  zaštite prostora br. … od 18.07.2012. godine proizlazi da je dana 18.07.2012. godine, inspektor zaštite prostora N.B. izvršila inspekcijski pregled kod D. D., u Baru, Šušanj u kom je konstatovano da postupajući po službenoj dužnosti izvršen je inspekcijski nadzor u naselju Šušanj, iznad pruge I tom prilikom konstatovano izvodjenje grubih gradjevinskih radova na objektu spratnosti P+1+pk. Dimenzija cca 105 m2. Za predmetna područja nije razgradjen DUP, te prisutni D.D. nije pribavio odobrenje za gradnjenje nadležnog Sekretarijata Opštine Bar. U trenutku kontrole zatečeni su radnici, izvodili su radove na trećoj medjuspratnoj ploči. Zapisnik je pročitan i prisutni D.D. nema nikakvu izjavu.  Od strane inspektora upoznat  je sa posljedicama izvodjenja radova bez gradjevinske dozvole. Primjerak zapisnika uručen je prisutnom na licu mjesta i potpisan je bez primjedbi.</span>
</p>
<p class="p2"></p>
<p class="p2">
<span>Iz rješenja Uprave za inspekcijske poslove Crne Gore - Odsjek inspekcije zaštite prostora, br.….od 26.07.2012. godine proizilazi da se naređuje D.D. iz B., …da poruši stambeni objekat, dimenzija cca 105m2, spratnosti P+1+pk, na kat.parceli br…. KO Šušanj u Baru, izgrađen bez građevinske dozvole. Rok za izvršenje naloženih upravnih radnji iz ovoga rješenja je tri (3) dana od dana prijema ovog rješenja, te ako D.D., ne izvrši naložene radnje u ostavljenom roku,pristupiće se administrativnom izvršenju rješenja.</span>
</p>
<p class="p4"></p>
<p class="p2">
<span>Iz dopisa Sekretarijata za uredjenje prostora, komunalno - stambene poslove i zaštitu životne sredine br….. od 18.09.2012.godine proizilazi da shodno raspoloživoj evidenciji i podacima tog sekretarijata D.D. nije izdata građevinska dozvola za izgradnju objekta na katastarskoj parceli broj ….KO Š.u opštini B., te da D.D. nije podnosio zahtjev za izdavanje građevinske dozvole i da katastarska parcela broj…., KO Šušanj u opštini B., nije obuhvaćena detaljnim urbanističkim planom, ali jeste Generalnim urbanističkim planom Bara.</span>
</p>
<p class="p2"></p>
<p class="p2">
<span>Iz izvoda  iz KE UP PJ Podgorica br. …od …. godine za okrivljenog D.D. utvrdjeno je da imenovani nije osudjivan. </span>
</p>
<p class="p2"></p>
<p class="p5">
<span>Uvidom u LN br. …KO Š. proizilazi da je vlasnik kat parcele br. …koju čini  dvorište, livada 4. klase i porodična stambena zgrada, susvojina P.M.A. I P. M. I., po 1/2.</span>
</p>
<p class="p6"></p>
<p class="p2">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni u svojoj odbrani nije negirao da je bio investitor predmetnih radova i da su radnici u trenutku kontrole obavljali grube građevinske radove na objektu, tačnije izvodili su radove na trećoj međuspratnoj ploči stambenog objekta. Međutim, naveo je da su predmetni radovi izvođeni kako bi zaštitili objekat od padavina i da su u pitanju bili radovi postavaljanja izolacije na objektu i košuljice na gornjoj ploči objekta. Isto tako, okrivljeni je naveo da je znao da je objekat izgrađen bez prethodno pribavljene građevinske dozvole, jer ga je o tome obavjestila  njegova supruga koja je kupila kat. parcelu br. …od P.I. i P.A. i to 2006. ili 2007.godine i na toj parceli počela da gradi objekat dimenzija cca 105 m2, spratnosti P+1 i to takođe 2006. ili 2007.godine. Odbranu okrivljenog u djelu da su predmetni radovi izvođeni kako bi zaštitili objekat od padavina i da su u pitanju bili radovi postavaljanja izolacije na objektu,sud nije prihvatio, već je cijenio kao sračunatu na izbjegavanje krivice, obzirom da je opovrgnuta ostalim provedenim dokazima, prvenstveno iskazom svjedoka B.N..</span>
</p>
<p class="p2"></p>
<p class="p2">
<span>U postupku je na nesumnjiv način utvrđeno da je okrivljeni tokom jula mjeseca 2012. godine, na kat. parceli br. ….iz LN br. …KO Šušanj, Opština Bar, kao investitor vršio rekonstrukciju-nadogradnju postojećeg objekta, na način što je započeo građenje treće međuspratne ploče na postojećem objektu dimenzija cca 105 m2, bez prethodno pribavljene građevinske dozvole.</span>
</p>
<p class="p2"></p>
<p class="p5">
<span>Navedeno činjenično stanje utvrđeno je iz iskaza svjedoka B.N., čiji iskaz je sud prihvatio kao jasan i objektivan, a koji iskaz je potvrđen sadržinom zapisnika o inspekcijskom pregledu Ministarstva održivog razvoja i turizma CG-Inspekcije zaštite prostora, rješenja Uprave za inspekcijske poslove CG-Odsjek inspekcije zaštite prostora kao i sadržinom dopisa Sekretarijata za uređenje prostora, komunalno-stamebene poslove i zaštitu životne sredine. Iz lista nepokretnosti br. …KO Š.j nesporno je utvrđeno da je kat. parcela br. ….upisana kao susvojina P.M.A. i P.M.I.u djelovima od po 1/2. Pritom okrivljeni nije sporio da je njegova supruga kupila predmetnu parcelu od lica koja su upisana kao vlasnici i na njoj započela izgradnju predmetnog objekta, te da je objekat njihovo vlasništvo,stim što je bio decidan da je on lično bio investitor predmetnih radova ,a ne njegova supruga .Svjedok B.N. je u svom iskazu bila decidna da je u trenutku kontrole lično zatekla radnike koji su izvodili grube građevinske  radove na trećoj međuspratnoj ploči, koja je u tom trenutku bila izlivena, s tim da se na licu mjesta nije uvjerila kada je ploča izlivena niti se  to može utvrditi. Takođe je u svom iskazu bila decidna da je prilikom kontrole utvrdila da su izvođeni grubi građevinski radovi ,a ne radovi adaptacije ili izolacije objekta, i da su radovi na ploči izvođeni sa spratne ploče s tim što nije mogla tačno da se izjasni koji su to radovi izvođeni. Dakle, iako se svjedok nije mogla decidno izjasniti u pogledu vrste radova koji su kritičnom prilikom izvođeni na objektu, tačnije nije mogla navesti da li je u pitanju bilo malterisanje ili slično, niti se mogla izjasniti kada je ploča izlivena, nesumnjivo je da su kritičnom prilikom izvođeni grubi građevinski radovi, a ne radovi adaptacije shodno čl. 9. st. 1. al. 18 Zakona o uređenju prostora i izgradnji objekata, a u koje bi spadalo postavljanje izolacije kako to navodi okrivljeni, odnosno radovi na održavanju objekta.  U konačnom  i sam okrivljeni je u svojoj odbrani naveo da je u momentu kontrole radila mješalica i da je korišten malter, ali pravdajući se da to amaterski gledano izgleda kao da su grubi radovi, koje pojašnjenje okrivljenog sud nije prihvatio, obzirom da je svjedokinja kao inspektor zaštite prostora stručno lice obučeno da prepozna i razlikuje radove građenja, odnosno rekonstrukcije od radova adaptacije.</span>
</p>
<p class="p5"></p>
<p class="p5">
<span>Okrivljeni je kao investitor vršeći rekonstrukciju-nadogradnju postojećeg objekta započeo građenje treće međuspratne ploče na postojećem objektu dimenzija cca 105 m2 bez prethodno pribavljene građevinske dozvole, pa je na taj način postupao protivno propisima iz čl. 69 Zakona o uređenju prostora i izgradnji objekata („Sl- List CG“ 51/08) kojim je propisano da se objekat može graditi na osnovu građevinske dozvole i tehničke dokumentacije. Dovođenjem u vezu iskaza saslušane svjedokinje B.N. sa pismenim dokazima, sud je izveo nesumnjiv zaključak da je okrivljeni postupajući na navedeni način ostvario sva objektivna obilježja bića krivičnog djela građenje objekta bez građevinske dozvole iz čl. 326 a Krivičnog zakonika. </span>
</p>
<p class="p5"></p>
<p class="p5">
<span>Okrivljeni je krivično djelo učinio sa direktnim umišljajem, jer je bio svjestan da je rekonstrukciju-nadogradnju objekta vršio bez prethodno pribavljene građevinske dozvole. Okrivljenom je bilo poznato da je i postojeći objekat na kojem je izlivao ploču izgrađen bez prethodno pribavljenje građevinske dozvole jer mu je to saopštila supruga, a što je naveo u svojoj odbrani. Isto tako, uvođenje predmetnog krivičnog djela u Krivični zakonik bilo je praćeno višemjesečnom medijskom kampanjom koja je bila dugotrajna i obuhvatala je sve vrste medija, tako da je okrivljeni morao biti upoznat sa tom činjenicom i znati da postupanjem na navedeni način čini krivčno djelo. </span>
</p>
<p class="p5"></p>
<p class="p5">
<span>Sud je u izreci presude precizirao broj kat. parcele i lista nepokretnosti u kojem je ista upisana, kao i tačan naziv katastarske opštine, obzirom da je iz odbrane okrivljenog i lista nepokretnosti br. …KO Š. ,nesporno  utvrđeno da se predmetni objekat nalazi na kat. parceli br. ….iz LN br…. KO Š.,a ne kako je to navedeno u optužnom aktu. Sud je u izreci presude takođe precizirao navodeći da je okrivljeni vršio rekonstrukciju-nadogradnju postojećeg objekta, na način što je započeo gradjenje treće medjuspratne ploče, jer građenje treće međuspratne ploče na postojećem objektu, predstavlja nadogradnju, a nadogradnja je rekonstrukcija prema čl. 9. st. 1. al 17. Zakona o uređenju prostora i izgradnji objekata. Ocijenjeno je da navedeno preciziranje bliže predstavlja utvrđeno činjenično stanje, a da se istim ne narušava identitet optužbe i presude. </span>
</p>
<p class="p5"></p>
<p class="p5">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani okrivljenog cijenjene su njegove lične i porodične prilike jer je oženjen i otac troje djece, kao i raniji život okrivljenog jer nije osuđivan. Otežavajućih okolnosti na strani okrivljenog nije bilo. Imajući u vidu kvalitet olakšavajućih okolnosti, a u nedostatku otežavajućih okolnosti, sud je okrivljenom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio da se kazna neće izvršiti ukoliko okrivljeni u roku od dvije godine po pravosnažnosti presude, ne izvrši novo krivično djelo. Ocijenjeno je da će se izricanjem uslovne osude u potpunosti postići svrha izricanja uslovne osude i dovoljno uticati na okrivljenog da ubuduće ne vrši krivična djela. </span>
</p>
<p class="p7"></p>
<p class="p5">
<span>Odluka o troškovima zasniva se na odredbi čl. 229 ZKP-a. Dosuđeni iznos se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p7"></p>
<p class="p5">
<span>Na osnovu izloženog odlučeno je kao u izreci presude.</span>
</p>
<p class="p5"></p>
<p class="p8">
<span>OSNOVNI SUD U BARU</span>
</p>
<p class="p8">
<span>Dana 28.03.2013. godine</span>
</p>
<p class="p5"></p>
<p class="p5">
<span>ZAPISNIČAR,					       		                           S U D I J A</span>
</p>
<p class="p5">
<span>Amira Nikičić		                                                                             Ljiljana Joković		       						                             </span>
</p>
<p class="p5">
<span>PRAVNA POUKA:Protiv ove presude može se </span>
</p>
<p class="p5">
<span>izajviti žalba Višem sudu u Podgorici u roku od</span>
</p>
<p class="p5">
<span>8 dana od dana prijema pismenog otpravka.</span>
</p>
<p class="p5">
<span>Žalba se predaje ovom sudu u dva primjerka.</span>
</p>
<p class="p5"></p>
<p class="p5"></p>
<p class="p5">
<span>DNA:</span>
</p>
<p class="p5">
<span>-1 x ODT</span>
</p>
<p class="p5">
<span>-1 x okrivljenom </span>
</p>
<p class="p5">
<span>- u spise  	</span>
</p>
<p class="p5"></p>
<p class="p9"></p>


</body>
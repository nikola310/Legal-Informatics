<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">                                                                                                                        K.265/14/14</span>
</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom postupku protiv okrivljenog M V zbog krivičnog djela nasilje u porodici ili u porodičnoj zajednici iz člana 220 stav 2 u vezi stava 1 Krivičnog zakonika, koji se vodi po optužnom predlogu ODT Kotor Kt. broj 474/14 od 22.08.2014 godine, nakon glavnog i javnog pretresa održanog dana 10.10.2014 godine u prisustvu zamjenika ODT Kotor Ljiljane Milić, oštećene M M, te odsustvu okrivljenog M V shodno članu 457 Zkp-a, istoga dana donio je i javno objavio </span>
</p>
<p>&nbsp;</p>
<p style="text-align:center;">
<span class="span1">RJEŠENJE</span>
</p>
<p>&nbsp;</p>
<p>
<span class="span2"></span><span class="span1">Prema okrivljenom M V</span><span class="span1">, JMBG </span><span class="span1">.....</span><span class="span2">, </span><span class="span1">od oca R i majke M, rođene Č, rođenom ... godine u C, stalno nastanjenom u P, ulica J P broj. ili B, R . državljaninu CG, ekonomskom tehničaru, neoženjenom, bez djece, sa završenom SSS, srednjeg imovnog stanja, neosuđivanom, protiv kojeg se ne vodi postupak za drugo krivično djelo, </span>
</p>
<p>
<span class="span1"> Na osnovu člana 65. KZ CG i člana 465 i 466 ZKP-a izriče se</span>
</p>
<p>&nbsp;</p>
<p style="text-align:center;">
<span class="span1">SUDSKA OPOMENA</span>
</p>
<p>&nbsp;</p>
<p>
<span class="span1">Što je dana 31.07.2014 godine oko 10,30 časova, u porodičnom stanu u naselju R I u B, primjenom grubog nasilja narušio tjelesni integritet člana svoje porodice, majke oštećene M M, sredstvom podobnim da se tijelo teško povrijedi, na način što je bacajući kašike i viljuške po stanu, jednom viljuškom oštećenu pogodio u predjelu glave, nanijevši joj laku tjelesnu povredu u vidu nagnječno razderne rane u lijevoj polovini tjemenog predjela dužine 0,5 cm i dubine 0,4 cm, pri čemu je bio uračunljiv i svjestan svoga djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">- čime je učinio krivično djelo nasilja u porodici ili u porodičnoj zajednici iz člana 220. stav 2. u vezi stava 1. Krivičnog zakonika CG.</span>
</p>
<p>
<span class="span1"> </span>
</p>
<p>
<span class="span1"> </span><span class="span1">Dužan je okrivljeni da na ime sudskog paušala uplatiti iznos od 30,00 eura i na ime troškova krivičnog postupka iznos od 49,50 eura, u roku od tri mjeseca od dana pravosnažnosti rješenja, na žiro račun broj 832-16-52 u korist budžeta Crne Gore i dokaz o uplati dostavi ovom sudu s pozivom na broj K. 265/14/14.</span>
</p>
<p>
<span class="span1">  </span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor aktom Kt. broj 474/14 od 22.08.2014 godine stavilo je na teret M V izvršenje krivičnog djela nasilje u porodici ili porodičnoj zajednici iz člana 220 stav 2 u vezi stava 1 Krivičnog zakonika.</span>
</p>
<p>&nbsp;</p>
<p>
<span class="span1">Sud je održao glavni pretres u odsustvu uredno pozvanog okrivljenog shodno članu 457 Zkp-a, obzirom da je isti ranije saslušan a njegovo prisustvo nije bilo nužno.</span>
</p>
<p>&nbsp;</p>
<p>
<span class="span1">Okrivljeni M V je u svojoj odbrani na zapisnik pred ODT Kotor dana 01.08.2014 godine naveo da živi sa majkom i dva brata u P, a trenutno su u svojem stanu u B. Dana ... godine oko ... časova ujutro, kad je ustao, čuo je majku kako priča sa mlađim bratom Nikolom da joj je on ukrao novčanik. Iznervirao se pa se svađao sa njom, uzeo je kašike i viljuške i nije ih bacao u pravcu svoje majke koja je sjedala na trosjedu, već uvis. Međutim, jedna viljuška je pogodila njegovu majku u glavu blizu tjemenog dijela. Počela je da krvari jer je viljuška pala odozgo kako je i bacio. Donio joj je peškir, rekla mu je da izlazi iz kuće i da se gubi iz njenog života i on je izašao iz kuće. Vratio se uveče oko 22,00 časova kući, kući nije zatekao majku, već brata Nikolu i sa njim je gledao film kad je došla policija. Nije bacao stvari po kući, pa je izašao napolje onda kada mu je rekla i vratio se tek oko 22,00 časa. Nije je vrijeđao, govorio joj da se folira, da je lažulja, niti je zaključao i držao na terasi tako 20-tak minuta. Rekao je majci da mu je uništila život  jer se iznervirao zato što je rekla njegovom bratu Nikoli da joj je uzeo novčanik sa 1.200 eura, što on nije učinio. Žao mu je što se ovo desilo, nije htio da povrijedi majku, a ostao je bez oca sa 6 godina i obećao je da se ovo više nikada neće ponoviti, sasvim slučajno je viljuška oštećenu pogodila u glavu. U kući je kad se sve ovo dešavalo bio njegov mlađi brat Nikola. </span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenog, sud je proveo sledeće dokaze: saslušao oštećenu M M, izvršio uvid </span><span class="span1">u izvod iz kaznene evidencije Ministarstva pravde na ime V M od 27.08.2014 godine, uvid u izvještaj ljekara jedinice za HMP u Budvi od 31.07.2014 godine, uvid u službenu zabilješku UP CB B od 31.07.2014 godine i na saglasnost stranaka</span><span class="span1"> </span><span class="span1">pročitao nalaz i mišljenje vještaka medicinske struke Dr. K N od 01.08.2014 godine. </span>
</p>
<p>&nbsp;</p>
<p>
<span class="span1">Oštećena M M je navela da je njen sin V asmatičar. Dobio je astmu kao dijete, do 15-te godine je bio uzorno dijete, bavio se sportom, a kad je krenuo u srednju školu, zbog odsustvovanja iz škole, nastavio je školovanje kao vanredni učenik i od tada počinje njegovo čudno ponašanje uzrokovano nekim njegovim nezadovoljstvom, dekoncentrisan je, nije želio ništa da radi, pa je iz P sa njim i mlađim sinom N pošla u B, kako bi on promjenio sredinu. Ujutro dana 31.07.2014 godine je rekla mlađem sinu N da je izgubila novčanik sa 1200 eura, a V je to shvatio da je njega optužila da je on uzeo novčanik sa novcem, pa je reagovao tako što je bacao stvari po kući i ona je pozvala policiju. Obavljen je razgovor sa njim, pokušali su da ga odvedu u hitnu na pregled jer je neuhranjen i iscrpljen i ne može da jede, jer ona danima nije bila tu, pa ne zna da li je šta jeo i da li je spavao i uzimao terapiju. Kad je policija pošla, sjedala je na trosjedu a on joj se obratio riječima, zašto je zvala policiju i počeo je da baca kašike i viljuške, bio je bijesan, ne zna u kom pravcu i nije vidjela čime ju je pogodio, samo zna da je osjetila bol i krv na glavi. V nije nju gađao viljuškom, niti je viljuške i kašike bacao u njenom pravcu, bio je bijesan i bacao je stvari ispred sebe, tako da ne zna da li je to bila viljuška ili neki </span><span class="span1">drugi predmet koji ju je slučajno pogodio. Poslije ovoga je pošla u hitnu pomoć, gdje joj je pružena pomoć. Vratila se kući, V je bio u kući sa mlađim sinom N, bila je pod stresom i sada se ne može sjetiti da li ju je izgurao na balkon i da li je zaključavao, ali zna da je vrijeđao i tražio da izađe iz kuće. Kad je vidio da je išla u hitnu, reagovao je ovako i ona je nakon toga pošla u policiju isključivo iz razloga da mu se pruži pomoć, pa se povede kod ljekara, da se smiri jer misli da je ovo napravio u afektu, pošto je pogrešno shvatio da ga je optužila da joj je ukrao novčanik sa novcem. U policiji je podnijela prijavu isključivo iz razloga da se pomogne njenom sinu, da se on smiri i da se sa njim razgovara i obratiće se Centru za socijalni rad, kako bi se odnosi u porodici harmonizovali obzirom da joj je muž preminuo prije 10 godina, kad je V imao 8 godina, pa je sigurno i to uticalo da se on ovako ponaša jer osjeća veliki nedostatak oca i njegove podrške. Vidjela ga je sinoć u policiji, plakao je, rekao joj je da nije želio da do ovoga dođe i da se to više neće ponoviti. V je nekontrolisano bacao viljuške po dnevnoj sobi u svim pravcima, a ona je bila udaljena od njega na 3-4 metra, dok je to trajalo. Nije se pridružila krivičnom gonjenju protiv svog sina, niti je postavila imovinskopravni zahtjev. </span>
</p>
<p>&nbsp;</p>
<p>
<span class="span1">Uvidom </span><span class="span1">u izvod iz kaznene evidencije Ministarstva pravde na ime V M od …. godine utvrđeno je da okrivljeni ranije nije osuđivan.</span>
</p>
<p>&nbsp;</p>
<p>
<span class="span1">Uvidom u izvještaj ljekara jedinice za HMP u Budvi od 31.07.2014 godine utvrđeno je da je oštećenu pregledao ljekar, koji joj je postavio dijagnozu i odredio terapiju.</span>
</p>
<p>&nbsp;</p>
<p>
<span class="span1">Uvidom u službenu zabilješku UP CB Budva od 31.07.2014 godine utvrđeno je da je okrivljeni V M lišen slobode zbog napada na svoju majku M u porodičnom stanu u naselju R ..</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke Dr. K N od ….. godine utvrđeno je da je oštećena M M kritične prilike zadobila sledeće tjelesne povrede: nagnječno-razdernu ranu u lijevoj polovini tjemenog predjela dužine 5 cm i dubine 0,4 cm, prugastu oguljotinu kože u predjelu unutrašnje strane lijeve nadkoljenice promjera 10 x 0,5 cm i oguljotinu kože u predjelu lijeve šake promjera 3 x 0,5 cm. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu i nanešene su dejstvom tupine mehaničkog oruđa, u šta bi spadalo: bačena kašika, bačena viljuška i slično.</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span1">Činjenično stanje sud je utvrdio na osnovu ocjene odbrane okrivljenog M V, iskaza oštećene M M, nalaza i mišljenja vještaka medicinske struke Dr. K N od 01.08.2014 godine, te ostalih provedenih pisanih dokaza.</span>
</p>
<p>&nbsp;</p>
<p>&nbsp;</p>
<p>
<span class="span1">Naime, okrivljeni M V je u svojoj odbrani u prethodnom postupku naveo da je dana 31.07.2014 godine oko 10,00 časova</span><span class="span1"> ustao, te je čuo  majku kako priča sa mlađim bratom N da joj je on ukrao novčanik, pa se iznervirao i svađao sa njom, uzeo je kašike i viljuške i bacao ih uvis, međutim, jedna viljuška je pogodila njegovu </span><span class="span1">majku u glavu blizu tjemenog dijela, koju odbranu okrivljenog u ovom dijelu je sud prihvatio jer je ista u skladu sa iskazom oštećene M M koja je navela da je ujutro dana ... godine okrivljeni nekontrolisano bacao viljuške i kašike u svim pravcima, bio je bijesan i nije vidjela čime ju je pogodio, samo zna da je osjetila bol i krv na glavi. </span>
</p>
<p>&nbsp;</p>
<p>
<span class="span1">Odbranu okrivljenog i iskaz oštećene sud je u ovom dijelu prihvatio jer su isti potvrđeni</span><span class="span1"> nalazom i mišljenjem vještaka medicinske struke Dr. K N od ….. godine, iz kojeg je utvrđeno da su  lake tjelesne povrede koje je kritične prilike zadobila oštećena (bliže pobrojane u izreci presude) nanešene dejstvom tupine mehaničkog oruđa, u šta bi spadalo: bačena kašika, bačena viljuška i slično, čiji nalaz i mišljenje je sud prihvatio jer je isti urađen po pravilima medicinske struke, a na čiju sadržinu ni stranke nisu imale prigovora.</span>
</p>
<p>&nbsp;</p>
<p>
<span class="span1">Navod odbrane okrivljenog da viljuške i kašike nije bacao u pravcu svoje majke koja je sjedala na trosjedu, već samo uvis i navod oštećene da okrivljeni M V nije nju gađao viljuškom, niti je viljuške i kašike bacao u njenom pravcu, već da je stvari bacao ispred sebe, sud nije prihvatio jer je mišljenja da je ovakvi navodi usmjereni u cilju olakšavanja krivičnopravnog položaja okrivljenog.</span>
</p>
<p>&nbsp;</p>
<p>
<span class="span1"></span><span class="span1"> </span><span class="span1">Imajući u vidu naprijed navedeno sud je utvrdio da je okrivljeni M V izvršio krivično djelo nasilje u porodici ili porodičnoj zajednici iz čl. 220 st.2 u vezi st.1 Krivičnog zakona, pri čemu je bacajući kašike i viljuške po stanu, jednom viljuškom pogodio u predjelu glave svoju majku-oštećenu M M, bio svjestan da čini krivično djelo, čije izvršenje je i htio, te svjestan da viljuške predstavljaju sredstvo podobno da tijelo teško povrijedi i zdravlje teško naruši, te da takvo povašanje predstavlja primjenu grubog nasilja kojim se narušava tjelesni integritet člna njegove porodice i to majke, dakle, postupao je sa direktnim umišljajem, čime su se pored objektivnih ostvarili i subjektivni elementi predmetnog krivičnog djela. </span>
</p>
<p>&nbsp;</p>
<p>
<span class="span1">Sud je cijenio i navode odbrane okrivljenog kao i svjedoka oštećene, da je okrivljeni kritičnom prilikom </span><span class="span1">pogrešno shvatio da ga je majka optužila da joj je ukrao novčanik sa novcem, zbog čega je po navodima oštećene predmetno djelo po njenom mišljenju napravio u afektu,</span><span class="span1"> ali je sud našao da to nije od uticaja na krivicu okrivljenog. </span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo propisana kazna zatvora u trajanju od tri mjeseca do tri godine. U smislu člana 42 Kz CG sud je kao olakšavajuće okolnosti na strani okrivljenog Miranović Vladimira cijenio da isti ranije nije osuđivan, da je izrazio kajanje zbog učinjenog, kao i okolnost da se oštećena nije pridružila krivičnom gonjenju, dok otežavajućih okolnosti na njegovoj strani nije našao, pa je </span><span class="span1">sud vodeći računa o visini zaprijećene kazne, mišljenja da radi krivično pravne zaštite prema okrivljenom nije nužno primijeniti kaznu, već da će se i sudskom opomenom, kao mjerom upozorenja, na okrivljenog u dovoljnoj mjeri uticati da u buduće ne vrši krivična djela, odnosno da će u cjelosti biti ostvarena svrha propisivanja i izricanja krivičnih sankcija iz člana 4 stav 2 Krivičnog zakonika. </span><span class="span1">Imajući u vidu naprijed navedeno, sud smatra da je djelo učinjeno pod takvim olakšavajućim okolnostima koje ga čine naročito lakim.</span>
</p>
<p>&nbsp;</p>
<p>
<span class="span1"></span><span class="span1">Sud je okrivljenog shodno članu 226 Zakona o krivičnom postupku obavezao </span><span class="span1">da na ime sudskog paušala uplati iznos od 30,00 eura i na ime troškova krivičnog postupka iznos od 49,50 eura, koji troškovi se odnose na troškove vještačenja po vještaku medicinske struke, u roku od tri mjeseca od dana pravosnažnosti presude, na žiro račun broj 832-16-52 u korist budžeta Crne Gore i dokaz o uplati dostavi ovom sudu s pozivom na broj K.265/14/14.</span>
</p>
<p>&nbsp;</p>
<p>
<span class="span1">        Na osnovu svega izloženog, u smislu člana 465 i </span><span class="span1">466 </span><span class="span1">Zakonika o krivičnom postupku odlučeno je kao u dispozitivu ovog rješenja.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 10.10.2014 godine</span>
</p>
<p>&nbsp;</p>
<p>
<span class="span1">    Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">      Sudija,</span>
</p>
<p>
<span class="span1">   Ana Marija Petković</span><span class="span1"></span><span class="span1"></span><span class="span1"></span><span class="span1"></span><span class="span1">                  Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ovog rješenja dozvoljena je žalba Višem sudu u Podgorici, u roku od 8 dana od prijema istog, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
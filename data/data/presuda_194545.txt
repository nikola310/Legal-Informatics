<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 234/2011</span>
</p>
<p class="p3">
<span class="s1">U IME NARODA</span>
</p>
<p class="p4"></p>
<p class="p5">
<span>Osnovni sud u Bijelom Polju, kao prvostepeni krivični i to sudija Rahmo Banda, kao sudija pojedinac, uz učešće namještenika suda Popović Ljiljane, kao zapisničara, u krivičnom predmetu protiv okrivljenog V.V.iz LJ., Opština Bijelo Polje, zbog krivičnog djela kradje u pokušaju iz čl. 239. st. 1.u vezi sa čl. 20. st. 1. KZ, pokrenut Optužnim predlogom ODT iz B.Polja Kt.br.59/2010 od 15.04.2011. godine, nakon održanog usmenog, glavnog i javnog pretresa u prisustvu Zamjenika ODT iz Bijelog Polja Perović Cmiljane, a u odsustvu uredno obaviještenih okrivljenog V.V.i predstavnika oštećene E.e Bijelo Polje, dana 14.06.2011. godine, donio je i javno objavio:</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p7"></p>
<p class="p5">
<span class="s1">Okrivljeni</span><span class="s2"> </span><span class="s1">V.V.A, </span><span>od oca R. i majke Z. rodjene L., rodjen ...gogidne u Bijelom Polju, živi u mjestu rodjenja – LJ.a, Srbin – Crnogorac, državljanin Crne Gore, pismen, završio Osnovnu Školu, nezaposlen, oženjen, otac dvoje punoljetno djece, nije služio vojsku, lošeg imovnog stanja. </span>
</p>
<p class="p6">
<span class="s1">K r i v    j e</span>
</p>
<p class="p5">
<span class="s1">Što je :</span>
</p>
<p class="p5">
<span>- dana 03.12.2009.godine u svojoj kući u mjestu LJ.a, Opština Bijelo Polje u namjeri da sebi pribavi protivpravnu imovinsku korist, pokušao da oduzme električnu energiju vlasništvo '' E.e'' u Bijelom Polju, na način što je kablo presjeka PGP 3 x 2,5, sa konzole kuće sproveo u pomoćni objekat – kužinu, a na kraju kabla instalirao jednu utičnicu, u koju je utaknuo drugo produžno kablo sa više utičnica, pa je u oduzimanju električne energije spriječen od strane kontrole radnika '' E.e '' Bijelo Polje, </span>
</p>
<p class="p5"></p>
<p class="p5">
<span>-čime je izvršio krivično djelo  kradje u pokušaju iz čl. 239. st. 1.u vezi sa čl. 20. st. 1.Krivičnog Zakonika.</span>
</p>
<p class="p8"></p>
<p class="p5">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52,53, i 54  KZ, te čl. 199  i 364. ZKP-a, </span><span class="s1">i z r i č e :</span>
</p>
<p class="p6"></p>
<p class="p6">
<span class="s1">USLOVNU OSUDU</span>
</p>
<p class="p8"></p>
<p class="p5">
<span>Kojom mu utvrdjuje kaznu zatvora u trajanju od 30 ( trideset) dana, i istovremeno odredjuje da se ista neće izvršiti ukoliko okrivljeni u roku od 1 ( jedne ) godine,po pravosnažnosti presude, ne izvrši neko novo krivično djelo.</span>
</p>
<p class="p8"></p>
<p class="p5">
<span>Okrivljeni se obavezuje da na ime paušala plati ovom sudu iznos  od 30 € ( trideset eura), u roku od 15. dana po pravosnažnosti presude, dok drugih troškova krivičnog postupka nije bilo.</span>
</p>
<p class="p5"></p>
<p class="p8">
<span>	Imovinsko - pravnog zahtjeva nije bilo. </span>
</p>
<p class="p8"></p>
<p class="p6">
<span class="s1">O b r a z l o ž e nj e</span>
</p>
<p class="p6"></p>
<p class="p5">
<span>Optužnim predlogom ODT iz B.Polja Kt.br.59/2010 od 15.04.2011.godine, okrivljenom V.V.i iz LJ., Opština Bijelo Polje, stavljeno je na teret izvršenje krivičnog djela kradje u pokušaju iz čl. 239. st. 1.u vezi sa čl. 20. st. 1. KZ. </span>
</p>
<p class="p8"></p>
<p class="p5">
<span>Glavni pretres je održan i zaključen u odsustvu uredno obaviještenih okrivljenog V.V.i predstavnika oštećene '' E.e '' B.Polje, shodno odredbama čl. 453. ZKP-a.</span>
</p>
<p class="p5"></p>
<p class="p9">
<span>Zamjenik ODT Perović Cmiljana u završnoj riječi je izjavila, da ostaje pri podnijetom Optužnom predlogu, jer je izvedenim dokazima nesporno utvrdjeno da je okrivljeni izvršio krivično djelo kradje u pokušaju iz čl. 239. st. 1. u vezi sa čl. 20. st. 1. KZ. Predložila je da ga sud za izvršeno krivično djelo oglasi krivim i osudi na kaznu po Zakonu. </span>
</p>
<p class="p8"></p>
<p class="p9">
<span>Okrivljeni V.V.a ne priznaje izvršenje krivičnog djela pa je u svojoj odbrani na glavnom pretresu naveo, da zna da su 03.12.2009.godine dolazili električari iz E.e B.Polje u kontrolu kod njegove kuće.Istakao je da su prilikom te kontrole isti vidjeli jedno kablo koje ide iz njegove kuće u njegovu pomoćnu zgradu – kolibu, a to kablo ide direktno preko strujomjera, a to kablo se nalazi u kući gdje živi i isto je priključeno na šteker, a u toj pomoćnoj zgradi on to kablo koristi po potrebi, tako da sva potrošnja električne energije ide preko strujomjera – brojila, a nezna da li je električno brojilo ispravno. Napomenuo je da u toj pomoćnoj zgradi ima veš mašina i električni šporet, koje aparate koristi po potrebi. Kazao je i to da on nije podpisao zapisnik iz razloga što zna da je potrošnja električne energije regularna i nema potrebe da podpisuje zapisnik, a električari mogu govorišta što god hoće.</span>
</p>
<p class="p5"></p>
<p class="p5">
<span>Radi utvrdjivanja odlučnih činjenica i krivice okrivljenog, sud sud je u svojstvu svjedoka saslušao K.Z.i I.NJ., na saglasni predlog stranaka pročitao zapisnik o kontroli mjernog mjesta br. 01 od 03.12.2009.godine, pročitao službenu zabilješku Osnovnog državnog tužioca Kt.br. 59/2010 od 07.04.2011.godine, sačinjena povodom izjave svjedoka Kolić Zeća, radnika E.e u B.Polju i pročitao nalaz vještaka elektro struke R.G.od 05.06.2011.godine. </span>
</p>
<p class="p8"></p>
<p class="p5">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, koje je bliže opisano u izreci presude i za koje ga je oglasio krivim. </span>
</p>
<p class="p5"></p>
<p class="p5">
<span>Naime, odbranu okrivljenog u kojoj izmedju ostalog navodi, da su električari prilikom kontrole vidjeli jedno kablo koje ide od njegove kuće do pomoćne zgrade i da to kablo ide direktno preko strujomjera isto je priključeno na šteker. Tako da sva potrošnja električne energije ide preko električnog brojila, a nezna dali je brojilo ispravno. Pa je za ovakvu odbranu sud cijenio da je ista usmjerena u cilju izbjegavanja sopstvene krivice. Pored toga ista odbrana je opovrgnuta izvedenim dokazima.  Tako se iz iskaza svjedoka – električara K.Z.i I.N.utvrdjuje, da su u decembru mjesecu 2009.godine zajedno vršili kontrolu u naselju LJ.a i kod potrošača V.V.zatekli da je ovaj potrošač priključio kablo presjeka 3 x 2,5 mm, sa konzole mimo brojila. To kablo je vodilo do jednog pomoćnog objekta – kužine i u tom objektu su postojali električni aparati i to veš mašina, električni šporet, frižider i jedna sijalica, a nijedan od tih aparata nije bio priključen i to su sve zapisnički konstatovali a potrošač im nije dozvolio da uklone kablo sa konzole i isto je trenutno ostalo, a kasnije je ekipa za isključenje ED B.Polje išla kod tog potrošača. </span>
</p>
<p class="p5"></p>
<p class="p5">
<span>Iskaze predhodnih svjedoka sud je u podpunosti prihvatio jer su isti jasni i odredjeni i dati u skladu sa obavezama vršenja svojih poslova, a vezano za zatečeno stanje prilikom vršenja kontrole potrošnje struje sa elektro mreže i isti su potvrdjeni pisanim dokazima. Tako se iz zapisnika o kontroli mjernog mjesta ED B.Polje br. 1 od 03.12.2009.godine, utvrdjuje da je ovaj potrošač onemogućio tačno registrovanje utrošene električne energije na način što je u svom stanbenom objektu priključio kabal sa konzole presjeka 3 x 2,5 mm, mimo brojila. U trenutku kontrole postojali su sledeći električni aparati : - veš mašina, električni šporet, frižider i jedna sijalica, i isti nije dozvolio da se ukloni kablo sa konzole i odbio da podpiše zapisnik. A iz Službene zabilješke ODT B.Polje od 07.04.2011.godine se vidi, da je u prostorijama ODT u Bijelom Polju u prisustvu zamjenika ODT Perović Cmiljane, radnik ED B.Polje K.Z., dao izjavu da je prilikom kontrole domaćinstva – potrošača V.V.e, utvrdjeno, da je sa konzole porodične kuće priključeno na kužinu kablo presjeka PGP 3 x 2,5 mm, i to kablo je sa konzole sprovedeno do pomoćnog objekta – kužine, a na kojem kablu je instalirana jedna utičnica, a na njoj produžno kablo sa više utičnica. U momentu kontrole električni aparati nijesu radili. </span>
</p>
<p class="p5"></p>
<p class="p5">
<span>Predhodno izloženo udopunjuje se nalazom i mišljenjem vještaka elektro struke R.G.od 05.06.2011.godine, koji je dat na osnovu predmetnih spisa, i iz kojeg se utvrdjuje – izjave ovlašćenih lica ED B.Polje ( koji su vršili kontrolu mjernog mjesta i napravili zapisnik o kontroli mjernog mjesta br. 01484 od 03.12.2009.godine), kojim se konstatuje, da: na zatečenom neovlašćeno postavljenom provodniku 3 x 2,5 mm, nije bio priključen nijedan potrošač, ne konstatuje se da je postojao bilo koji način korišćenja pomenutog kabla, to se i ne može izjasniti o mogućoj količini neovlašćeno preuzete električne energije kod ovog potrošača. </span>
</p>
<p class="p5"></p>
<p class="p5">
<span>Dakle, kod ovakvog stanja stvari sud zaključuje, da je okrivljeni V.V.a, dana 03.12.2009.godine u svojoj kući u mjestu LJ.a, Opština Bijelo Polje u namjeri da sebi pribavi protivpravnu imovinsku korist, pokušao da oduzme električnu energiju vlasništvo '' E.e'' u Bijelom Polju, na način što je kablo presjeka PGP 3 x 2,5, sa konzole kuće sproveo u pomoćni objekat – kužinu, a na kraju kabla instalirao jednu utičnicu, u koju je utaknuo drugo produžno kablo sa više utičnica, pa je u oduzimanju električne energije spriječen od strane kontrole radnika '' E.e '' Bijelo Polje, a što znači da su u radnjama okrivljenog sadržani svi elementi bića krivičnog djela kradja u pokušaju iz čl. 239. st. 1. u vezi čl. 20. st. 1. KZ. Okrivljeni je umišljajno započeo izvršenje krivičnog djela, jer mu je namjera bila oduzimanje tudje pokretne stvari – u konkretnom slučaju oduzimanje električne energije. Naime, isti preduzima  konkretne radnje vezano za izvršenje ovog krivičnog djela kao što je postavljanje kabla odredjenog presjeka sa konzole kuće koje je sproveo u pomoćni objekat – kužinu i na kraju kabla instalirao utičnicu, a to što je krivično djelo kradje ostalo u pokušaju, tj. isto nije dovršeno, je okolnost da su električari ED B.Polje, spriječili prilikom kontrole kod ovog potrošača, odnosno spriječili dovršenje krivičnog djela. To je sud našao da je javna optužba dokazana. </span>
</p>
<p class="p8"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da je isti relativno stariji, porodičan, otac dvoje djece, nezaposlen, lošeg imovnog stanja, da je isti bolestan, dok posebno otežavajućih okolnosti nije našao. Ovaj Sud je za predmetno krivično djelo utvrdio kaznu zatvora u trajanju od 30. dana i istovremeno odredio da se ista neće izvršiti pod uslovom da okrivljeni u roku od 1. godine ne izvrši neko novo krivično djelo. Imajući u vidu navedene olakšavajuće okolnosti ovaj sud je stanovišta da u konkretnom slučaju radi krivično pravne zaštite, prema okrivljenom nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52 u vezi čl. 4. st. 2. KZ. </span>
</p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, dok drugih troškova krivičnog postupka nije bilo. </span>
</p>
<p class="p5">
<span>Imovinsko – pravnog zahtjeva nije bilo. </span>
</p>
<p class="p5">
<span>Sa iznijetih razloga odlučeno je kao u izreci presude, shodno čl. 364. ZKP-a.</span>
</p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">Dana : 14.06.2011.godine</span>
</p>
<p class="p8">
<span class="s1">Zapisničar,							            S u d i j a,</span>
</p>
<p class="p8">
<span class="s1">Ljiljana Popović s.r.       		                                         Rahmo Banda s.r.</span>
</p>
<p class="p2"></p>
<p class="p4"></p>


</body>
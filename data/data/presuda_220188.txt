<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:center;">
<span>                                                                                                               </span><span>    K. br. 147/16         </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje kao zapisničara, u krivičnom postupku protiv okrivljenog V. R., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon održanog javnog glavnog pretresa dana 17.06.2016. godine, u prisustvu zastupnice optužbe Anđe Radovanović, savjetnice u ODT Podgorica i okrivljenog, dana 20.06.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: </span>
</p>
<p>
<span>V. R., JMB xxxxxxxxxxxxx, od oca J. i majke Z., rođene M., rođen xx.xx.xxxx. godine u N., sa prebivalištem u P., ul. 27. marta broj 68, državljanin C. G., razumije crnogorski jezik, a koji je i njegov jezik, oženjen, otac troje djece, po zanimanju mašinski tehničar, završio srednju Mašinsku školu, pismen, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>Kriv je</span>
</p>
<p>
<span>&nbsp;</span>
</p>
<p>&nbsp;</p>
<p>
<span>Što je:</span>
</p>
<p>
<span>Dana 05.11.2015. godine, oko 13.00 časova, u P., u B. S. P. C., nepridržavajući se saobraćajnog propisa iz čl. 76 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, usljed čega je kod drugog nastupila laka tjelesna povreda, iako je bio svjestan da svojom radnjom može učiniti djelo i njegove zabranjenosti, ali je olako držao da do toga neće doći, na način što, upravljajući putničkim vozilom marke "Renault megane" registarskih oznaka PG xx xxx, iz pravca ulice S., nije držao potrebno odstojanje kada se kretao iza putničkog vozila marke "Volkswagen", registarskih oznaka PG xx xxx, kojim je u istom smjeru, upravljala oštećena P. S., tako da vozilo može blagovremeno da uspori ili zaustavi, ako vozilo ispred njega uspori ili se zaustavi, usljed čega je, u trenutku kada se vozilo "Volkswagen", zaustavilo na semaforu, na kojem je bilo uključeno crveno svijetlo, prednjim dijelom svog vozila udario u zadnji dio vozila "Volkswagen", koje se od udara odbilo, izašlo van kolovoza i udarilo u rastinje, kojom prilikom su oštećena P.S. i oštećeni R. E., putnik u vozilu okrivljenog, zadobili laku tjelesnu povredu u vidu istegnuća vrata,</span>
</p>
<p>&nbsp;</p>
<p>
<span>- čime je učinio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>&nbsp;</p>
<p>
<span>Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>
<span>&nbsp;</span>
</p>
<p>
<span>Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span>Obavezuje se okrivljeni da plati na ime troškova krivičnog postupka iznos od 173,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 112/16 od 03.03.2016. godine, okrivljenom V. R. stavljeno je na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnica optužbe je u završnoj riječi u </span><span>cjelosti ostala pri podnijetom optužnom predlogu, i predložila sudu da okrivljenog oglasi krivim i osudi u skladu sa zakonom.</span>
</p>
<p>
<span>Okrivljeni V. R. u odbrani datoj u prethodnom postupku i na glavnom pretresu saglasno je naveo da se predmetna nezgoda dogodila početkom novembra 2015. godine, dok je upravljao vozilom marke "Renault megane", vlasništvo taksi udruženja "Kvin taksi". Sa njim u vozilu je bila mušterija, odnosno momak koji je sjedio na mjestu suvozača. Kretao se B. S. P. C., iz pravca ulice S. prema naselju S., lijevom saobraćajnom trakom desne kolovozne trake i vozio je relativno sporo. U jednom trenutku sagnuo se da dohvati radio stanicu, koja mu je ispala na pod, a kada je podigao pogled na put ispred sebe, vidio je jedno vozilo, s tim što nije uspio da se zaustavi, već je prednjim dijelom svog vozila, udario u zadnji dio tog vozila, koje je bilo ispred njega. Nakon nezgode, momak iz njegovog vozila je otišao negdje, a nakon što je pozvao policiju da bi izvršila uviđaj, momak odnosno mušterija iz njegovog vozila se vratio i tada je tražio da ide u U. c.. Što se tiče vozila koje je udario, istim je upravljala ženska osoba, s tim što nije vidio da je bila povrijeđena, a sa njom se u vozilu nalazila i djevojka, za koju pretpostavlja da je njena ćerka, ali ni ta djevojka nije imala bilo kakvih povreda. U završnoj riječi, izrazio je žaljenje zbog posljedica predmetne saobraćajne nezgode.</span>
</p>
<p>
<span>Sud je u dokaznom postupku na saglasan predlog stranaka pročitao iskaz svjedoka oštećenog E. R. koji je dat u prethodnom postupku pred državnim tužiocem na zapisniku o saslušanju svjedoka Kt. br. 112/16 od 05.02.2016. godine, zapisnik o uviđaju U. p. C. b. P. br. 1457/2015 od 05.11.2015. godine, na saglasan predlog stranaka pročitao nalaz i mišljenje vještaka saobraćajne struke Đ. V. od 25.02.2016. godine, pročitao medicinsku dokumentaciju na ime oštećenih i to izvještaj ljekara specijaliste KC CG U. c. br. 10512 od 05.11.2015. godine na ime oštećenog E. R. i izvještaj ljekara specijaliste KC CG U. c. br. 10505 od 05.11.2015. godine na ime oštećene S. P., na saglasan predlog stranaka pročitao nalaz i mišljenje vještaka sudske medicine dr K. N. od 04.02.2016. godine, pročitao</span><span> </span><span>rješenje Osnovnog suda u </span><span>P. Kv. br. 291/16 od 18.08.2016. godine i izvod iz registra kaznenih evidencija M. p. KE 414/2016 od 07.03.2016. godine.</span>
</p>
<p>
<span>Svjedok oštećeni E. R. u iskazu datom u prethodnom postupku navodi da se predmetna saobraćajna nezgoda dogodila 05.11.2015. godine, te da je on sjedio na mjestu suvozača u taksi vozilu firme K. Kretali su se B. S.P.C. prema ul. M. M. i to lijevom saobraćajnom trakom desne kolovozne trake. Nakon hotela H. primjetio je da je na semaforu na raskrsnici ul. M. M. i bulevara kojim su se kretali upaljeno crveno svijetlo za njihov smjer kratanja i da se zbog toga stvorila jedna veća kolona zaustavljenih vozila. Vozač taksija uopšte nije reagovao na to, iako je očekivao da će on početi usporavanje vozila što se nije desilo, već je došlo do udara njihovog vozila u vozilo "Volkswagen" koje je bilo zaustavljeno ispred čekajući zeleno svjetlo na semaforu. Tada je udario glavom u staklo ispred, a odmah nakon nezgode je izašao iz auta i javio se na posao kako bi im rekao da je imao saobraćajnu nezgodu, a zatim pošao u Urgentni centar gdje su ga ljekari pregledali zbog bolova koje je osjećao u vratu, nakon čega su mu stavili šancovu kragnu. Nije se pridružio krivičnom gonjenju protiv okrivljenog i nije postavio imovinsko pravni zahtjev.</span>
</p>
<p>
<span>Iz zapisnika o uviđaju UP CB P. br. 1457/2015 od 05.11.2015. godine, proizilazi da se dana 05.11.2015. godine oko 13:00 časova dogodila saobraćajna nezgoda u kojoj su učestvovali V. R.kao vozač vozila marke ''Renault megane'', reg. oznaka PG xx xxx, putnik istog vozila E. R. i S. P., kao vozač vozila marke ''Volkswagen'' reg. oznaka PG xx xxx. Lice mjesta saobraćajne nezgode je na bulevaru Svetog Petra Cetinjskog, naspram hotela ''H. C. G.''. Kolovozni zastor B. S. P. C. je asfaltni, oivičen zemljanom površinom, podijeljen na dvije kolovozne trake, koje su uzdužnim isprekidanim linijama podijeljene na po dvije saobraćajne trake. Na oivičenoj zemljanoj površini, koja razdvaja kolovozne trake, nalazi se zeleno rastinje. Vozilo reg. oznaka PG xx xxx zatečeno je na lijevoj saobraćajnoj traci desne kolovozne trake, bulevara S. P. C., iza vozila reg. oznaka PG xx xxx, prednjim dijelom okrenuto u pravcu ulice M. M., gledano iz pravca ulice S.. Vozilo PG xx xxx zatečeno je u lijevoj saobraćajnoj traci desne kolovozne trake bulevara S. P. C., ispred vozila reg. oznaka PG xx xxx, prednjim dijelom okreno u pravcu ulice M. M. gledano u pravcu ulice S.. Saputnik u vozilu reg. oznaka PG xx xxx Elvedin Rujović nije zatečen na licu mjesta, jer je isti transportovan u U. c. radi ukazivanja medicinske pomoći. Od materijalnih tragova na licu mjesta zatečen je trag udara vozila reg. oznaka PG xx xxx u zeleno rastinje na oivičenoj zemljanoj površini, a nakon izvršenog uviđaja vozač vozila reg. oznaka PG xx xxx S. P., javila se u U. c. zbog ukazivanja medicinske pomoći. Konstatovana su sledeća oštećenja na vozilu marke ''Renault megane'' reg. oznaka PG xx xxx: poklopac motora, prednji branik, lijevi far, prednji lijevi blatobran i moguća druga oštećenja, dok su na vozilu marke ''Volswagen'' konstotovana oštećena: zadnji branik, poklopac prtljažnika, desno štop svijetlo, lijeva vrata, zadnji lijevi blatobran, prednji lijevi blatobran, prednji i zadnji lijevi točak i moguća druga oštećenja.</span>
</p>
<p>
<span>Iz nalaza i mišljenja vještaka saobraćajne struke Đ.V. od 25.02.2016. godine proizilazi da se saobraćajna nezgoda dogodila dana 05.11.2015. godine u 13:00 časova na bulevaru S. P. C. u P.u kojoj su učestvovali okrivljeni V. R. kao vozač vozila ''Renault megane'' reg. oznaka PG xx xxx, oštećeni - putnik u tom vozilu E. R. i oštećena S. P., kao vozač vozila marke ''Volswagen'' reg. oznaka PG xx xxx. Oba vozila kretala su se lijevom saobraćajnom trakom desne kolovozne trake bulevara S. .P C. iz pravca ulice Slobode u pravcu ulice M. M. pri čemu se kao prvo u koloni kretalo vozilo marke ''Volswagen'' reg. oznaka PG xx xxx koje je u momentu konktakta bilo zaustavljeno, dok se kao drugo vozilo u koloni kretalo vozilo marke </span><span>''Renault megane'' reg. oznaka PG xx xxx. Na osnovu navedenih smjerova kretanja i evidentiranih oštećenja na vozilima konstatovano je da je mjesto kontakta: gledano po uzdužnoj osi bulevara S. P. C. na oko 1 - 1,50 metar prije traga udara vozila PG xx xxx u zeleno rastinje, locirano na oivičenoj zemljanoj površini koja razdvaja kolovozne trake, a gledano po poprečnoj osi bulevara S. P. C. - na lijevoj saobraćajnoj traci desne kolovozne trake, neposredno uz lijevu ivicu kolovoza, gledano iz pravca ulice S. u pravcu ulice M. M., odnosno da je do kontakta došlo udarom (naletom) prednjeg dijela vozila marke ''Renault megane'' PG xx xxx na zadnji dio zaustavljenog vozila ''Volswagen'' PG xx xxx. Brzina vozila marke ''Renault megane'' PG xx xxx neposredno prije kontakta imala je vrijednost od 31 km/h, dok je vozilo marke ''Volswagen'' neposredno prije kontakta bilo zaustavljeno iz saobraćajnih razloga, pa mu je brzina bila jednaka nuli.  Zaustavni put vozila ''Renault megane'' PG xx xxx pri posjedovanoj brzini po suvom kolovozi iznosio bi 13,63 metara, za vrijeme zaustavljanja od 2,21 sekundu, a kako na kolovozu prije mjesta kontakta nisu evidentirani tragovi kočenja vozila ''Renault megane'' PG xx xxx znači da vozač tog vozila prije naleta na zaustavljeno vozilo ispred sebe nije aktivirao radnu kočnicu, a da rastojanje sa kojeg je vozač pomenutog vozila trebalo da aktivira radnu kočnicu iznosi oko 13,63 metara.  Konačno, vještak je mišljenja da je opasna situacija pretvorena u saobraćajnu nezgodu nastala na način što okrivljeni nije pravovremeno reagovao kočenjem, tj. zaustavljanjem vozila, prije nailaska na zaustavljeno vozilo štećene S. P., a isto je imao uslova da pravovremeno uoči, već je nastavio kretanje i ostvario nalet na to vozilo, na lijevoj saobraćajnoj traci desne kolovozne trake bulevara S. P. C., gledano iz pravca ulice S. u pravcu ulice M. M.. Okrivljeni bi izbjegao nezgodu da je aktivirao radnu kočnicu sa odstojanja koje iznosi 13,63 metara, odnosno prednje opisan način upravljanja osnovni je i jedini uzrok nastanka nezgode, te da oštćena S. P. kao vozač zaustavljenog vozila marke ''Volswagen'' PG xx xxx nije uticala na nastanak nezgode.</span>
</p>
<p>
<span>Iz medicinske dokumentacije na ime oštećene S. P. i to izvještaja ljekara specijaliste KC CG U. c. od 05.11.2015. godine proizilazi da je oštećena pregledana u toj ustanovi u 14,54 časova i zavedena u protokol pod brojem 10505, kojom prilikom joj je konstatovana dijagnoza na latinskom jeziku.</span>
</p>
<p>
<span>Iz medicinske dokumentacije na ime oštećenog E. R. i to izvještaja ljekara specijaliste KC CG U. c. od 05.11.2015. godine, proizilazi da je oštećeni pregledan u toj ustanovi u 16,54 časova i zaveden u protokol pod brojem 10512, kojom prilikom mu je konstatovana dijagnoza na latinskom jeziku.</span>
</p>
<p>
<span>Iz nalaza i mišljenja vještaka medicinske struke dr K. N. od 04.02.2016. godine, proizilazi da je oštećena S. P. u predmetnoj saobraćajnoj nezgodi zadobila povredu u vidu istegnuća vrata koja povreda je nastala usled prekomjernog (iznad anatomskih i iznad fizioloških granica) opružanja vrata, a zbog inercionog kretanja glave i vrata oštećene, zbog nagle promjene brzine kretanja motornog vozila u kojem se imenovana nalazila, odnosno usled udara odpozadi u putničko motorno vozilo u kojem se imenovana nalazila, od strane drugog putničkog motornog vozila, te da navedena povreda, u vrijeme nanošenja predstavlja laku tjelesnu povredu. Oštećeni E. R. u predmetnoj saobraćajnoj nezgodi zadobio je povredu u vidu istegnuća vrata,  koja povreda je nastala usled prekomjernih (iznad anatomskih i iznad fizioloških granica) pokretanja vrata, a zbog inercionog kretanja glave i vrata oštećenog, zbog nagle promjene brzine kretanja putničkog motornog vozila u kojem se imenovani nalazio, te da navedena povreda u vrijeme nanošenja predstavlja laku tjelesnu povredu.</span>
</p>
<p>
<span>Iz izvoda iz registra kaznenih evidencija M. p. KE 414/2016 od 07.03.2016. godine proizilazi da je okrivljeni ranije osuđivan presudom Osnovnog suda u P. K. br. 1101/06 od 14.06.2007. godine zbog krivičnog djela ugrožavanje javnog saobraćaja iz čl. 339 st. 1 Krivičnog zakonika, kojom mu je izrečena uslovna osuda. </span>
</p>
<p>
<span>Iz rješenja Osnovnog suda u P. Kv. br. 291/16 od 18.05.2016. godine proizilazi da je nastupila zakonska rehabilitacija osuđenog V. R. po presudi Osnovnog suda u P. K. br. 1101/06 od 21.02.2007. godine koja je postala pravosnažna 14.06.2007. godine, te da se utvrđena rehabilitacija ima sprovesti kroz kaznenu evidenciju.</span>
</p>
<p>
<span>Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni </span><span>dana 05.11.2015. godine, oko 13.00 časova, u P., u bulevaru S. P. C., nepridržavajući se saobraćajnog propisa iz čl. 76 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, usljed čega je kod drugog nastupila laka tjelesna povreda, na način što, upravljajući putničkim vozilom marke "Renault megane" registarskih oznaka PG xx xxx, iz pravca ulice S., nije držao potrebno odstojanje kada se kretao iza putničkog vozila marke "Volkswagen", registarskih oznaka PG xx xxx, kojim je u istom smjeru, upravljala oštećena S. P., tako da vozilo može blagovremeno da uspori ili zaustavi, ako vozilo ispred njega uspori ili se zaustavi, usljed čega je, u trenutku kada se vozilo "Volkswagen", zaustavilo na semaforu, na kojem je bilo uključeno crveno svjetlo, prednjim dijelom svog vozila udario u zadnji dio vozila "Volkswagen", koje se od udara odbilo, izašlo van kolovoza i udarilo u rastinje, kojom prilikom su oštećena S. P. i oštećeni E. R., putnik u vozilu okrivljenog, zadobili laku tjelesnu povredu u vidu istegnuća vrata.</span>
</p>
<p>
<span>Naprijed navedeno činjenično stanje utvrđeno je prije svega iz odbrane okrivljenog koji je naveo da se kritičnom prilikom, dok je upravljao vozilom marke ''Renault megane'', vlasništvo taksi udrženja 'K., bulevarom S. P. C., lijevom saobraćajnom trakom desne kolovozne trake, u jednom trenutku sagnuo da dohvati radio stanicu koja mu je ispala na pod, a kada je podigao pogled na put ispred sebe, vidio je jedno vozilo, s tim što nije uspio da se zaustavi, već je prednjim dijelom svog vozila, udario u zadnji dio tog vozila koje je bilo ispred njega, a nakon nezgode momak koji se vozio sa njim u taksiju je tražio da ide u U. C.. Sud je u potpunosti prihvatio odbranu okrivljenog, budući da je ista u saglasnosti sa iskazom svjedoka E. R. i ostalim provedenim materijalnim dokazima. Naime, svjedok oštećeni E. R. je potvrdio da se kritičnog dana nalazio u </span><span>taksi vozilu firme K. i da je sjedio na mjestu suvozača, da su se kretali B. S. P. C. prema ul. M. M. i to lijevom saobraćajnom trakom desne kolovozne trake, te da okrivljeni uopšte nije reagovao na kolonu vozila koja se zbog crvenog svjetla na semaforu stvorila ispred njih, odnosno nije usporio vozilo, već je došlo do udara njihovog vozila u vozilo "Volkswagen" koje je bilo zaustavljeno ispred čekajući zeleno svjetlo na semaforu. Svjedok oštećeni je naveo i da je tada udario glavom u staklo ispred, a odmah nakon nezgode je izašao iz auta i javio se na posao kako bi im rekao da je imao saobraćajnu nezgodu, a zatim pošao u U. c. gdje su ga ljekari pregledali zbog bolova koje je osjećao u vratu, nakon čega su mu stavili šancovu kragnu. Odbrana okrivljenog i iskaz svjedoka oštećenog su u potpunosti saglasni sa</span><span> zapisnikom o uviđaju U. P. C. B. P. br. 1457/2015 od 05.11.2015. godine u kom je konstatvano da se dana 05.11.2015. godine oko 13:00 časova dogodila saobraćajna nezgoda u kojoj su učestvovali okrivljeni, kao vozač vozila marke ''Renault megane'', reg. oznaka PG xx xxx, svjedok oštećeni E. R. kao putnik istog vozila i oštećena S. P., kao vozač vozila marke ''Volkswagen'' reg. oznaka PG xx xxx, te da je lice mjesta saobraćajne nezgode na bulevaru S. P. C., </span><span>naspram hotela ''H. C. G.'', kao i da je vozilo okrivljenog zatečeno je na lijevoj saobraćajnoj traci desne kolovozne trake, bulevara S. P. C., iza vozila oštećene S. P., prednjim dijelom okrenuto u pravcu ulice M. M., gledano iz pravca ulice S., a da saputnik u vozilu okrivljenog, oštećeni E. R. nije zatečen na licu mjesta, jer je isti transportovan u U. C. radi ukazivanja medicinske pomoći. Iz nalaza i mišljenja vještaka saobraćajne struke Đ. V. od 25.02.2016. godine, sud je utvrdio dinamiku nastanka i toka predmetne saobraćajne nezgode, odnosno da je do kontakta između vozila došlo, udarom (naletom) prednjeg dijela vozila okrivljenog na zadnji dio zaustavljenog vozila oštećene S. P.. Takođe, iz istog nalaza i mišljenja sud je utvrdio da je predmetna saobraćajna nezgoda nastupila kao posledica greške u upravljanju od strane okrivljenog kao vozača vozila ''Renault megane'' PG xx xxx koji nije pravovremeno reagovao kočenjem tj. zasutavljanjem vozila prije nailaska na zaustavljeno vozilo oštećene S. P., a koje je imao uslova da pravovremeno uoči, već je nastavio kretanje i ostvario nalet na isto vozilo na lijevoj saobraćajnoj traci desne kolovozne trake bul. S. P. C.. Okrivljeni je mogao izbjeći predmetnu nezgodu da je aktivirao radnu kočnicu sa rastojanja od </span><span>13,63 metara</span><span> pri posjedovanoj brzini od 31 km/h, dok oštćena S. P. kao vozač zaustavljenog vozila marke ''Volswagen'' PG xx xxx nije uticala na nastanak nezgode. Navedeni nalaz i mišljenje sud je u cjelosti prihvatio kao potpun, jasan i dat shodno pravilima struke, a na isti stranke nisu imale primjedbi. </span>
</p>
<p>
<span>Da su oštećeni S. P. i E. R. predmetnom prilikom zadobili povrede u vidu istegnuća vrata, sud je utvrdio iz medicinske dokumentacije na ime oštećenih i to: izvještaj ljekara specijaliste KC CG U. C. br. 10512 od 05.11.2015. godine na ime oštećenog E. R. i izvještaj ljekara specijaliste KC CG U. C. br. 10505 od 05.11.2015. godine na ime oštećene S. P., iz kojih je nesumljivo utvrdjeno da su oštećeni pregledani od strane ljekara nakon predmetnog dogadjaja, kada su im ljekari konstatovali povrede, a na osnovu koje dokumentacije je urađen i nalaz i mišljenje vještaka medicinske struke dr K. N. iz kojeg je utvrđeno da su oštećeni predmetnom prilikom zadobili povrede u vidu istegnuća vrata, odnosno da su iste nastale usled prekomjernog (iznad anatomskih i iznad fizioloških granica) pokretanja, tj. opružanja vrata, a zbog inercionog kretanja glave i vrata oštećenih, zbog nagle promjene brzine kretanja motornih vozila u kojima su se imenovani nalazili, a koji nalaz i mišljenje je sud u cjelosti prihvatio, cijeneći ga kao jasan, objektivan i stručan. </span>
</p>
<p>
<span>Okrivljeni se kritičnom prilikom nije pridržavao čl. 76 Zakona o bezbjednosti saobraćaja na putevima, kojim je propisano da vozač mora da drži potrebno odstojanje od vozila koje se kreće ispred njega, tako da može blagovremeno da uspori ili da se zaustavi, ako vozilo ispred njega uspori ili se zaustavi. Usled ovakvog propusta okrivljenog došlo je do sudara između vozila okrivljenog i vozila kojim je upravljala oštećena S. P..</span>
</p>
<p>
<span>Cijeneći psihički odnos okrivljenog prema izvršenom krivičnom djelu, sud nalazi da je okrivljeni bio svjestan da svojom radnjom, odnosno nepropisnom vožnjom kojim ne drži potrebno odstojanje od vozila koje se kreće ispred njega, tako da može blagovremeno da uspori ili da se zaustavi, može ugroziti saobraćaj i na taj način dovesti u opasnost život i tjelo ljudi, ali je olako držao da do toga neće doći, čime je postupao sa nehatom, pa se u radnjama okrivljenog pored objektivnih stiče i subjektivni elemenat bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span>Sud nije u dokaznom postupku neposredno saslušao svjedoka oštećenu S. P., koja se i pored toga što je uredno primila poziv nije pojavila na glavnom pretresu, a ni naredba za njeno prinudno dovođenje nije dala rezultate. Ovo iz razloga što je </span><span>zastupnica optužbe odustala od predloga za saslušanje navedenog svjedoka, sa čim se saglasio i okrivljeni, pa je kod utvrđenog činjeničnog satnja sud našao da dalje pozivanje i čekanje na dolazak svjedoka oštećene pred sud ne bi imalo za posledicu utvrđivanje činjenica koje bi dovele do drukčije odluke, te da bi u tom smislu vodilo samo nepotrebnom odugovlačenju postupka i uvećanju troškova.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti</span><span> na strani okrivljenog cijenio njegove lične i porodične prilike, odnosno da je lošeg imovnog stanja, da je otac troje djece, </span><span>njegovo držanje poslije učinjenog krvičnog djela izraženo kroz prihvatanje odgovornosti i kajanje zbog istog,</span><span> njegov raniji život i s tim u vezi njegovu raniju neosuđivanost, koja proizilazi iz rješenja o rehabilitaciji Osnovnog suda u P. Kv. br. 291/16 od 18.05.2016. godine, </span><span>pa je u odsustvu otežavajućih okolnosti, sud okrivljenom shodno čl. 53 i 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od 30 (trideset) dana i vremenom provjeravanja u periodu od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span>Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 173,00 eura, od čega na ime troškova medicinskog vještačenja iznos od 60,50 eura, troškova saobraćajnog vještačenja iznos od 82,50 eura, i na ime sudskog paušala iznos od 30,00 eura, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span>Na osnovu izloženog, a shodno odredbi čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 17.06.2016. godine</span>
</p>
<p>&nbsp;</p>
<p>
<span>ZAPISNIČAR                                                                                        S U D I J A </span>
</p>
<p>
<span>Edina Kraja,s.r.                                                                            Rade Ćetković,s.r. </span>
</p>
<p>
<span> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>        PRAVNA POUKA: Protiv ove presude dozvoljena je</span>
</p>
<p>
<span>    </span><span></span><span>        </span><span>                 žalba u roku od 8 dana od dana </span>
</p>
<p>
<span></span><span>        </span><span>                 prijema prepisa iste, Višem sudu</span>
</p>
<p>
<span></span><span>        </span><span>                 u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>ZTO. Edina Kraja</span>
</p>
<p>&nbsp;</p>
</div>
</div>


</body>
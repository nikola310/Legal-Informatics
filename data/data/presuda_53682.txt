<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K br. 428/13</span>
</p>
<p>&nbsp;</p>
<p>
<span></span><span class="span1">                                                         </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1"> OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog S.B., zbog krivičnog djela – samovlašće iz čl. 384 st. 1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt. br.  …od …. godine, nakon održanog glavnog javnog pretresa u prisustvu zastupnika optužbe ZODT u Baru Sanje Borozan, a u odsustvu okrivljenog S.B., dana 09.12.2013. godine donio je I istog dana javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni </span>
</p>
<p>&nbsp;</p>
<p>
<span class="span1">S.B., JMBG…., od oca D. i majke J., rođene N., rođen…. godine u Ž. -R.Srbija, sa prebivalištem u B.- ….- K., državljanin Republike Srbije, oženjen, otac dvoje djece, sa završenom srednjom školom, srednjeg imovnog stanja,</span>
</p>
<p>&nbsp;</p>
<p style="text-align:center;">
<span class="span1">Kriv   je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">U junu 2012. godine u Baru, u naselju…, svjestan svog djela čije izvršenje je htio i znajući da je njegovo djelo zabranjeno, protivno odredbi člana 141 st. 1 Zakona o energetici ( „SUist Crne Gore" 28/10) samovlasno pribavio pravo za koje je smatrao da mu priprada, na način što je angažovao NN lice koje mu je stambeni objekat priključilo na elektrodistributivnu mrežu bez prethodno pribavljene saglasnosti za priključenje operatora distributivnog sistema Elektroprivrede Crne Gore AD Nikšić - Elektrodistribucija Bar, u čemu je otkriven dana 01.08.2013. godine kontrolom ovlašćenog lica Elektrodistribucije Bar,</span>
</p>
<p>&nbsp;</p>
<p>
<span class="span1">-čime je izvršio krivično djelo - samovlašće iz čl.384 st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">pa mu sud primjenom čl. 4, 32, 36, 42, 52, 53 i 54 Krivičnog zakonika Crne Gore i čl. 369, 370 i 374  ZKP-a,  i z r i č e</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od pravosnažnosti presude, ne učini novo krivično djelo. </span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 70,00 eura, u roku od 15 dana od dana pravosnažnosti, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Baru Kt. br. …od 04.10.2013.godine, stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p>&nbsp;</p>
<p>
<span class="span1">Glavni pretres je održan  u odsustvu uredno pozvanog okrivljenog na osnovu čl. 457 ZKP-a, jer se pozivu nije odazvao, a kako je saslušan ocjenjeno je da njegovo prisustvo nije nužno. </span>
</p>
<p>&nbsp;</p>
<p>
<span class="span1">Okrivljeni S.B. je  u svojoj odbrani izjavio da je vlasnik stambenog objekta, koji se nalazi u naselju ….u Baru i koji je površine oko 36 m2. Ovaj objekat je izgradjen u junu prošle godine i on i njegova porodica povremeno borave u ovoj kući, uglavnom Ijeti. Nakon izgradnje ove kuće, u junu 2012. godine je  angažovao jednog električara, čijeg se sad imena ne može sjetiti da mu priključi struju u ovom objektu. Kupio je brojilo, a ovaj električar je isto postavio i priključio podzemnim kablom za električni stub koji se nalazi u blizini njegovog objekta. U saznanju je da je njegov sin u junu ove godine podnio zahtjev, kako bi legalizovali ovaj priključak za električnu energiju i ta procedura je u toku.  Dana 01.08.2013. godine je bila kontrola od strane radnika Elektrodistribucije  u Baru u njegovoj  kući i toj kontroli je prisustvovao njegov sin S.G. i on je potpisao zapisnik o kontroli mjernog mjesta, obzirom da on nije bio u Crnoj Gori.</span>
</p>
<p>&nbsp;</p>
<p>
<span class="span1">U dokaznom postupku provedeni su sledeći dokazi: saslušani su ovlašćeni predstavnik Elektrodistribucije u Baru D.P. i svjedok Đ.V., pročitan je  zapisnik o kontroli mjernog mjesta Elektrodistribucije u Baru broj … od…..godine.</span>
</p>
<p>&nbsp;</p>
<p>
<span class="span1">Ovlašeni predstavnik Elektrodistribucije u Baru Dajana Popović je izjavila da je okrivljeni nakon podnošenja krivične prijave platio dug prema Elektrodistribuciji i uveden  je u bazu nelegalnih potrošača kod Elektrodistribucije.  Tokom juna 2012. godine kada je okrivljeni priključio svoj objekat na el. mrežu, isti za te radnje nije imao saglasnost od Elektrodistribucije u Baru, tako da je okrivljeni nelegalno priključen ne el. mrežu. Pridružila se  krivičnom gonjenju, ali nije postavila  imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok Đ.V. je izjavio da je dana 01.08.2013.godine bio u kontrolu mjernog mjesta kod potrošača S.B., došavši na lice mjesta zatekao je  sina potrošača S.B., G.S., koji je bio prisutan na licu mjesta i koji je potpisao zapisnik o kontroli mjernog mjesta i koji nije imao primjedbe na zapisnik. Kritične prilike konstatovao je da je potrošač  S.B. nelegalno priključen na elektrodistributivnu mrežu i to na način što je svoj objekat preko el. brojila priključio na elektrodistributivnu mrežu, a da nije imao </span><span class="span1">saglasnost Elektrodistribucije, odnosno da se isti ne nalazio u bazi podataka kod Elektrodistribucije. O zatečenom stanju je sačinio zapisnik,  brojilo je fotografisao, u cjelosti potvrdjuje sadržinu zapisnika o kontroli. </span>
</p>
<p>&nbsp;</p>
<p>
<span class="span1">Iz zapisnika o kontroli mjernog mjesta Elektrodistribucije u Baru broj …. od 01.08.2013.godine proizilazi da je dana 01.08.2013.godine izvršena kontrola mjernog mjesta od strane  radnika Elektrodistribucije u Baru Đ.V. kod potrošača S.B., iz Bara, …., na brojilu marke "Iskra" br….. Potrošač je samovoljno priključen, a takodje je na zapisniku  konstatovano upozorenje da je potrošač dužan dostaviti Elektrodistribuciji atest o ispravnosti električne instalacije  objekta sa bilansom snaga i jednopolnom šemom koji je izdat od strane ovlašćene  organizacije u roku od 60 dana i u istom roku platiti dug za neovlašćeno preuzetu električnu energiju ili potpisati Sporazum o priznanju i dinamici izmirenja duga. Brojilo fotografisano sa stanjem električne energije  na njemu. S priključak izveden podzemno. Zapisnik je potpisan od strane radnika Elektrodistribucije u Baru Đ.V. i predstavnik potrošača.</span>
</p>
<p>&nbsp;</p>
<p>
<span class="span1">Sud je donio rješenje da se neće pribavljati izvod iz KE za okrivljenog,  obzirom da je isti rodjen na teritoriji druge države,  pa bi pribavljanje  ovog dokaza vodilo odugovlačenju krivičnog postupka.</span>
</p>
<p>&nbsp;</p>
<p>
<span class="span1">Ocjenom izvedenih dokaza utvrđeno je da je okrivljeni S.B. učinio krivično djelo koje mu je stavljeno na teret. Okrivljeni je u svojoj odbrani priznao određene činjenice vezane za izvršenje krivičnog djela koje mu se stavljaju na teret, ne sporeći da je vlasnik stambenog objekta, koji se nalazi u naselju …u Baru i koji je površine oko 36 m2, te da je u junu 2012. godine angažovao jednog električara, čijeg se imena ne sjeća, da mu priključi struju u ovom objektu,a što je isti i učinio, na način što je električno brojilo postavio i priključio podzemnim kablom za električni stub koji se nalazi u blizini njegovog objekta. Dalje je izjavio da je dana 01.08.2013. godine kada je  bila kontrola od strane radnika Elektrodistribucije  u Baru u njegovoj  kući bio prisutan njegov sin S.G. koji je i  potpisao zapisnik o kontroli mjernog mjesta, obzirom da on nije bio u Crnoj Gori.</span>
</p>
<p>&nbsp;</p>
<p>
<span class="span1">U postupku je utvrđeno da je okrivljeni S.B. u junu 2012. godine u Baru, u naselju Zeleni pojas, samovlasno pribavio pravo za koje je smatrao da mu priprada, na način što je angažovao NN lice koje mu je stambeni objekat priključilo na elektrodistributivnu mrežu bez prethodno pribavljene saglasnosti za priključenje operatora distributivnog sistema Elektroprivrede Crne Gore AD Nikšić - Elektrodistribucija Bar, u čemu je otkriven dana 01.08.2013. godine kontrolom ovlašćenog lica Elektrodistribucije Bar.</span>
</p>
<p>&nbsp;</p>
<p>
<span class="span1">Navedeno činjenično stanje utvrđeno je kako iz odbrane okrivljenog koji nije sporio da je radnje bliže opisane u izreci presude preduzeo upravo na način, vrijeme i mjesto kako je u izreci presude i navedeno,tako i iz iskaza svjedoka Đ.V., koji iskaz je sud cjenio kao jasan i objektivan, a koji iskaz je potvrđen sadržinom zapisnika o kontroli mjernog mjesta Elektrodistribucije u Baru broj…od 01.08.2013.godine. Naime, iz iskaza svjedoka  Đ.V. je utvrđeno da je dana 01.08.2013.godine bio u kontrolu mjernog mjesta kod potrošača S.B., i da je došavši na lice mjesta zatekao sina potrošača S.B., G.S., koji je bio prisutan na licu mjesta i koji je potpisao zapisnik o kontroli mjernog mjesta i koji nije imao primjedbe na zapisnik. Dalje je izjavio da je  kritične prilike utvrdio da je potrošač  S.B. nelegalno priključen na elektrodistributivnu mrežu i to na način što je svoj objekat preko el. brojila priključio na </span><span class="span1">elektrodistributivnu mrežu, a da nije imao saglasnost Elektrodistribucije, odnosno da se isti ne nalazi u bazi podataka kod Elektrodistribucije.Iskaz svjedoka Đ.V., je potvrđen sadržinom zapisnika o kontroli mjernog mjesta Elektrodistribucije  Bar broj … od 01.08.2013.godine.Sud je i iskaz ovlašćenog predstavnika Elektrodistribucije u Baru  D.P. cjenio kao jasan i uvjerljiv. </span>
</p>
<p>&nbsp;</p>
<p>
<span class="span1">Okrivljeni je postupao suprotno čl. 141 st.1 Zakona o energetici ("Službeni List Crne Gore" 28/10), kojim je propisano da se priključenje objekta na prenosni ili distributivni sistem električne energije ili gasa vrši na osnovu saglasnosti za priključenje koju izdaje operator prenosnog ili distributivnog sistema. Okrivljeni nije imao saglasnost za priključenje izdato od strane oštećenog preduzeća, već je to pravo samovlasno pribavio.</span>
</p>
<p>&nbsp;</p>
<p>
<span class="span1">Okrivljeni je ostvario objektivna obilježja krivičnog djela samovlašće, jer je samovlasno pribavio pravo koje je smatrao da mu pripada, tačnije smatrao je da mu pripada pravo korišćenja električne energije, pa je svoj stambeni objekat samovlasno priključio na elektrodistributivnu mrežu, radi dobijanja električne energije, preko brojila marke "Iskra" br….. Okrivljeni je krivično djelo izvršio sa direktnim umišljajem jer je bio svjestan svog djela i htio je njegovo izvršenje, obzirom da je znao da objekat ne smije priključiti na elektrodistributvinu mrežu bez saglasnosti Elektrodistribucije, a znao je i da nema saglasnost od Elektroprivrede Crne Gore - Elektrodistribucije u Baru.</span>
</p>
<p>&nbsp;</p>
<p>
<span class="span1">Sud je precizirao tačan naziv krivičnog zakonika u skladu sa čl.1 Zakona o izmjenama i dopunama Krivičnog zakonika ("Sl.list CG br….od 13.08.2013. godine), kojim je propisano da se naziv zakonika "Krivični zakonik" mijenja i sada glasi "Krivični zakonik Crne Gore". Ocijenjeno je da se navedenim preciziranjem ne narušava identitet optužbe i presude.</span>
</p>
<p>&nbsp;</p>
<p>
<span class="span1">Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika Crne Gore. Od olakšavajućih okolnosti na strani  okrivljenog cijenjene  su porodične  prilike okrivljenog jer je isti oženjen i otac dvoje djece. Otežavajućih okolnosti na strani okrivljenog nije bilo. Imajući u vidu navedenu olakšavajuću okolnost ,a u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela.</span>
</p>
<p>&nbsp;</p>
<p>
<span class="span1">Kako ovlašćeni predstavnik oštećene Elektroprivrede Crne Gore - Elektrodistribucije u Baru Dajana Popović nije postavila imovinsko pravni zahtjev, to sud o istom nije ni odlučivao.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka zasniva se na odredbi čl. 229 ZKP-a. Dosuđeni iznos se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 09.12.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1"> ZAPISNIČAR,</span><span class="span1"></span><span class="span1"></span><span class="span1"></span><span class="span1">                                                   S U D I J A</span>
</p>
<p>
<span class="span1">Amira Nikičić </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">            Ljiljana Joković </span>
</p>
<p>&nbsp;</p>
<p>
<span class="span1">PRAVNA POUKA:Protiv ove presude može se </span>
</p>
<p>
<span class="span1">izjaviti žalba Višem sudu u Podgorici u roku od</span>
</p>
<p>
<span class="span1">8 (osam) dana od dana prijema pismenog otpravka.</span>
</p>
<p>
<span class="span1">Žalba se predaje ovom sudu u dva primjerka.</span>
</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">-1 x spisi</span>
</p>
<p>
<span class="span1">- 1 x ODT,</span>
</p>
<p>
<span class="span1">- 1 x okrivljenom</span>
</p>
<p>
<span class="span1">- 1 x Elektrodistribucija u Baru nakon pravosnažnosti,</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
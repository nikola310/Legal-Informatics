<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 25/13 </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.26/13   od 25.02.2013.g. podnijeta protiv okrivljenog E. D.   iz Rožaja, zbog krivičnog djela prikrivanje iz čl. 256. st. 2. u vezi st. 1.   Krivičnog zakonika nakon održanog glavnog i javnog pretresa u prisustvu Zamjenika Osnovnog državnog tužioca Aldina Kalača, oštećene M. K.  i okrivljenog, dana  27.03.2013. donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni E. D., JMB 1504992272017 od oca N.  i majke  N., rodj. N. , rodjen 15.04.1992.g.  u Rožaje, gdje i  živi  selo Balotiće, drž. CG, razumije crnogorski jezik, njegov  jezik je srpski, pismen, završio SSS, nezaposlen, neoženjen, siromašnog imovnog stanja, neosudjivan.</span>
</p>
<p class="p4"></p>
<p class="p3"></p>
<p class="p4">
<span>					K R I V   J E</span>
</p>
<p class="p4"></p>
<p class="p4">
<span>	Što je:</span>
</p>
<p class="p3">
<span>	dana  15.02.2013.g. oko 16,00 časova u Rožajama, proturao stvari i to : jednu zlatnu narukvicu, jedan par zlatnih minđuša, jedan zlatni prsten  i jedan zlatni privezak koje su pribavljene krivičnim djelom teška krađa izvršenim od strane maloletnog A. K., dana 15.02.2013.g. na štetu M. K., a mogao je i bio dužan da zna da su stvari pribavljene krivičnim djelom, na način što je, nakon što mu je malol. A. predao zlato, isto  prodao u zlatarskog radnji "Đafa" u Rožajama, za iznos od 290,00 eura. </span>
</p>
<p class="p3"></p>
<p class="p3">
<span>	- čime je izvršio krivično djelo prikrivanje iz čl. 256. st. 2. u vezi st. 1. Krivičnog zakonika. </span>
</p>
<p class="p3"></p>
<p class="p3">
<span>	pa mu sud primjenom pomenutog zakonskog propisa i čl. 4, 13, 15, 32, 36, 42, 52, 53, 54 Krivičnog zakonika i 374. Zakonika o krivičnom postupku,   izriče </span>
</p>
<p class="p3"></p>
<p class="p3"></p>
<p class="p3">
<span>					USLOVNU OSUDU </span>
</p>
<p class="p3"></p>
<p class="p5">
<span>Kojom mu utvrđuje kaznu zatvora u trajanju 45 (četrdeset pet) dana  i istovremeno odredjuje da se kazna neće izvršiti ukoliko osuđeni u roku od jedne godine ne izvrši novo krivično djelo. </span>
</p>
<p class="p3"></p>
<p class="p5">
<span>Da plati na ime troškova krivičnog postupka paušalni iznos od  30,00 eura, u korist budžeta  Crne Gore , u roku od 15 dana po pravosnažnosti ove presude.</span>
</p>
<p class="p5"></p>
<p class="p5">
<span>Oštećena M. K. se radi ostvarivanja imovinsko-pravnog zahtjeva upućuju na građansku parnicu.  </span>
</p>
<p class="p4">
<span>	</span>
</p>
<p class="p3"></p>
<p class="p2">
<span>	</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.26/13 od  25.02.2013.g. protiv okrivljenog E.D.  iz Rožaja  zbog krivičnog djela  prikrivanje iz čl. 256. st. 2. u vezi st. 1. Krivičnog zakonika    (KZ).	</span>
</p>
<p class="p3"></p>
<p class="p3">
<span>	Na glavnom pretresu Zamjenik   ODT   Aldin Kalač je precizirao činjenični opis djela kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret  i osudi ga na novčanu kaznu u iznosu od 600,00 eura. </span>
</p>
<p class="p3"></p>
<p class="p3">
<span>	Oštećena M.K. je u završnoj riječi istakla da se pridružuje krivičnom gonjenju ODT-a u odnosu na okrivljenog i postavlja odštetni zahtjev u iznosu od 1.050,00 eura, jer joj pored oduzetog zlata čija je vrijednost   iznosila 850,00 eura,  oduzeto i 200,00 eura.   </span>
</p>
<p class="p3"></p>
<p class="p3">
<span>	Okrivljeni je na pretresu priznao da je izvršio djelo za koje je optužen i svoju krivicu  i objasnio da je dana 15.02.2013.g. oko  16,00 časova  u Rožajama sreo A. K. koga od ranije poznaje. A.ga je zamolio da mu proda jednu zlatnu narukvicu, zlatne menđuše, jedan zlatan  prsten  i jedan zlatni privezak, jer će njega da otkriju, pa je shvatio da zlato nije njegovo, te je  pristao da mu isto proda da bi uzeo svojih 20,00 eura koje mu je  dugovao za telefon koji mu je ranije prodao . Nakon toga A. mu je predao zlato, pa je  pošao kod zlatara Đ. G. i prodao mu  isto  za iznos od 290,00 eura i novac predao A., od kojeg novca mu je A.vratio  20,00 eura, a ostali iznos je zadržao za sebe. Smatra da oštećenoj nije dužan da naknadi štetu, jer joj nije ukrao ovo zlato, a novac dobijen od prodaje istog je predao A.. Izrazio  je duboko kajanje zbog ovoga što je uradio  i obećao je da ubuduće neće vršiti bilo kakava krivična djela, pa je molio da ga sud što blaže kazni. </span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze saslušao svedoka-oštećenu M. K. i svedoka G. Đ., po saglasnosti stranaka pročitao iskaz svedoka A. K., dat na zapisniku Kt. 26/13 od 18.02.2013.g., pročitao  otkupni list S-l br. No 674134, zapisnik o uviđaju Ispsotave Rožaje br. 02-Sl od 16.02.2013.g. i izvještaj o uzrokovanju tragova sa lica mjesta Ispostave Rožaje od 16.02.2013.g., izvršio uvid u fotodokumentaciju Ispostave Rožaje br. Sl. 13 od 16.02.2013.g. i uvid u izvod iz kaznene evidencije na ime okrivljenog, dok nije neposredno saslušao svedoka A. K., jer je njegov iskaz dat pred ODT-om pročitan na pretresu, a sud je našao da je činjenično stanje u dovoljnoj mjeri utvrđeno za presuđenje, već izvedenim dokazima, te bi se odlaganjem pretresa radi neposrednog saslušanja ovog svedoka samo nepotrebno odugovlačio postupak a činjenično stanje bi ostalo neizmijenjeno.   </span>
</p>
<p class="p3">
<span> </span>
</p>
<p class="p3">
<span>	Cijeneći iskaz  okrivljenog  i sve izvedene dokaze, kako pojedinačno, tako i u međusobnoj vezi, u smislu čl. 370. st. 3. Zakonika  o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude. </span>
</p>
<p class="p3"></p>
<p class="p3">
<span>	Utvrđeno činjenično stanje proizilazi kako iz priznanja okrivljenog, tako i iz dokaza izvedenih u postupku. </span>
</p>
<p class="p3"></p>
<p class="p3">
<span>	Okrivljeni je u cjelosti priznao izvršenje djela pa je sud njegov iskaz prihvatio kao jasan, potpun i  potkrijepljen dokazima izvedenim u postupku, tako da nema sumnje u drugačije činjenično stanje. </span>
</p>
<p class="p3"></p>
<p class="p3">
<span>	Naime, iz iskaza svedok-oštećena  M. K., navoda iz zapisnika o uviđaju Ispostave Rožaje,  izvještaja o uzrokovanju tragova sa lica mjesta i fotodokumentacije Ispostave Rožaje proizilazi da je dana 15.02.2013.g. maloletni A. K. obio kuću oštećene M. K.  i iz iste oduzeo  zlatni nakit i novac, nakon čega je istog dana dio oduzetog  zlatnog nakita tj. jednu zlatnu narukvicu, jedan par zlatnih minđuša, jedan zlatni prsten, jedan zlatni privezak dao okrivljenom E.D. koje je on prodao u zlatarsku radnju Đ. u Rožajama da mu ih proda. Ove dokaze sud je prihvatio kao jasne i određene, a iskaz oštećene i kao objektivan, uvjerljiv i ničim nedoveden u sumnju. </span>
</p>
<p class="p3"></p>
<p class="p3">
<span>	Da je okrivljeni prodao navedeni zlatni nakit u zlatarskoj radnji Đ., utvrđeno je iz iskaza svedoka G. Đ.  i navoda iz otkupnog lista iz kojeg proizilazi da je okrivljeni kritičnog dana oko 16,00 časova prodao navedeni zlatni nakit  za iznos od 290,00 eura . Ove dokaze sud je prihvatio kao jasne i istinite,a dovodeći iste u vezu sa ostalim izvedenim dokazima i  iskazom okrivljenog koji priznaje da je navedeni zlatni nakit prodao zlataru Đ. G. za navedeni iznos, te da je shvatio da zlato nije A., jer mu je rekao da će da ga otkriju i da zbog toga ne može da ga on ponudi na prodaju, iz čega proizilazi da je okrivljeni znao, odnosno mogao i bio dužan da zna da je navedeni zlatni nakit pribavljen krivičnim djelom  zaista nema sumnje u drugačije činjenično stanje.</span>
</p>
<p class="p3"></p>
<p class="p3">
<span>	Dakle, u postupku je utvrđeno da je okrivljeni dana  15.02.2013.g. oko 16,00 časova u Rožajama, proturao stvari i to : jednu zlatnu narukvicu, jedan par zlatnih minđuša, jedan zlatni prsten  i jedan zlatni privezak koje su pribavljene krivičnim djelom teška krađa izvršenim od strane maloletnog A.K., dana 15.02.2013.g. na štetu M. K., a mogao je i bio dužan da zna da su stvari pribavljene krivičnim djelom, na način što je, nakon što mu je malol. A.predao zlato, isto  prodao u zlatarskog radnji "Đafa" u Rožajama, za iznos od 290,00 eura. </span>
</p>
<p class="p3"></p>
<p class="p3">
<span>	Iz ovakvog iznijetog i utvrđenog činjeničnog stanja nesumnjivo proizilazi da su u radnjama okrivljenog sadržani svi bitni elementi krivičnog djela prikrivanje iz čl. 256. st. 2. u vezi st. 1. KZ, za koje djelo je sud istog oglasio krivim i izrekao mu uslovnu osudu, utvrđujući  mu pri tom kaznu zatvora u trajanju od 45 dana i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p3"></p>
<p class="p3">
<span>	Prilikom izricanja ovakve vrste krivične sankcije, sud je imao u vidu stepen krivice okrivljenog, stepen nastupjele posledice, okolnosti pod kojima je djelo izvršeno, cijeneći pri tom kao olakšavajuće okolnosti priznanje okrivljenog za izvršeno djelo, kajanje i obećanje da ubuduće neće vršiti bilo kakava krivična djela,njegovo siromašno imovno stanje i raniju neosuđivanost, pa je u nedostatku otežavajućih okolnosti, našao da je imalo mjesta izricanju  ovakve vrste krivične sankcije, ubijeđen da će upozorenje uz prijetnju kazne u dovoljnoj mjeri uticati na okrivljenog da ubuduće ne vrši bilo kakva krivična djela. </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač. 9. st. 3. ZKP, sud je obavezao okrivljenog da plati na ime troškova krivičnog postupka paušalni iznos od 30,00 eura, u korist budžeta Crne Gore, a ovo imajući u vidu trajanje i složenost krivičnog postupka, kao i imovno stanje  okrivljenog. </span>
</p>
<p class="p3"></p>
<p class="p3">
<span>	Na osnovu čl. 239. st. 2. ZKP, oštećena M. K. je radi ostvarivanja imovinsko-pravnog zahtjeva upućena na građansku parnicu. </span>
</p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude. </span>
</p>
<p class="p3">
<span>	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana   27.03.2013.g.</span>
</p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p6"></p>


</body>
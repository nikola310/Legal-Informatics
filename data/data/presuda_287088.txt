<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">                                                                                                                                                                                                                                                                                                                                                                                                                                                                                                                                                          </span>
</p>
<p>&nbsp;</p>
<p>&nbsp;</p>
<p>
<span class="span1">                                                    </span>
</p>
<p>&nbsp;</p>
<p style="text-align:right">
<span class="span1">K. br. 34/15</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog </span><span class="span1">N. I., zbog krivičnog djela</span><span class="span1"> ugrožavanje javnog saobraćaja iz člana 339 st. 3 u vezi st. 1 Krivičnog zakonika, nakon održanog javnog glavnog pretresa od 25.01.2017. godine, u prisustvu zastupnika optužbe V. M. - savjetnika u Osnovnom državnom tužilaštvu Podgorica, </span><span class="span1">okrivljenog, njegovog branioca adv. B. Ć., i tumača za gestovni jezik D. P., dana 27.01.2017. godine, izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: </span>
</p>
<p>
<span class="span1">N. I., JMB ............., od oca L. i majke Lj., rođene C., rođen .. ..19.. godine u Pg, sa prebivalištem u Podgorici - ul. P. .., državljanin Crne Gore, razumije crnogorski jezik, koji je i njegov jezik, nezaposlen, neoženjen, bez djece, nepismen, završio srednju specijalnu školu za gluvonijeme osobe, lošeg imovnog stanja, neosuđivan, protiv kojeg se ne vodi postupak za drugo krivično djelo.</span>
</p>
<p style="text-align:center;">
<span class="span2">&nbsp;</span>
</p>
<p style="text-align:center;">
<span class="span2">Kriv je</span>
</p>
<p>
<span class="span2">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 21.05.2014. godine, oko 19:30 časova, na magistralnom putu Pg - Ct, u mjestu D. G., opština Pg, nepridržavajući se saobraćajnog propisa iz čl. 76 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, svjestan da ovako nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, na način što, upravljajući putničkim vozilom marke "Volkswagen Golf", registarskih oznaka PG .. ..., desnom kolovoznom trakom označenog puta iz pravca Ct., nije držao potrebno odstojanje kada se kretao iza teretnog vozila marke "Renault" registarskih oznaka PG .. ..., kojim je, u istom smjeru, upravljao K. Lj., tako da vozilo može blagovremeno da uspori ili zaustavi, ako vozilo ispred njega uspori ili se zaustavi, usljed čega je, u trenutku kada je vozilo ispred njega usporilo, prednjim dijelom svog vozila udario u zadnji dio označenog vozila, koje se od siline udara odbilo i prednjim dijelom udarilo u zadnji dio putničkog vozila marke "Volkswagen Golf", registarskih oznaka PG .. ..., kojim je, u istom smjeru, upravljao Č. M., kojom prilikom je oštećena K. Lj., putnica u vozilu K. Lj., zadobila laku tjelesnu povredu u vidu nagnječine glave sa ranom razderotinom u predjelu čela, </span>
</p>
<p>&nbsp;</p>
<p>
<span class="span2">- čime je </span><span class="span1">izvršio </span><span class="span2">krivično djelo ugrožavanje javnog saobraćaja iz čl. 339 st. 3 vezi st. 1 </span><span class="span1">Krivičnog zakonika Crne Gore.</span><span class="span2"> </span>
</p>
<p>
<span class="span2">&nbsp;</span>
</p>
<p>
<span class="span2">Pa mu sud za navedeno krivično djelo </span><span class="span1">primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 </span><span class="span2">Zakonika o krivičnom postupku, izriče </span>
</p>
<p>
<span class="span2">&nbsp;</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">&nbsp;</span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span2">Obavezuje se okrivljeni da plati na ime troškova krivičnog postupka iznos od 211,50 €, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>
<span class="span1">&nbsp;&nbsp; </span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 70/15 od 23.01.2015. godine okrivljenom N. I. je stavljeno na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu. </span>
</p>
<p>
<span class="span1">Okrivljeni N. I. je u odbrani datoj na glavnom pretresu u bitnom naveo da se kritičnom prilikom kretao magistralnim putem Ct - Pg u koloni vozila, u kojoj je bio zadnji. Vozilo koje se kretalo ispred njega je udarilo u sledeće auto ispred i nekako je malo odskočilo unazad i zbog toga je vozilom udario u isto. Nije držao dovoljno odstojanje, jer da je bio malo dalje ne bi došlo do kontakta. Kada se vozilo koje je išlo ispred njega zaustavilo, na istom nije radila svjetlosna signalizacija, odnosno nijesu mu se upalila stop svijetla. Iz tog razloga nije mogao da zaključi da li se to vozilo zaustavlja i zbog toga nije imao dovoljno vremena da zakoči i izbjegne kontakt. Po njegovoj procjeni, kretao oko 20 metara iza tog vozila sa kojim je imao kontakt. Nije uočio svjetla za zaustavljanje vozila koje se kretalo ispred njega i uopšte nije imao osjećaj da se to vozilo zaustavlja, a brzina njegovog kretanja nije bila velika, jer se kretao polako u koloni. M. Č. kojeg poznaje od ranije se kretao svojim vozilom iza njega i onda je pretekao kolonu, odnosno došao je na poziciju ispred vozila sa kojim je on imao kontakt. U tom trenutku M. Č. je naglo zaustavio svoje vozilo i misli da je to naglo kočenje dovelo do saobraćajne nezgode. Vidio je da se vozilo koje se kretalo ispred njega prvo sudarilo sa vozilom kojim je upravljao M. Č., a zatim se odbilo malo unazad, nakon čega je došlo do sudara sa njegovim vozilom. Vidio je da su policijski službenici koji su izašli na lice mjesta i vršili uviđaj fotografisali lice mjesta. U završnoj riječi je prihvatio završnu riječ branioca.</span>
</p>
<p>
<span class="span1">Branilac okrivljenog je u završnoj riječi navela da smatra da nije dokazano da je okrivljeni izvršio predmetno krivično djelo, pa je predložila da ga sud oslobodi od optužbe.</span>
</p>
<p>
<span class="span1">Sud je u dokaznom postupku saslušao svjedoka oštećenu Lj. K. i svjedoke Lj. K. i M. Č., saslušao vještaka saobraćajne struke G. Č. koji je prethodno pročitao svoj pisani nalaz i mišljenje od od 17.12.2014. godine, pročitao zapisnik o uviđaju Uprave policije CB Podgorica br. 745/2014 od 21.05.2014. godine, izvršio uvid u skicu lica mjesta, pročitao medicinsku dokumentaciju na ime oštećene, na saglasan predlog stranaka pročitao nalaz i mišljenje sudskog vještaka medicinske struke dr B. B. od 05.01.2015. godine, pročitao dopis CB-a Podgorica - Stanice policije za bezbjednost saobraćaja 59 broj 09231/16-25205/2 od 04.11.2016. godine i izvod iz registra kaznenih evidencija Ministarstva pravde 1150/2015 od 06.11.2015. godine. </span>
</p>
<p>
<span class="span1">Svjedok oštećena Lj. K. je u iskazu datom na glavnom pretresu u bitnom navela da su se kritičnom prilikom kretali magistralnim putem od Ct ka Pg, i negdje u mjestu K. preteklo ih je jedno bijelo auto. To auto je nakon toga naglo stalo ispred njih, ali je njen suprug vozio polako, tako da je uspio da se zaustavi. Tom prilikom nije bilo kontakta između njihovog i tog bijelog auta. U tom trenutku auto koje je bilo iza njih ih je udarilo i ona je od tog udara udarila glavom u šoferšajbnu ispred i počela je da joj teče krv. Inače, oni su išli u koloni duže vrijeme, na čelu </span><span class="span1">kolone je bio njen suprug, a pratilo ih je troje kola, a onda ih je bijeli Golf u K. pretekao i sve se dalje desilo kao što je ispričala. Sigurno nije tačno da je vozilo kojim je upravljao njen suprug prvo udarilo u vozilo M. Č. Kretali su se polako i nakon što ih je okrivljeni koji nije držao dovoljno rastojanje udario, njihovo vozilo se odbilo i ostvarilo kontakt sa vozilom ispred. Vozilo je bilo potpuno ispravno i sva signalizacija je radila. Nije se pridružila krivičnom gonjenju i nije postavila imovinskopravni zahtjev.</span>
</p>
<p>
<span class="span1">Svjedok Lj. K. je u iskazu datom na glavnom pretresu u bitnom naveo da se kritičnom prilikom kretao od Ct ka Pg i u D. G. auto koje je bilo ispred njega naglo je zakočilo, nakon čega je stao. Tada nije došlo do kontakta između njegovog vozila i tog koje se zaustavilo ispred njega, ali ga je u tom momentu udarilo auto koje se kretalo iza njega i takoreći ga je nabilo na auto ispred njega. Njegova supruga je udarila glavom i dobila je povredu. Nakon udesa je došla policija i urađen je uviđaj, a njegova supruga je odvedena da joj se pruži pomoć. Vozilo koje se kretalo ispred njega je stalno zastajkivalo, pa se zbog toga kretao sporo, ali u jednom momentu to vozilo je naglo zakočilo, što je i on uradio, nakon čega ga je vozilo okrivljenog udarilo od pozadi i od tog udara njegovo vozilo se odbilo i sudarilo sa vozilom ispred. Stop svijetla i ostala svjetlosna signalizacija je uredno radila na njegovom vozilu. Nije se kretao brzo, po njegovoj procjeni nije prelazio brzinu od 40 km/h, a rastojanje između njegovog vozila i vozila koje se kretalo ispred je otprilike bilo oko 7 - 8 metara. </span>
</p>
<p>
<span class="span1">Svjedok M. Č. je u iskazu datom na glavnom pretresu u bitnom naveo da je kritičnog dana pretekao kolonu vozila koja se kretala sporo, i u jednom trenutku kada je došao na čelo kolone sa njegove lijeve strane se uključilo jedno vozilo koje je naglo ušlo u njegovu putanju kretanja, zbog čega je morao naglo da zakoči. Nakon toga je osjetio  jedan jak udar u zadnji dio njegovog vozila, a ubrzo posle toga osjetio je još jedan udar, isto u zadnji dio njegovog vozila, koji je bio slabijeg intenziteta i iz straha da ne dođe do još nekog udara on je svoje vozilo sklonio sa desne strane puta. Tokom vožnje prije mjesta nastanka nezgode nije pretekao vozilo kojim je upravljao okrivljeni Nikola Ivezaj, već je jedino pretekao vozilo Renault koje je bilo teretno vozilo, odnosno radilo se o manjem kombi vozilu, koje se ispred njega kretalo sporo.</span>
</p>
<p>
<span class="span1">Iz zapisnika o uviđaju Uprave policije CB Podgorica 745/2014 od 21.05.2014. godine proizilazi da se predmetna saobraćajna nezgoda dogodila 21.05.2014. godine, a da je o istoj dežurna služba obavještena u 19:25 časova. Lice mjesta saobraćajne nezgode je na magistralnom putu Ct - Pg, tačnije naspram hotela "Philia". Kolovozni zastor magistralnog puta je asfaltni, uzdužnom isprekidanom linijom podijeljen na dvije kolovozne trake. Putnički automobil PG .. ..., zatečen je sa desne strane kolovoza na zemljanoj površini, prednjim dijelom okrenut u pravcu Pg, a gledano od pravca C., i na istom je bio oštećen poklopac prtljažnika, zadnji branik, zadnji vezni lim uz moguća i druga oštećenja. Teretno vozilo PG .. ..., zatečeno je na sredini kolovoza magistralnog puta, prednjim dijelom okrenuto u pravcu Pg, a gledano od pravca Ct, i na istom je bio oštećen poklopac motora, farovi - pokazivači pravca, prednja maska, prednji branik, vezni lim, zadnji branik, vrata prtljažnika uz moguća i druga oštećenja. Putnički automobil PG .. ..., zatečen je u desnoj kolovoznoj traci blago iskošen ulijevo, prednjim dijelom okrenut u pravcu Pg, a gledano iz pravca Ct, i na istom su bili oštećeni prednji branik i maska uz moguća i druga oštećenja. Od materijalnih tragova na licu mjesta zatečeni su tragovi kristala stakla, opiljci farbe i plastike razasuti po kolovozu. Stanje konstatovano u zapisniku o uviđaju je predstavljeno na skici lica mjesta u koju je sud izvršio uvid. </span>
</p>
<p>
<span class="span1">Iz nalaza i mišljenja vještaka saobraćajne struke G. Č. od 17.12.2014. godine proizilazi da su u predmetnoj saobraćajnoj nezgodi učestvovali putnički automobil marke „VW“ Golf E registarske oznake PG .. ... kojim je upravljao svjedok M. Č., teretno vozilo marke „Renault“ 1.9 D registarske oznake PG .. ... kojim je upravljao svjedok Lj. K. i putnički automobil marke „VW“ Golf 1.9 TDI registarske oznake PG .. ... kojim je upravljao okrivljeni N. I. Kontakt je nastupio čeonom regijom Golfa PG .. ... sa zadnjim dijelom Renaulta, koji biva potisnut naprijed i kontaktira svojim čeonim dijelom sa zadnjim dijelom Golfa PG .. ... Mjesto kontakta </span><span class="span1">obje faze sudara je u desnoj saobraćajnoj traci magistralnog puta, posmatrano u pravcu Podgorice, u zoni lokacije tragova stakla, laka i plastike, na kolovozu prikazanih na skici lica mjesta. Brzina Golfa PG .. ... kojom je vožen neposredno prije i u trenutku sudara iznosila je oko 51 km/h. Vozila Renault i Golf PG .. ... su u trenutku sudara posjedovala brzinu ne veću od oko 32,2 km/h. Okrivljeni bi forsiranim kočenjem, pri posjedovanoj brzini, zaustavio svoje vozilo na zaustavnom putu od 28,45 m, za vrijeme od 3,02 s. Okrivljeni je za vrijeme psihotehničke sekunde od 1,1 s bio udaljen od mjesta sudara za oko 15,55 m i sa te daljine bi zaustavio vozilo prije sudara da nije vozio brzinom većom od 32,11 km/h. Na kolovozu su izostali tragovi intezivnog kočenja, dakle nijedan od vozača vozila učesnika nezgode nije intezivno kočio, odnosno naglo usporavao svoje vozilo. Vještak je mišljenja da je saobraćajna nezgode uzrokovana isključivo propustom vozača Golfa PG .. ..., koji nije sa dužnom pažnjom pratio saobraćajnu situaciju ispred svog vozila čime je izgubio mogućnost izbjegavanja nezgode, dok na strani vozača vozila Renault i vozila Golf PG .. ... ne nalazi propusta niti doprinosa za nastanak predmetne saobraćajne nezgode. </span>
</p>
<p>
<span class="span1">Na glavnom pretresu vještak je ostao pri datom nalazu i mišljenju, s tim što je ispravio tehničku grešku na strani 7 nalaza i riječ Micubishi izmjenio u riječ Renault. Pojasnio je da na skici lica mjesta u legendi se nigdje ne navodi da na kolovozu postoje bilo kakvi tragovi stakla, ali su isti konstatovani u zapisniku o uviđaju bez naznačenja njihove bliže lokacije. Kako na vozilu Golf reg. oznake PG .. ... i vozilu Golf PG .. ... nema oštećenja staklenih djelova to bi stakla na kolovozu mogla poticati od vozila Renault. Nakon kontakta vozilo Renault je nastavilo kretanje do konačnog zaustavljanja, pa ako je i bilo stakla koje se nalazilo na kolovozu iza vozila Renault, isto je moglo ostati iza vozila Renault, jer je isto nastavilo kretanje do konačnog zaustavljanja. Po njegovom  mišljenju nije došlo do primarnog kontakta vozila Renault sa vozilom Golf reg. oznake PG .. ..., jer u slučaju da je vozilo Golf PG .. ... naglo usporavano i posjedovalo minimalnu brzinu odnosno bilo u fazi zaustavljanja tada bi ova dva vozila nastavila dalje kretanje jedno iza drugog i krajnje pozicije vozila ne bi bile takve kakve su prikazane na skici lica mjesta. U slučaju da je došlo do primarnog kontakta vozila Renault sa vozilom Golf PG .. ..., odnosno da je vozilo Golf PG .. ... naglo usporavano i posjedovalo minimalnu brzinu, a nakon te faze sudara i do naleta vozila Golf PG .. ... na zadnji dio vozila Renault, tada bi sva tri vozila nastavila skupno kretanje do konačnog zaustavljanja gdje bi odstojanja između vozila bila minimalna ili skoro jedno iza drugoga u kontaktu, a što nije u konkretnom slučaju. To se naročito odnosi na vozilo Golf PG .. ... i vozilo Renault između kojih bi odstojanje bilo minimalno ili ga uopšte ne bi bilo. U takvoj situaciji ostao bi samo jedan koncentrisan trag stakla, laka i plastike, i to iza poslednjeg vozila u nizu, a to je vozilo Golf PG .. ... Imajući u vidu da na skici lica mjesta nije evidentirano da je neko od učesnika saobraćajne nezgode naglo usporio svoje vozilo, odnosno da nema tragova kočenja na kolovozu, kretanje vozila Golf PG .. ... je bez uticaja na dati nalaz i mišljenje. S obzirom da je vozilo Golf reg. oznaka PG .. ... bilo poslednje u nizu od tri vozila koja su se kretala jedno ispred drugog, vozač tog vozila nije imao mogućnosti praćenja saobraćajne situacije ispred vozila Renault, a posebno jer vozilo Renault je i po gabaritima takvo da zaklanja preglednost vozaču vozila Golf PG .. ..., dakle i ukoliko bi došlo do primarnog kontakta vozila Renault i vozila Golf PG .. ... to vozač vozlia PG .. ... ne bi mogao da vidi.</span>
</p>
<p>
<span class="span1">Iz dopisa CB Podgorica Stanice policije za bezbjednost saobraćaja 59 broj 09.231/16-25205/2 od 04.11.2016. godine, proizilazi da ne posjeduju fotografije - fotoelaborat lica mjesta saobraćajne nezgode koja se dogodila dana 21.05.2016. godine oko 19:30 časova na magistralnom putu Podgorica - Cetinje, u mjestu Donja Gorica.</span>
</p>
<p>
<span class="span1">Iz medicinske dokumentacije na ime oštećene Lj. K., i to: uvjerenja Urgentnog centra KC CG br. 03/01-10757/1 od 07.07.2014. godine i izvještaja ljekara specijaliste hirurga Urgentnog centra KC CG br. protokola 10091 od 21.05.2014. godine, proizilazi da se oštećena primljena u navedenu zdravstvenu ustanovu u 19:37 časova, kao lice iz saobraćajnog udesa u kojem je učestvovala kao suvozač, radi ukazivanja ljekarske pomoći zbog posjekotine u medijalnoj liniji čela. Postavljena dijagnoza je data na latinskom jeziku. </span>
</p>
<p>
<span class="span1">Iz nalaza i mišljenja sudskog vještaka medicinske struke dr B. B. od 05.01.2015. godine, a koji je vještak dao na osnovu medicinske dokumentacije na ime oštećene, proizilazi da je oštećena u predmetnoj saobraćajnoj nezgodi zadobila povredu ličnog dijela glave, a u vidu nagnječine glave sa ranom razderotinom u predjelu čela (što u prevodu znače dijagnoze navedene u medicinskoj dokumentaciji), nastale udarom prednje - gornjim dijelom glave o tvrdu i neravnu podlogu. Na osnovu naprijed navedenog, mišljenja je da je oštećena zadobila laku tjelesnu povredu.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je na nesumnjiv način utvrdio da je okrivljeni dana 21.05.2014. godine, oko 19:30 časova, na magistralnom putu Pg - Ct, u mjestu D. G., opština Pg, nepridržavajući se saobraćajnog propisa iz čl. 76 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, upravljajući putničkim vozilom marke "Volkswagen Golf", registarskih oznaka PG .. ..., desnom kolovoznom trakom označenog puta iz pravca Cetinja, nije držao potrebno odstojanje kada se kretao iza teretnog vozila marke "Renault" registarskih oznaka PG .. ..., kojim je, u istom smjeru, upravljao Lj. K., tako da vozilo može blagovremeno da uspori ili zaustavi, ako vozilo ispred njega uspori ili se zaustavi, usljed čega je, u trenutku kada je vozilo ispred njega usporilo, prednjim dijelom svog vozila udario u zadnji dio označenog vozila, koje se od siline udara odbilo i prednjim dijelom udarilo u zadnji dio putničkog vozila marke "Volkswagen Golf", registarskih oznaka PG .. ..., kojim je, u istom smjeru, upravljao M. Č., kojom prilikom je oštećena Lj. K., putnica u vozilu Lj. K., zadobila laku tjelesnu povredu u vidu nagnječine glave sa ranom razderotinom u predjelu čela.</span>
</p>
<p>
<span class="span2">Činjenično stanje utvrđeno je iz saglasnih iskaza svjedoka oštećene Lj. K. i svjedoka Lj. K. koji su naveli da su se kritičnog dana kretali magistralnim putem iz pravca Ct u pravcu Pg, sporo u koloni vozila, te da je u D. G. vozilo koje se kretalo ispred njih počelo da se zaustavlja, što su i oni učinili, ali tada ih udara vozilo koje se kretalo iza njih i od tog udara se njihovo vozilo odbija i udara u vozilo koje je bilo ispred, a oštećena udara glavom u unutrašnjost vozila i povrijeđuje se. Iskaze navedenih svjedoka sud je prihvatio kao istinite, jer osim što su isti međusobno saglasni po pitanju odlučnih činjenica, isti su saglasni i sa materijalnim dokazima izvedenim na glavnom pretresu, odnosno uviđajnom dokumentacijom, nalazom i mišljenjem vještaka saobraćajne struke, medicinskom dokumentacijom na ime oštećene i nalazom i mišljenjem vještaka medicinske struke. Kada se pored navedenog ima u vidu da se svjedok oštećena nije pridružila krivičnom gonjenju protiv okrivljenog, niti je postavila imovinskopravni zahtjev, evidentno je da ista nema nijednog motiva da lažnim prikazivanjem činjenica oteža položaj okrivljenog u krivičnom postupku. Iz </span><span class="span1">zapisnika o uviđaju Uprave policije CB Podgorica 745/2014 od 21.05.2014. godine i skice lica mjesta je utvrđeno da se predmetna saobraćajna nezgoda dogodila 21.05.2014. godine, oko 19:30 časova, te da je lice mjesta na magistralnom putu Ct - Pg, neposredno naspram hotela „P.“. Iz uviđajne dokumentacije su utvrđene zatečene pozicije vozila i njihova oštećenja, kao i zatečeni materijalni tragovi. Dinamiku nastanka i tok predmetne saobraćajne nezgode sud je utvrdio iz nalaza i mišljenja vještaka saobraćajne struke i njegovog izjašnjenja na glavnom pretresu, a koje je sud prihvatio, ocijenivši ih kao potpune, jasne, objektivne, logične i stručne. Tako je utvrđeno da je kontakt nastupio čeonom regijom vozila Golf PG .. ..., kojim je upravljao okrivljeni, sa zadnjim dijelom vozila Renault, kojim je upravljao svjedok Lj. K., koje vozilo biva potisnuto naprijed i kontaktira svojim čeonim dijelom sa zadnjim dijelom vozila Golf PG .. ..., kojim je upravljao svjedok M. Č., a mjesto kontakta obje faze sudara je bilo u desnoj saobraćajnoj traci magistralnog puta, posmatrano u pravcu Pg. Tom prilikom, odnosno neposredno prije kontakta, vozila kojim su upravljali svjedoci Ljubomir Kovačević i Miloš Čvorović su se kretala brzinom ne većom od oko 32,2 km/h, a vozilo kojim ih je sustizao okrivljeni se kretalo brže od njih, i to brzinom od oko 51 km/h. Prilikom utvrđivanja činjeničnog stanja sud je posebno imao u vidu da ni okrivljeni na glavnom pretresu nije sporio da nije držao dovoljno odstojanje, jer da je bio malo dalje ne bi došlo do kontakta.</span>
</p>
<p>
<span class="span1">Okrivljeni se kritičnom prilikom nije pridržavao čl. 76 Zakona o bezbjednosti saobraćaja na putevima, kojim je propisano da vozač mora da drži potrebno odstojanje od vozila koje se kreće ispred njega, tako da može blagovremeno da uspori ili da se zaustavi, ako vozilo ispred njega uspori ili se zaustavi. Usled ovakvog propusta okrivljenog došlo je do sudara između njegovog vozila i vozila kojim je ispred njega upravljao svjedok Lj. K., sa kojim je kao saputnik - suvozač u vozilu bila oštećena Lj. K., koja je usljed sudara zadobila laku tjelesnu povredu u vidu rane razderotine u predjelu čela. Navedena povreda kod oštećene je utvrđena iz nalaza i mišljenja vještaka medicinske struke dr B. B. od 05.01.2015. godine, koji je vještak dao na osnovu medicinske dokumentacije koju je sud pročitao na glavnom pretresu. Navedeni nalaz i mišljenje je sud u cjelosti prihvatio, cijeneći ga kao potpun, jasan i u svemu dat shodno pravilima medicinske struke, a na koji stranke i branilac nisu imali primjedbi.</span>
</p>
<p>
<span class="span1">Cijeneći subjektivni odnos okrivljenog prema izvršenom djelu, sud nalazi da je isti bio svjestan da svojom radnjom, odnosno nepropisnom vožnjom kojom ne drži potrebno odstojanje od vozila koje se kreće ispred njega, tako da može blagovremeno da uspori ili da se zaustavi, ako vozilo ispred njega uspori ili se zaustavi, može ugroziti saobraćaj i na taj način dovesti u opasnost život i tjelo ljudi, ali je olako držao da do toga neće doći, čime je postupao sa nehatom, pa se u radnjama okrivljenog pored objektivnih stiče i subjektivni elemenat bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span class="span1">Sud je cijenio navode odbrane okrivljenog da vozilu koje se kretalo ispred njega nije radila svjetlosna signalizacija, odnosno nisu mu se upalila stop svijetla, te da iz tog razloga nije imao osjećaj da se to vozilo zaustavlja i zbog toga nije imao dovoljno vremena da zakoči. Međutim, ovakva odbrana je opovrgnuta saglasnim iskazima svjedoka Lj. K. i oštećene Lj. K. da je njihovo vozilo bilo potpuno ispravno, a pored toga je i u zapisniku o uviđaju konstatovano da je teretno vozilo Renault u pogledu tehničke ispravnosti bilo bez vidljivih neispravnosti. U slučaju da na vozilu svjedoka Lj. K. zaista nije radila svjetlosna signalizacija onda ni okrivljeni ne bi imao razloga da tu činjenicu prećuti policijskim službenicima koji su vršili uviđaj nakon predmetne saobraćajne nezgode, jer bi na taj način ukazao na važnu okolnost koja ide u njegovu korist, što bi službenici policije svakako konstatovali u zapisniku. Činjenica da se okrivljeni o tome izjašnjava tek na glavnom pretresu ukazuje sudu da je takva njegova odbrana sračunata na izbjegavanje krivice. Takođe, neprihvatljivi su navodi odbrane okrivljenog da je svjedok M. Č. naglo zaustavio vozilo ispred vozila kojim je upravljao svjedok Lj. K., te da je on vidio da je vozilo svjedoka Kovačevića prvo udarilo u vozilo svjedoka Č. Ovo prevashodno iz razloga što u zapisniku o uviđaju i skici lica mjesta nisu konstatovani tragovi kočenja vozila svjedoka Č., na osnovu čega se i vještak saobraćajne struke jasno izjasnio da nije bilo naglog kočenja tog vozila, a zatim i zbog toga što je sasvim nelogično da okrivljeni koji se kreće iz teretnog vozila Renault kojim je upravljao svjedok Kovačević može da vidi kontakt tog vozila sa vozilom kojim je upravljao svjedok Č. To potvrđuje i vještak saobraćajne struke koji jasno navodi da je vozilo Renault po gabaritima takvo da zaklanja preglednost okrivljenom koji se vozilom kretao iza tog vozila, te da zbog toga okrivljeni ne bi mogao da vidi primarni kontakt između vozila svjedoka K. i Č. sve i da je do takvog kontakta došlo. Tvrdnje okrivljenog da su policijski službenici prilikom vršenja uviđaja fotografisali lice mjesta su opovrgnute kako zapisnikom o uviđaju u kome je jasno konstatovano da lice mjesta nije fotografisano, tako i dopisom CB Podgorica Stanice policije za bezbjednost saobraćaja 59 broj 09.231/16-25205/2 od 04.11.2016. godine da ne posjeduju fotografije - fotoelaborat lica mjesta predmetne saobraćajne nezgode. Imajući u vidu da policijski službenici u konkretnom slučaju nemaju apsolutno nikakvog interesa da bilo koju odlučnu činjenicu prikažu neobjektivno, to su navedene javne isprave potpuno vjerodostojne i iste jasno ukazuju da je odbrana okrivljenog u ovom dijelu neistinita.</span>
</p>
<p>
<span class="span1">Sud je cijenio i primjedbe branioca okrivljenog na nalaz i mišljenje vještaka saobraćajne struke, ali je našao da su iste neosnovane. Branilac okrivljenog je ukazala da na vozilu okrivljenog nisu bili slomljeni farovi, te da tragovi stakla koji su na skici lica mjesta evidentirani </span><span class="span1">ispred vozila okrivljenog potiču od vozila Renault i po stavu odbrane jasno ukazuju da je do primarnog kontakta došlo između vozila Renault i vozila Golf kojim je upravljao svjedok M. Č. Iako je tačno da u uviđajnoj dokumentaciji nisu konstatovana oštećenja staklenih djelova vozila okrivljenog i vozila Golf kojim je upravljao svjedok M. Č., to ne predstavlja činjenicu koja nužno stav branioca čini jedino mogućim i apsolutno tačnim, a ovo kod jasnog izjašnjenja vještaka saobraćajne struke da je vozilo Renault nastavilo kretanje i nakon sekundarnog kontakta sa vozilom kojim je upravljao svjedok M. Č., i to sve do konačnog zaustavljanja, tako da su tragovi stakla mogli ostati i iza vozila Renault. Ovakvo izjašnjenje vještaka je po ocijeni suda sasvim logično i u skladu sa utvrđenim činjeničnim stanjem. Vještak je posebno pojasnio iz kojih razloga smatra da u konkretnom slučaju nije došlo do primarnog kontakta između vozila Renault i vozila Golf kojim je upravljao svjedok Č. U takvom slučaju, odnosno da je vozilo Golf svjedoka Č. naglo usporavano i posjedovalo minimalnu brzinu, te da ga je nakon toga u prvoj fazi sudara udarilo vozilo Renault, pa nakon te faze sudara da je došlo i do naleta vozila Golf kojim je upravljao okrivljeni na zadnji dio vozila Renault, tada bi sva tri vozila nastavila skupno kretanje do konačnog zaustavljanja gdje bi odstojanja između vozila bila minimalna ili bi sva tri vozila bila skoro jedno iza drugoga u kontaktu. To se naročito odnosi na vozilo Golf kojim je upravljao okrivljeni i vozilo Renault između kojih bi odstojanje bilo minimalno ili ga uopšte ne bi bilo. U takvoj situaciji ostao bi samo jedan koncentrisan trag stakla, laka i plastike, i to iza poslednjeg vozila u nizu, a to je vozilo Golf kojim je upravljao okrivljeni. Sud nalazi da je ovakvim objašnjenjem vještak saobraćajne struke na jasan način predstavio situaciju koja bi bila zatečena na licu mjesta da je do saobraćajne nezgode došlo na način kako to pokušava predočiti odbrana. Imajući u vidu da u konkretnom slučaju na licu mjesta nije ostao samo jedan koncentrisan trag stakla, laka i plastike, i to iza poslednjeg vozila u nizu, odnosno vozila kojim je upravljao okrivljeni, što jasno proizilazi iz skice lica mjesta, to je po nalaženju suda očigledno da je teorija odbrane o primarnom kontaktu između vozila Renault i vozila kojim je upravljao svjedok Č. neodrživa. Takođe, odbrana smatra da je mišljenje vještaka kontradiktorno, jer nije moguće da su oštećenja koja su nastala na prednjem dijelu vozila okrivljenog i zadnjem dijelu vozila Renault prilikom primarnog kontakta znatno manja od oštećenja koja su nastala na prednjem dijelu vozila Renault i zadnjeg dijela vozila Golf kojim je upravljao svjedok Č. Pritom odbrana ukazuje na znatno veću masu vozila Renault u odnosu na masu vozila okrivljenog i samim tim na znatno veću kinetičku energiju tog vozila, odnosno na njegovu inertnost za promjenu brzine. Ovakav stav odbrane po nalaženju suda predstavlja vješto manipulisanje pretpostavkama. U uviđajnoj dokumentaciji su navedena oštećenja na vozilima, ali tom prilikom nije ni opisno dat stepen tih oštećenja, pa iz tog razloga se ne bi mogao prihvatiti stav odbrane o znatnoj razlici u oštećenjima vozila. Kada se pritom ima u vidu da u konkretnom slučaju nema nijednog egzaktnog podatka o čvrstini i postojanosti materijala od kojih su izrađena predmetna vozila, odnosno o njihovom stanju u momentu odigravanja nezgode, iz kojih bi se mogao izvući zaključak o tome da su vozila Volkswagen Golf i Renault iste čvrstine i kvaliteta, niti je do takvih podataka moguće doći s obzirom na vrijeme koje je proteklo nakon predmetne saobraćajne nezgode, onda je sasvim jasno zašto stanovište odbrane ostaje u domenu pretpostavki. Odbrana pretpostavlja i znatnu razliku u masi između vozila okrivljenog i vozila Renault i samim tim razliku u kinetičkim energijama, ali gubi iz vida da se vozilo okrivljenog prije primarnog kontakta kretalo brzinom od oko 51 km/h, a vozilo Renault brzinom ne većom od oko 32 km/h, što bi značilo da je vozilo okrivljenog prilikom primarnog kontakta dio svoje kinetičke energije prenijelo na vozilo Renault i time ga ubrzalo iznad brzine kojom se ispred njega kretalo vozilo Golf svjedoka Č. Upravo takva uvećana kinetička energija vozila Renault je mogla dovesti do oštećenja koja su i nastala prilikom sekundarnog kontakta, odnosno sudara u drugoj fazi predmetne saobraćajne nezgode između vozila Renault i vozila Golf kojim je upravljao svjedok Č., ali i do tačno onih povreda koje je zadobila oštećena, čije je tijelo - glava usled inercije nakon sekundarnog kontakta ostvarilo udar u unutrašnje djelove vozila. Imajući u vidu navedeno, kao i činjenicu da odbrana nijednu od iznijetih teza nije ni pokušala razjasniti sa vještakom saobraćajne struke </span><span class="span1">na glavnom pretresu postavljanjem pitanja u tom pravcu, već ih je iznijela kao sopstveni zaključak u završnoj riječi, sud je navedene primjedbe odbrane ocijenio kao neosnovane i sračunate na izbjegavanje krivice.</span>
</p>
<p>
<span class="span1">Sud je cijenio i iskaz svjedoka M. Č. koji je u bitnom podržao odbranu okrivljenog, ali je kod činjenice da se radi o prijatelju okrivljenog sud našao da se radi o pristrasnom svjedočenju, odnosno da je ovaj svjedok neobjektivnim iskazom pokušao pomoći okrivljenom da izbjegne krivicu. Na ovakav zaključak suda dominantno upućuju dvije okolnosti. Prvo, iskaz svjedoka Č. da mu je neko vozilo naglo ušlo u putanju kretanja i da je zbog toga naglo morao da zakoči je opovrgnut uviđajnom dokumentacijom, odnosno izostankom materijalnih tragova kočenje, na šta je jasno ukazao i vještak saobraćajne struke u svom nalazu i mišljenju. I kao drugo, protivrječnost između odbrane okrivljenog i iskaza ovog svjedoka u pogledu činjenice da li je svjedok Č. pretekao kolonu vozila, između ostalog i okrivljenog, kako to tvrdi okrivljeni, ili je samo pretekao vozilo Renault, a ne i vozilo kojim je upravljao okrivljeni, kako to tvrdi svjedok Č., ukazuje sudu da su oni smišljeno pokušali da usklade svoje iskaze, ali da i pored toga u tome očigledno nisu uspjeli, jer se prethodno nisu usaglasili i oko navedenog detalja.</span>
</p>
<p>
<span class="span1">Imajući u vidu ovakav iskaz svjedoka M. Č., ali i jasno izjašnjenje vještaka saobraćajne struke da način kretanja vozila kojim je upravljao svjedok Č. ne utiče na konačan nalaz i mišljenje po pitanju nastanka i toka predmetne saobraćajne nezgode, sud je odbio predlog odbrane da se izvrši novo saobraćajno vještačenje, jer kako je to već navedeno dati nalaz je bio u potpunosti jasan, logičan i stručan, pa po ocjeni suda nije bilo neophodno angažovanje drugog vještaka saobraćajne struke. Sud je našao da je stanje stvari u tom dijelu potpuno i nesumnjivo utvrđeno, pa bi novo vještačenje vodilo nepotrebnom odugovlačenju postupka i uvećanju troškova.</span>
</p>
<p>
<span class="span1">S obzirom na činjenično stanje utvrđeno iz uviđajne dokumentacije i iz dopisa CB Podgorica Stanice policije za bezbjednost saobraćaja, sud je odbio i predlog odbrane da se na okolnosti da li su službenici policije prilikom vršenja uviđaja fotografisali lice mjesta saslušaju svjedoci D. M., Z. V. i B. B., a ovo posebno kod činjenice da je okrivljeni sve primjedbe na uviđajnu dokumentaciju mogao istaći blagovremeno u za to predviđenom postupku, iz kog razloga sud nalazi da su njegovi naknadni prigovori očigledno usmjereni na opstrukciju i odugovlačenje postupka.</span>
</p>
<p>
<span class="span1">Sud je imao u vidu i da su svjedok Lj. K. i svjedok oštećena Lj. K. u iskazima naveli da je vozilo Golf kojim je ispred njih upravljao svjedok M. Č. naglo zakočilo i stalo ispred njih, pa su se i oni zaustavili, ali sud nije mogao prihvatiti njihove iskaze u tom dijelu, jer je iz nalaza i mišljenja vještaka saobraćajne struke nesumnjivo utvrđeno da nije bilo naglog kočenja vozila Golf kojim je upravljao svjedok Č., jer su izostali tragovi kočenja, već da su neposredno prije kontakta to vozilo, kao i vozilo Renault kojim je upravljao svjedok Kovačević voženi brzinom ne većom od 32,2 km/h. Očigledno je da se radilo o percepciji ovih svjedoka o načinu njihovog kretanja, koje je nesumnjivo bilo veoma sporo, pa odatle i njihov subjektivni osjećaj da su se zaustavili, a ne da su samo još više usporili inače malu brzinu kojom su se kretali. Takođe, po nalaženju suda, navedeni dio iskaza ovih svjedoka ne utiče na vjerodostojnost njihovih iskaza u preostalom dijelu. </span>
</p>
<p>
<span class="span1">Kako sud, shodno čl. 446 u vezi čl. 369 st. 2 Zakonika o krivičnom postupku, nije vezan za predloge tužioca u pogledu pravne ocijene djela, posebno imajući u vidu vrijeme izvršenja predmetnog krivičnog djela, sud je u konkretnom slučaju primjenio Krivični zakonik Crne Gore ("Službeni list RCG", br. 70/2003, 13/2004, 47/2006 i "Službeni list CG", br. 40/2008, 25/2010, 32/2011, 40/2013, 56/2013).     </span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je </span><span class="span1">na strani okrivljenog kao olakšavajuće okolnosti cijenio njegove lične prilike, odnosno da je nezaposlen, gluvonijem i lošeg imovnog stanja, stav oštećene koja se nije pridružila krivičnom gonjenju, njegov raniji život, i s tim u vezi raniju neosuđivanost, a što je sud utvrdio iz </span><span class="span1">izvoda iz registra kaznenih evidencija Ministarstva pravde KE 1150/2015 od 06.11.2015. godine, </span><span class="span1">dok otežavajućih </span><span class="span1">okolnosti sud nije našao. Imajući u vidu navedene olakšavajuće okolnosti sud je okrivljenom, shodno čl. 53 i čl. 54 Krivičnog zakonika Crne Gore, izrekao uslovnu osudu, nalazeći da prema istom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od trideset dana i vremenom provjeravanja u periodu od jedne godine, na okrivljenog, kao lice koje nije kriminogeno strukturisana ličnost, u dovoljnoj mjeri uticati da ubuduće ne vrše krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i čl. 229 Zakonika o krivičnom postupku sud je obavezao okrivljenog da na ime troškova krivičnog postupka uplati iznos od </span><span class="span2">211,50 €, </span><span class="span1">od čega na ime troškova medicinskog vještačenja iznos od 71,50 €, troškova saobraćajnog vještačenja iznos od 110,00 € i na ime sudskog paušala kao dijela troškova krivičnog postupka iznos od 30,00 eura, koji je odmjeren shodno dužini i složenosti postupka i imovnom stanju okrivljenog.</span>
</p>
<p>
<span class="span1">Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span class="span1">OSNOVNI SUD U PODGORICI,</span>
</li>
<li style="text-align:center;">
<span class="span1">Dana 27.01.2017. godine</span>
</li>
<p>&nbsp;</p>
<li>
<span class="span1">ZAPISNIČARKA                                                                                  S U D I J A </span>
</li>
<li>
<span class="span1"> Edina Kraja,s.r.</span><span class="span1">                                                                              Rade Ćetković,s.r.</span>
</li>
<p>&nbsp;</p>
<p>&nbsp;</p>
<li>
<span class="span1">         PRAVNA POUKA: Protiv ove presude dozvoljena je</span>
</li>
<li>
<span class="span1">        </span><span class="span1"></span><span class="span1">             žalba u roku od 8 dana od dana </span>
</li>
<li>
<span class="span1"></span><span class="span1">                        prijema prepisa iste, Višem sudu</span>
</li>
<li>
<span class="span1"></span><span class="span1">                        u Podgorici, a preko ovog suda.</span>
</li>
<p>&nbsp;</p>
<li>
<span class="span1">                                              ZTO. Edina Kraja</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
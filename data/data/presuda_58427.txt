<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times;font-size:13pt;}
.p2{text-align:start;hyphenate:auto;font-family:Times;font-size:13pt;}
.p3{text-align:center;hyphenate:auto;font-family:Times;font-size:13pt;}
.p4{text-align:justify;hyphenate:auto;font-family:Times;font-size:13pt;}
.p5{text-align:center;hyphenate:auto;font-family:R;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-align:center;hyphenate:auto;font-family:Times New Roman;font-size:13pt;}
.p8{text-align:start;hyphenate:auto;font-family:R;font-size:13pt;}
.p9{text-align:justify;hyphenate:auto;font-family:R;font-size:13pt;}
.p10{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p13{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p14{margin-left:0.5in;text-align:start;hyphenate:auto;font-family:Times New Roman;font-size:13pt;}
.s1{font-weight:bold;}
.s2{font-family:R;}
.s3{font-family:Times;}
.s4{font-family:Times New Roman;}
.s5{color:black;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K. broj 412/09</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p4">
<span>OSNOVNI SUD U BARU</span><span class="s1">,</span><span> kao prvostepeni krivični, sastavljen u vijeću od sudije Aleksandre Leković, kao predsjednika vijeća i sudija porotnika </span><span class="s2">S.D. i J. F.</span><span> kao članova vijeća, sa zapisničarom Natašom Lalović, u krivičnom predmetu okrivljenog K.N.</span><span class="s2">, zbog krivičnog djela -  teška kradja iz čl. 240 st.1 tač. 1. KZ</span><span>, a po optužnici Osnovnog državnog tužioca u Baru Kt.br.370/09 od 24.09.2008. godine, nakon održanog glavnog i javnog pretresa dana 02.07.2010. godine u prisustvu zastupnika optužbe za​mjenika Osnovnog državnog tužioca Nusrete Arapović, i branioca okrivljenog po službenoj dužnosti E.M., advokata iz Bara, dana 05.07.2010. godine je donio i  javno objavio</span>
</p>
<p class="p5">
<span>P R E S U D U</span>
</p>
<p class="p5"></p>
<p class="p6">
<span>Okrivljeni K. N., od oca J. i majke M. rođ. Č., rođen .... godine u Vršcu, sa privremenim boravkom u Baru Bjeliši iza škole Jugoslavija kod Ž.M.-B, otac jednog djeteta, završio srednju školu, lošeg imovnog stanja, osudivan </span><span class="s3">presudom Opštinskog suda u Vršcu K br. 103/03 od 29.05.2003.godine, zbog krivičnog djela iz čl. 165 st. 1 RS, na kaznu zatvora u trajanju od tri mjeseca uslovno za jednu godinu, presudom Opštinskog suda u Vršcu K br. 367/03 od 04.02.2004.godine, zbog krivičnog djela iz čl. 174 st. 1 KZ RS na kaznu zatvora u trajanju od 12 mjeseci, presudom Opštinskog suda u Vršcu K br. 383/06 od 21.07.2008.godine, zbog krivičnog djela iz čl. 204 st. 1 KZ RS, na kaznu zatvora u trajanju od 2 godine i 3 mjeseca.</span>
</p>
<p class="p7"></p>
<p class="p7">
<span>KRIV JE</span>
</p>
<p class="p6">
<span>Što je:</span>
</p>
<p class="p6"></p>
<p class="p6">
<span>Dana 30.06.2009. godine, u periodu od 17,50 do 23,00 časa, u ulici Mila Boškovića br.... u Baru, savlađivanjem većih prepreka oduzeo pokretne stvari - 7 mobilnih telefona i to "Samsung U 700" sa sim karticom 069-309-798, "Samsung C 160" sa sim E-mailom 356932014509412 i sim karticom 069-364-740, "Nokia 2600" sa sim karticom 067-913-4576, "Samsung E 110" sa e-mailom 358487023061754, "Samsung E 250" sa sim karticom 069 - 895-945, "Nokia 6070" sa sim karticom 068-276-376 i "Simens" sim kartica 067-913-4620 vlasništvo oštećenog Lj. R.a iz Bara, na način što se popeo na terasu stana koja se nalazi na visini od oko 5 m, zatim ušao kroz otvorena vrata terase u unutrašnjost stana iz stola oduzeo telefone u vrijednosti od 365 eura i ponio ih sa sobom u namjeri da njihovim prisvajanjem sebi pribavi protivpravnu imovinsku korist, </span>
</p>
<p class="p6"></p>
<p class="p6">
<span>-čime je učinio krivično djelo - teška krađa iz člana 240. st. 1. tačka 1. Krivičnog zakonika</span>
</p>
<p class="p8">
<span>Pa ga sud primjenom čl.4,32,36 i 42 Krivičnog zakonika CG i čl. 359,360 i 364 ZKP-a</span>
</p>
<p class="p5">
<span>O S U D J U J E</span>
</p>
<p class="p8">
<span> </span>
</p>
<p class="p9">
<span>Na kaznu zatvora u trajanju od 1 (jedne) godine u koji kaznu mu se uračunava vrijeme provedeno u pritvoru od 22.07.2009. godine do 22.09.2009. godine. </span>
</p>
<p class="p9"></p>
<p class="p9">
<span>Okrivljeni je dužan da plati troškove krivičnog postupka u iznosu od 350 € u roku od 15 dana od dana pravosnažnosti presude pod prijetnjom izvršenja. </span>
</p>
<p class="p5"></p>
<p class="p5">
<span>O b r a z l o ž e n j e</span>
</p>
<p class="p5"></p>
<p class="p4">
<span>Optužnicom Osnovnog državnog tužioca u Baru Kt.br.370/09 od 24.09.2008. godine okrivljenom  je stavljeno na teret izvršenje krivičnog djela bliže opisano u  izreci presude.</span>
</p>
<p class="p4"></p>
<p class="p4">
<span>Glavni pretres je održan u odsustvu okrivljenog na osnovu rješenje ovog suda Kv br. 135/10 od 01.04.2010. godine.</span>
</p>
<p class="p4"></p>
<p class="p4">
<span>Okrivljeni je u svojoj odbrani u pred UP PJ Bar dana 22.07.2010. godine u prisustvu branioca u bitnom naveo da je mobilni telefon "Samsung U 700" kupio od D. kojem ne zna prezime, koji je živio kod B. i M. N., za iznos od 65 eura, kod poslovnice M tela prije otprilike mjesec dana. U taj telefon je stavio svoju karticu 068 398 789 i koristio ga. Poslije par dana taj telefon je prodao kolegi sa posla Saši kojem ne zna prezime. Nakon nekog vremena kupio je "Samsung E 250" na pijaci gdje prodaju polovnu robu od nepoznatog lica za iznos od 25 eura. U servisu Mobil prom je zamijenio 4 telefona i to Samsung, Simens, Nokiu i Soni Erikson, za Motorolu V3, s tim što mu je radnik servisa vratio Soni Erikson, a ova tri zadržao. U prethodnom postupku, pred istražnim sudijom je naveo da je navedene telefone kupio za male iznose, po 10 eura, kod lica po imenu B.. Imao je namjeru da ih proda po višim cijenama i da na taj način zaradi ili da telefone zamijeni za vrijednije telefone koje bi ponovo prodao. Svi telefoni koje je na ovaj način kupio ili prodao su imali punjače. </span>
</p>
<p class="p4"></p>
<p class="p4">
<span>U dokaznom postupku sud je proveo sledeće dokaze: pročitani su iskazi oštećenog Lj. R.a, svjedoka Č. E., T. A. iz prethodnog postupka, pročitana je službena zabilješka UP PJ Bar od 30.06.2009. godine, potvrda o privremeno oduzetim predmetima izdata od UP PJ Bar br. KU 272/09 od 21.07.2009. na ime Čobić Ervina, potvrda o privremeno oduzetim predmetima izdata od UP PJ Bar bez broja na ime Ličina Feka, potvrda o privremeno oduzetim predmetima izdata od UP PJ Bar br. KU 272/09 od 21.07.2009. na ime T.A., potvrda o privremeno oduzetim predmetima izdata od UP PJ Bar bez broja na ime G.F., potvrda o vraćanju privremeno oduzetih predmeta izdata od UP PJ Bar bez broja na ime Lj. R.a, listing email broja .... za period od 01.07.2009. do 16.07.2009. godine za telefon "Samsung U 700", pročitan je nalaz vještaka finansijske struke od 09.09.2009. godine, izvod iz kaznene evidencije MUP R. Srbije  policijske Uprave u Pančevu br. 235/5-1379/09 od 05.08.2009. godine za okrivljenog K. N.a, pročitana je službena zabilješka UP PJ Bar od 22.07.2009. godine.</span>
</p>
<p class="p4"></p>
<p class="p4">
<span>Oštećeni Lj. R. je u svom iskazu u bitnom naveo da je dana 30.06.2009. godine u svom stanu u ul. Mila Boškovića, u dnevnoj sobi, u zdjeli imao više mobilnih telefona i to marke Samsung ukupno 4 komada, 2 mobilna telefona marke Nokia i jedan marke Simens. Telefoni marke Nokia su bili nova, Simens je bio neupotrebljiv, a ostali su bili polovni. Znači, tu je ukupno bilo 7 telefona i isto toliko punjača. Oko 17,30 časova je sa porodicom izašao iz stana, a u stan su se vratili oko 23,00 časa. Po stanu se vidjelo da je neko ulazio, tepih je bio zavrnut, zdjele su bile bačene. Ulazna vrata nisu bila oštećena, dok su balkonska vrata, koja nisu bila zaključana, bila odškrinuta, a staklo puklo, ali ne i slomljeno. Nedostajali su mobilni telefoni, ali ne i druge vrednije stvari koje su bile u kući. Odmah je policiji prijavio slučaj. Nakon nekih 15 dana policija ga je obavijestila da su telefoni pronađeni i tada mu je vraćeno 4 mobilna telefona marke Simens i dva mobilna telefona merke Nokia, dok mu telefon marke Simens, koji je bio neupotrebljiv nije vraćen, niti punjači. Pretpostavlja da se lice koje je ušlo u njegov stan popelo na balkon koji se nalazi na prvom spratu na visini oko 5 metara od zemlje, te da je ušlo preko balkonskih vrata. Pridružio se krivičnom gonjenju dok imovinskopravni zahtjev nije postavio. </span>
</p>
<p class="p4"></p>
<p class="p4">
<span>Svjedok Č.E.je u svom iskazu u bitnom naveo da je telefon Samsung E , crne boje kupio u prodavnici mobilnih telefona za iznos od 20 eura. U pitanju je bio stari model bez kamere.  </span>
</p>
<p class="p4"></p>
<p class="p4">
<span>Svjedok T.A. je u bitnom naveo da je radio sa K. N.om, a sa njim se družio i nakon radnog vremena. Početkom jula mjeseca pokazao je N.u telefon Nokiu 6270, koju je kupio u prodavnici mobilnih telefona kod A. -. K.  je kod sebe imao telefon Samsung U 700, pa mu je predložio da telefone zamijene što su i uradili. Nakon toga, jedne večeri, kod njega kući je došao K. a koji je tada kod sebe imao telefon Samsung E 250 koji je zamijenio sa njegovom suprugom T.K. za telefon Nokia N 70. Sjutradan ga je zvao K.  koji mu je rekao da mora da dođe u UP PJ Bar da vrati telefone koje su prethodno zamijenili sa njim, što je ovaj i uradio. </span>
</p>
<p class="p4"></p>
<p class="p4">
<span>U službenoj zabilješci UP PJ Bar od 30.06.2009. godine koja predstavlja zapisnik o uviđaju navedeno je da su po prijavi Lj. R.a izvršili uviđaj u ul. Mila Boškovića br.10 te konstatovala da je NN učinilac preskočio ogradu terase i ušao u sobu kroz otvorena vrata i iz stana oštećenog otuđio 7 mobilnih telefona i to </span><span class="s4">"Samsung U 700" sa sim karticom ..., "Samsung C 160" sa sim E-mailom ... sim karticom ..., "Nokia 2600" sa sim karticom ...., "Samsung E 110" sa e-mailom ...., "Samsung E 250" sa sim karticom ..., "Nokia 6070" sa sim karticom ...i "Simens" sim kartica 067-....</span>
</p>
<p class="p4"></p>
<p class="p4">
<span>Iz potvrda o privremeno oduzetim predmetima izdatim od UP PJ Bar utvrđeno je da je od Č.E. oduzet telefon</span><span class="s4">"Samsung E 110" -..., </span><span> od  L.F. </span><span class="s4"> "Nokia 2600"</span><span>, od T.A. telefoni </span><span class="s4">"Samsung U 700" i </span><span> </span><span class="s4">"Samsung E 250", a od </span><span>G.F. telefoni </span><span class="s4">"Nokia 6070" i "Samsung C 160", dok se iz </span><span>potvrde o vraćanju privremeno oduzetih predmeta izdata od UP PJ Bar bez broja na ime Lj. R.a utvrđuje da su navedeni telefoni vraćeni oštećenom. </span>
</p>
<p class="p4"></p>
<p class="p4">
<span>U nalazu  vještaka finansijske struke K. L. od 09.09.2009. godine su navedene pojedinačne vrijednosti mobilnih telefona, a ukupna vrijednost svih oduzetih mobilnih telefona iznosi 365 eura.</span>
</p>
<p class="p4"></p>
<p class="p4">
<span>Iz izvoda iz kaznene evidencije MUP R. Srbije  policijekse Uprave u Pančevu br. 235/5-1379/09 od 05.08.2009. godine za okrivljenog K. N.a utvrđuje se da je imenovani osuđivan i to presudom Opštinskog suda u Vršcu K br. 103/03 od 29.05.2003.godine, zbog krivičnog djela iz čl. 165 st. 1 RS, na kaznu zatvora u trajanju od tri mjeseca uslovno za jednu godinu, presudom Opštinskog suda u Vršcu K br. 367/03 od 04.02.2004.godine, zbog krivičnog djela iz čl. 174 st. 1 KZ RS na kaznu zatvora u trajanju od 12 mjeseci, presudom Opštinskog suda u Vršcu K br. 383/06 od 21.07.2008.godine, zbog krivičnog djela iz čl. 204 st. 1 KZ RS, na kaznu zatvora u trajanju od 2 godine i 3 mjeseca.</span>
</p>
<p class="p4"></p>
<p class="p4">
<span>U službenoj zabilješci UP PJ Bar od 22.07.2009. godine je navedeno da je lice N.D. koji je stanovao u prethodnom periodu kod N.B. u naselju Bjeliši, bilo u vremenskom intervalu od 16.06.2009 do 16.07.2009. u Istražnom zatvoru u Spužu. </span>
</p>
<p class="p4"></p>
<p class="p9">
<span class="s5">Ocjenom izvedenih dokaza utvrdjeno je da je okrivljeni izvršio krivično djelo koje mu je stavljeno na teret, odnosno da je dana 30.06.2009. godine iz stana oštećenog Lj. R.a oduzeo 7 mobilnih telefona, bliže navedenih u izreci i to tako što se </span><span class="s4">popeo na terasu stana koja se nalazi na visini od oko 5 metara, zatim ušao kroz otvorena vrata terase u unutrašnjost stana iz stola oduzeo telefone u vrijednosti od 365 eura i ponio ih sa sobom u namjeri da njihovim prisvajanjem sebi pribavi protivpravnu imovinsku korist. </span><span class="s5">Ovakvo utvrdjeno činjenično stanje utvrđeno je iz iskaza oštećenog Lj.e, zatim saslušanih svjedoka, te pismenih dokaza provedenih na glavnom pretresu. </span>
</p>
<p class="p9">
<span class="s5">Okrivljeni je sporio da je izvršio krivično djelo, pa je tako u svojoj odbrani datoj pred UP PJ Bar rekao da je  </span><span class="s3">naveo da je mobilni telefon "Samsung U 700" kupio od Dejana kojem ne zna prezime, koji je živio kod B i M. N., za iznos od 65 eura. Poslije par dana taj telefon je prodao kolegi sa posla Saši kojem ne zna prezime. Nakon nekog vremena kupio je "Samsung E 250" na pijaci gdje prodaju polovnu robu od nepoznatog lica za iznos od 25 eura. U servisu Mobil prom je zamijenio 4 telefona i to Samsung, Simens, Nokiu i Soni Erikson, za Motorolu V3. U prethodnom postupku, pred istražnim sudijom je naveo da je navedene telefone za male iznose, po 10 eura, kupio od lica po imenu B. Imao je namjeru da ih proda po višim cijenama i da na taj način zaradi ili da telefone zamijeni za vrijednije telefone koje bi ponovo prodao. Odbranu okrivljenog sud cijeni kao neistinitu i sračunatu na izbjegavanje krivice, jer je njegova odbrana kontradiktorna i nedosljedna, jer je prvo naveo da je jedan telefon kupio od D. koji je živio kod B.N., a drugi na pijaci, da bi kod istražnog sudije naveo da je telefone kupio od izvjesnog B., pa se kao takva njegova odbrana za sud javlja kao neistinita, a i opovrgnuta je dokazima provedenim na glavnom pretresu. Tako se iz službene zabilješke UP PJ Bar od 22.07.2009. godine utvrđuje da je lice Novakov Dejan koji je stanovao u prethodnom periodu kod N B. u naselju Bjeliši, bilo u vremenskom intervalu od 16.06. 2009 do 16.07.2009. godine u Istražnom zatvoru u Spužu, odnosno baš u periodu kada je navodno okrivljeni od njega kupio telefon "Samsung U 700". Nesporno je da je okrivljeni sa T.A. i njegovom suprugom mijenjao mobilne telefone i to</span><span class="s4">"Samsung U 700" i </span><span class="s3"> </span><span class="s4">"Samsung E 250"</span><span class="s3"> , što se utvrđuje i iz odbrane okrivljenog i iz iskaza svjedoka T.. Sud smatra da je K.  ovo radio upravo sa razloga kako bi se oslobodio telefona koje je oduzeo iz stana oštećenog. Okrivljeni nije sporio da je 4 telefona i Samsung, Simens, Nokiu i Soni Erikson zamijenio u prodavnici Mobil prom, dok je svjedok Čobić Ervin naveo da je telefon samsung E kupio upravo u prodavnici mobilnih telefona, a iz potvrde o privremeno oduzetim predmetima se utvrđuje da je od Č. oduzet telefon Samsung E 110. </span><span class="s4">Od </span><span class="s3">Gusinjac Fuada, koji je radio u prodavnici telefona, što proističe iz podataka iz spisa predmeta, su oduzeti telefoni </span><span class="s4">"Nokia 6070" i "Samsung C 160". Za sve ove telefone je nesporno da su bili u posjedu okrivljenog, kao i što je nesporna činjenica da su navedeni telefoni vlasništvo oštećenog Lj. i oduzeti su iz njegovog stana stana dana 30.06.2009. godine. Takođe je i od </span><span class="s3">L.F. </span><span class="s4">oduzet telefon "Nokia 2600"</span><span class="s3">, koji je takođe vlasništvo oštećenog.  Iz iskaza oštećenog kao i iz službene zabilješke UP PJ Bar koja predstavlja zapisnik o uviđaju utvrđuje se način na koji je okrivljeni izvršio predmetno krivično djelo, odnosno da se popeo na terasu stana, koja je po izjavi oštećenog bila na visini oko 5 m od zemlje. U tom dijleu sud je i precizirao izreku presude. Prema tome, p</span><span class="s5">redmetno krivično djelo okrivljeni je izvršio savlađivanjem većih prepreka. Pod time se podrazumijeva savlađivanje visinskih razlika da bi se došlo do stvari iz porostorija ili samog prostora. U konkretnom slučaju penjanje na terasu  koja je na visini  oko 5 metara nesumnjivo predstavlja savlađivanje većih prepreka. </span><span>Okrivljeni je krivično djelo izvršio sa umišljajem, jer je bio svjesan da na način predstavljen u izreci presude oduzima tuđe pokretne stvari, a utvrđena je i njegova namjera da prisvajanjem oduzetih stvari pribavi sebi protivpravnu imovinsku korist.</span><span class="s5"> V</span><span>rijednost oduzetih mobilnih telefona nesporno je utvrđena iz nalaza i mišljenja vještaka finansijske struke Krsta Lekovića koji nalaz sud u cjelosti prihvata kao jasan, stručan i objektivan. </span>
</p>
<p class="p9"></p>
<p class="p9">
<span>Prema tome, nesporno je utvrđeno da su se u  radnjama okrivljenog stekli svi bitni elementi bića krivičnog djela koje mu je stavljeno na teret. </span>
</p>
<p class="p9"></p>
<p class="p9">
<span class="s5">Odlučujući se za krivičnu sankciju prema prvookrivljenom, sud je cijenio sve olakšavajuće i otežavajuće okolnosti iz čl. 42 KZ CG. Od olakšavajućih okolnosti kod okrivljenog cijenjene su njegove lične prilike jer je u pitanju mlad čovjek, otac jednog djeteta, njegovo loše imovno stanje. Kao otežavajuću okolnost sud je cijenio činjenicu da je okrivljeni do sada osuđivan. </span><span>Za krivično djelo teška kradja iz čl. 240 st. 1 tač. 1 KZ CG propisana je kazna zatvora u trajanju od jedne do osam godina, pa je sud uzimajući u obzir sve olakšavajuće i otežavajuće okolnosti i vodeći računa o svrsi kažnjavanja, našao da okrivljenom treba izreći kaznu zatvora u trajanju od jedne godine, i da ista kazna odgovara težini izvršenog krivičnog djela i krivici okrivljenog,  te da će se istom u dovoljnoj mjeri uticati na okrivljenog da ubuduće ne vrši ista ili slična krivična djela. U izrečenu kaznu zatvora okrivljenom se uračunava vrijeme provedeno u pritvoru od 22.07.2009. godine do 22.09.2009. godine. </span>
</p>
<p class="p9"></p>
<p class="p10">
<span>Odluka o troškovima krivičnog postupka zasniva se na odredbi čl.202.ZKP-a.  Okrivljeni je dužan da plati troškove krivičnog postupka u iznosu od 350 €, koji troškovi se odnose na vještačenje po vještaku finansijske struke u iznosu od 40 €, troškove branioca po sl. dužnosti u iznosu od 250 eura kao i troškove za rad suda koji su određeni prema trajanju, složenosti krivičnog postupka i imovinskim  prilikama okrivljenog. </span>
</p>
<p class="p11"></p>
<p class="p11">
<span>Sa izloženog odlučeno je kao u izreci presude</span>
</p>
<p class="p6"></p>
<p class="p12">
<span>OSNOVNI SUD U BARU</span>
</p>
<p class="p12">
<span>Dana 05.07.2010.godine</span>
</p>
<p class="p8"></p>
<p class="p8">
<span>ZAPISNIČAR,				         PREDSJEDNIK VIJEĆA-SUDIJA</span>
</p>
<p class="p13">
<span>  	Nataša Lalović    				                      Aleksandra Leković</span>
</p>
<p class="p13"></p>
<p class="p13">
<span> PRAVNA POUKA:Protiv ove presude može se izajviti žalba Višem sudu u Podgorici u  roku od 15 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p14"></p>


</body>
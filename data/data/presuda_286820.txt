<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li>
<span></span>
</li>
<p>&nbsp;</p>
<p>
<span class="span1"></span><span class="span1">K. br. 421/14</span>
</p>
<p>&nbsp;</p>
<p style="text-align:right">
<span class="span1">K. br. 454/17</span>
</p>
<p style="text-align:center;">
<span class="span1">  U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljene </span><span class="span1">A. R.</span><span class="span1">, zbog krivičnog djela krađa iz čl. 239 st. 1 Krivičnog zakonika Crne Gore, rješavajući po optužnom predlogu ODT Podgorica, Kt. br. 678/17 od 09. 06. 2017. godine, nakon glavnog i javnog pretresa održanog dana 06. 03. 2018. godine, u prisustvu zastupnika optužbe Nikole Boričića i okrivljene, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljena:</span>
</p>
<p>&nbsp;</p>
<p>
<span class="span1">A. R.</span><span class="span1">, JMB </span><span class="span1">xxxxxxxxxxxxx</span><span class="span1">, od oca D</span><span class="span1">.</span><span class="span1"> i majke V</span><span class="span1">.</span><span class="span1">, rođene Š</span><span class="span1">.</span><span class="span1">, rođena </span><span class="span1">xx</span><span class="span1">. </span><span class="span1">xx</span><span class="span1">. 19</span><span class="span1">xx</span><span class="span1">. godine u P</span><span class="span1">.</span><span class="span1">, sa prebivalištem u mjestu rođenja, državljanka Crne Gore, pismena, završila srednju školu, udata, majka dvoje djece, lošeg imovnog stanja, neosuđivana.</span>
</p>
<p>&nbsp;</p>
<p style="text-align:center;">
<span class="span1">Kriva je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 19. 05. 2017. godine, oko 14:00h, u Bulevaru Save Kovačevića, u Podgorici, svjesna svog djela čije je izvršenje htjela, znajući da je isto djelo zabranjeno, oduzela drugom tuđu pokretnu stvar u namjeri da njenim prisvajanjem sebi pribavi protivpravnu imovinsku korist u iznosu preko 150,00 eura, na način što je dok se nalazila u frizerskom salonu “Rašo”, iz torbe vlasništvo oštećene M</span><span class="span1">.</span><span class="span1"> M</span><span class="span1">.</span><span class="span1">, oduzela i prisvojila ženski novčanik crne boje marke “PS” vrijednosti 21,60 eura, u kojem se nalazio novčani iznos od 35,00 eura, na koji način je sebi pribavila protivpravnu imovinsku korist u ukupnom iznosu od 56,60 eura,</span>
</p>
<p>
<span class="span1">- čime je izvršila krivično djelo krađa iz čl. 239 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenoj za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229, 239 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">S tim, što joj utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljena u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljena da oštećenoj M</span><span class="span1">.</span><span class="span1"> M</span><span class="span1">.</span><span class="span1"> na ime imovinskopravnog zahtjeva plati iznos od 56,60 eura, u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Obavezuje se okrivljena da plati na ime troškova krivičnog postupka iznos od 90,50 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT Podgorica Kt. br. 678/17 od 09. juna 2017. godine, okrivljenoj </span><span class="span1">A. R.</span><span class="span1"> stavljeno je na teret krivično djelo krađa iz čl. 239 st. 1 Krivičnog zakonika Crne Gore. Zastupnik optužbe je u završnoj riječi naveo da je izvedenim dokazima na glavnom pretresu nesumnjivo utvrđeno da je okrivljena izvršila krivično djelo koje joj je stavljeno na teret, pa je predložio sudu da okrivljenu oglasi krivom i kazni po zakonu.</span>
</p>
<p>
<span class="span1">Okrivljena </span><span class="span1">A. R.</span><span class="span1"> je u svojoj odbrani, u prethodnom postupku i na glavnom pretresu, priznala izvršenje krivičnog djela koje joj se stavljeno na teret i priznala svoju krivicu i pojasnila da je dana 19. 05. 2017. godine, negdje oko 14:00 časova, sa svojim maloljetnim sinom B</span><span class="span1">.</span><span class="span1"> otišla u frizerski salon “Rašo”, koji se nalazi u Bulevaru Save Kovačevića, pa kada je ušla u salon sjela je na jednu klupu i čekala svoju rođenu sestru M</span><span class="span1">.</span><span class="span1"> da završi frizuru. Dok je sjedjela na klupi, iz jedne crne torbe, koja je bila otvorena, otuđila je jedan novčanik crne boje, a pretpostavlja da je torba bila od neke od mušterija u frizerskom salonu. Nakon što je otuđila novčanik, zajedno sa sinom je napustila frizerski salon, nakon čega je novčanik otvorila i iz istog uzela novac koji se nalazi u njemu, odnosno 35,00 eura. Sjeća se da su u novčaniku, pored novca bile i lična karta i zdravstvena knjižica na ime neke žene M</span><span class="span1">.</span><span class="span1">. Novac u iznosu od 35,00 eura je uzela za sebe, i to jednu novčanicu od 20,00 eura i tri novčanice od po 5,00 eura, dok je ličnu kartu i zdravstvenu knjižicu bacila u jedan kontejner, koji se nalazi u blizini TC “Gintaš”. Isti dan kada je otuđila novčanik, negdje oko 17:00 časova, pozvala je jedna žena koja se predstavila kao M</span><span class="span1">.</span><span class="span1"> M</span><span class="span1">.</span><span class="span1"> i rekla joj da zna da je ona ukrala njen novčanik i da će je, ako ga ne vrati sjutra do 14:00 časova, prijaviti u policiji. Ona joj je u tom razgovoru rekla da će joj vratiti novac, međutim ona je novac potrošila i isti joj nije mogla vratiti. Dodala je da se iskreno kaje zbog tog što je uradila, te da je glavni razlog bio taj što je lošeg imovnog stanja i što nije imala da kupi hranu djeci. Namjera joj je bila da ukrade sav novac u novčaniku koji zatekne. Obećala je da nikada više neće izvršiti bilo koje krivično djelo. U završnoj riječi je navela da se kaje što je izvršila predmetno djelo i da se nešto slično sigurno neće ponoviti.</span>
</p>
<p>
<span class="span1">Sud je u dokaznom postupku, po saglasnom predlogu stranaka pročitao iskaz svjedokinje oštećene M</span><span class="span1">.</span><span class="span1"> M</span><span class="span1">.</span><span class="span1">, dat na zapisniku pred ODT-om od 06. 06. 2017. godine i nalaz i mišljenje sudskog vještaka finansijske struke od 08. 06. 2017. godine, te pročitao izvještaj Uprave policije PJ Podgorica iz kaznene evidencije na ime okrivljene </span><span class="span1">A. R.</span><span class="span1"> KE br. 1034/2017 od 22. 06. 2017. godine.</span>
</p>
<p>
<span class="span1">Svjedokinja oštećena M</span><span class="span1">.</span><span class="span1"> P</span><span class="span1">.</span><span class="span1">, je u svom iskazu navela da je dana 19. 05. 2017. godine, negdje oko 14:00 časova, došla u frizerski salon “Rašo”, koji se nalazi u Bulevaru Save Kovačevića. Stavila je tašnu na jednu klupu gdje je nekih 10 - 15 minuta čekala, a zatim sjela na stolicu predviđenu za farbanje i feniranje. Dok joj je rađena frizura, primjetila je da je u salon došla jedna djevojka sa malim djetetom, koja je sjela na klupu gdje je ona prethodno ostavila svoju torbu, a nakon nekog vremena ista je izašla sa djetetom iz frizerskog salona. Kada joj je završena frizura, otišla je do svoje torbe, kako bi platila račun, međutim u torbi nije bilo novčanika, pa je sa radnicama frizerskog salona pretražila salon i kako nije našla novčanik otišla je do kuće, misleći da je tamo. Kada je vidjela da novčanika nema kući opet se vratila u frizerski salon i tada je posumnjala da joj </span><span class="span1">je novčanik ukrala djevojka koja je bila sa djetetom. Jedna od radnica joj je rekla da zna da se djevojka, koju je čekala djevojka sa djetetom zove M</span><span class="span1">.</span><span class="span1">, a zatim je pozvala M</span><span class="span1">.</span><span class="span1"> na telefon, kojom prilikom joj je M</span><span class="span1">.</span><span class="span1"> rekla da ne zna ništa o tome i da će pitati sestru. Nakon nekog vremena je u salon došla djevojka sa djetetom i rekla joj da je njen sin greškom uzeo novčanik, ali da će joj ga ona vratiti. Tada je toj djevojci rekla da, ako joj ne vrati novčanik sjutra do 14:00 časova, da će je prijaviti u policiji. Kako joj ista nije vratila novčanik, dana 20. 05. 2017. godine je otišla u prostorije policije i podnijela prijavu. Navela je da je u novčaniku crne boje, marke “PS”, starom mjesec dana, koji joj je ukraden, bilo novca u iznosu od  35,00 eura, njena lična karta i zdravstvena knjižica. Pridružila se krivičnom gonjenju i postavila imovinskopravni zahtjev.</span>
</p>
<p>
<span class="span1">Iz nalaza i mišljenja sudskog vještaka finansijske struke N</span><span class="span1">.</span><span class="span1"> D</span><span class="span1">.</span><span class="span1"> od 08. 06. 2017. godine sud je utvrdio da vrijednost predmetnog novčanika, na dan izvršenja krivičnog djela, iznosi 21,60 eura. </span>
</p>
<p>
<span class="span1">Cijeneći provedene dokaze, kako pojedinačno, tako i u njihovoj međusobnoj vezi, i dovodeći ih u vezu sa odbranom okrivljene, sud je na nesumnjiv način utvrdio da je okrivljena </span><span class="span1">A. R.</span><span class="span1">, dana 19. 05. 2017. godine, oko 14:00h, u Bulevaru Save Kovačevića, u Podgorici, svjesna svog djela čije je izvršenje htjela, znajući da je isto djelo zabranjeno, oduzela drugom tuđu pokretnu stvar u namjeri da njenim prisvajanjem sebi pribavi protivpravnu imovinsku korist u iznosu preko 150,00 eura, na način što je dok se nalazila u frizerskom salonu “Rašo”, iz torbe vlasništvo oštećene M</span><span class="span1">.</span><span class="span1"> M</span><span class="span1">.</span><span class="span1">, oduzela i prisvojila ženski novčanik crne boje marke “PS” vrijednosti 21,60 eura, u kojem se nalazio novčani iznos od 35,00 eura, na koji način je sebi pribavila protivpravnu imovinsku korist u ukupnom iznosu od 56,60 eura, čime je izvršila krivično djelo krađa iz čl. 239 st. 1 Krivičnog zakonika Crne Gore.</span>
</p>
<p>
<span class="span1">Činjenično stanje, sud je utvrdio iz iskaza svjedokinje oštećene M</span><span class="span1">.</span><span class="span1"> M</span><span class="span1">.</span><span class="span1">, u kome jasno i određeno navodi da je dana 19.05.2017. godine, oko 14:00 časova, došla u frizerski salon “Rašo”, koji se nalazi u Bulevaru Save Kovačevića, te da je stavila svoju tašnu na jednu klupu, gdje je sjedjela 10 - 15 minuta, da bi nakon toga sjela na stolicu predviđenu za farbanje i feniranje. Dok joj je rađena frizura, primjetila je da je u salon ušla djevojka sa djetetom, koja je sjela na istu klupu gdje je ona prethodno ostavila svoju torbu, a nakon nekog vremena sa djetetom izašla. Kada joj je završena frizura, otišla je do mjesta gdje joj se nalazi torba kako bi platila uslugu, ali je tom prilikom primjetila da joj nema novčanika, a u kojem se inače nalazio novac u vrijednosti od 35,00 eura, njena lična karta i zdravstvena knjižica. Nakon toga je otišla kući, kako bi provjerila da li joj je novčanik ostao tamo, pa kako ga nije našla, vratila se u frizerski salon i tada posumnjala da je isti ukrala djevojka sa djetetom. Nakon nekog vremena u salon je došla djevojka koja je bila sa djetetom, koja joj je saopštila da je njen sin greškom uzeo novčanik, ali da će joj ga ona vratiti, pa kako ga nije vratila, dana 20. 05. 2017. godine je otišla u prostorije policije i podnijela krivičnu prijavu. Navodi oštećene u saglasnosti su sa odbranom okrivljene, u kojoj priznajući izvršenje krivičnog djela, navodi da je u frizerskom salonu “Rašo”, iz jedne crne torbe koja je bila otvorena, otuđila jedan novčanik crne boje u kome se nalazio novac u vrijednosti od 35,00 eura, lična karta i zdravstvena knjižica.</span>
</p>
<p>
<span class="span1">Iz nalaza i mišljenja vještaka ekonomske struke N</span><span class="span1">. D.</span><span class="span1">, sud je utvrdio da vrijednost novčanika marke “PS”, na dan izvršenja krivičnog djela, iznosi 21,60 eura.</span>
</p>
<p>
<span class="span1"> Cijeneći subjektivni odnos </span><span class="span1">okrivljene prema izvršenom krivičnom djelu, sud nalazi da je ista bila svjesna da oduzimanjem tuđe pokretne stvari u namjeri da njenim prisvajanjem sebi pribavi protivpravnu imovinsku korist, čini krivično djelo, pa je postupajući na navedeni način, očigledno to i htjela, čime je postupala sa direktnim umišljajem, pri čemu je umišljaj okrivljene, kako to i sama potvrđuje u svojoj odbrani, bio usmjeren da oduzme sav novac koji u novčaniku pronađe.</span>
</p>
<p>
<span class="span1">Sud je cijenio odbranu okrivljene u kojoj je navela da je predmetno djelo učinila zato što je lošeg imovnog stanja i zato što nije imala da kupi hranu djeci, </span><span class="span1">pa je sud našao da navedene okolnosti ne oslobađaju okrivljenu krivice, jer je preduzetim radnjama, kako je to prethodno objašnjeno, ostvarila sve elemente krivičnog djela stavljenog joj na teret.</span>
</p>
<p>
<span class="span1">Odlučujući o krivičnoj sankciji za okrivljenu, sud je u smislu čl. 42 Krivičnog zakonika Crne Gore cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je na strani okrivljene kao olakšavajuće okolnosti cijenio činjenicu da je udata i majka dvoje djece, lošeg imovnog stanja, ranije dobro ponašanje i s tim u vezi raniju neosuđivanost, što je sud utvrdio iz Izvoda iz kaznene evidencije na ime okrivljene od 22. 06. 2017. godine, kao i izraženo iskreno kajanje, dok sud otežavajućih okolnosti nije našao. Imajući u vidu navedeno, </span><span class="span1">sud je okrivljenoj, shodno čl. 53 i 54 Krivičnog zakonika Crne Gore, izrekao uslovnu osudu kao u izreci presude, nalazeći da će se prijetnjom izvršenja utvrđene kazne zatvora u trajanju od 3 (tri) mjeseca i vremenom provjeravanja u periodu od 1 (jedne) godine, na okrivljenu u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore. </span>
</p>
<p>
<span class="span1">Sud je okrivljenu, shodno čl. 239 Zakonika o krivičnom postupku, obavezao da oštećenoj M</span><span class="span1">.</span><span class="span1"> M</span><span class="span1">.</span><span class="span1">, na ime imovinskopravnog zahtjeva, plati iznos od 56,60 eura, koji iznos predstavlja vrijednost otuđenog novca i vrijednost novčanika, kako je to utvrđeno iz nalaza i mišljenja vještaka ekonomske struke.</span>
</p>
<p>
<span class="span1">Kako je okrivljena oglašena krivom, sud je na osnovu čl. 226 i 229 Zakonika o krivičnom postupku, obavezao da plati </span><span class="span1">iznos od 90,50 eura, od čega na ime troškova vještačenja iznos od 60,50 eura, te iznos od 30,00 eura na ime sudskog paušala, a koji iznos je odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana 06. 03. 2018. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">SUTKINJA:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 8 (osam) dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">                 ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">SUTKINJA:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković</span>
</div>
<p>&nbsp;</p>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">           DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenoj,</span>
</p>
<p>
<span class="span1">- Oštećenoj po pravosnažnosti,</span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
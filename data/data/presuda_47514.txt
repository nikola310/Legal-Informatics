<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.8284722in 0.125in 1.1479167in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;keep-with-next.within-page:always;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.5in;text-align:start;hyphenate:auto;font-family:Times New Roman;font-size:12pt;}
.p5{margin-left:0.25in;margin-bottom:0.083333336in;text-align:start;hyphenate:auto;font-family:Times New Roman;font-size:12pt;}
.p6{text-indent:0.51458335in;text-align:justify;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="rafet.suljevic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span class="s1">K. br. l92/10</span>
</p>
<p class="p1"></p>
<p class="p1">
<span class="s1">				U IME NARODA</span>
</p>
<p class="p1"></p>
<p class="p1"></p>
<p class="p3">
<span>	OSNOVNI SUD U ROŽAJAMA, kao prvostepeni krivični sud, u vijeću sastavljenom od sudije Rafeta Suljevića, kao predsjednika vijeća i sudija porotnika Demić Refije i Husić Osmana, kao članova vijeća, uz učešće zapisničara Vesić Verice, rješavajući po Optužnici ODT-a iz Rožaja Kt. br. l87/10  od 27. septembra 2010.  godine, podnijetoj protiv optuženog M. M.   iz Rožaja, zbog krivičnog djela falsifikovanje novca iz čl. 258. st.2. Krivičnog zakonika,  nakon održanog usmenog, glavnog i javnog pretresa  dana 11. 03. 2011 godine u prisustvu  Zamjenika ODT-a u Rožajama Selmanović Armina, optuženog M. M. i oštećenog M. S. iz Rožaja,  istog dana donio je i javno objavio, </span>
</p>
<p class="p1"></p>
<p class="p1"></p>
<p class="p2">
<span class="s1">				P R E S U D U </span>
</p>
<p class="p1"></p>
<p class="p3">
<span class="s1">M. MI., </span><span>JMBG ., od oca I.   i majke H., rodjene . rodjen .. godine u Beranama, sa prebivalištem u  Rožajama, državljanin Crne Gore,  privatni preduzetnik, oženjen otac jednog maloljetnog djeteta, pismen, završio osnovnu školu,  vojni rok nije služio, siromašnog imovnog stanja, pismen,  nezaposlen, neoženjen, završio srednju stručnu školu,  nije služio vojni rok, siromašnog imovnog stanja, neosudjivan, ne vodi se drugi krivični postupak protiv njega, osudjivan Presudom Osnovnog suda u Rožajama K. br. 255/02 od 8. 011.2002. g, zbog krivičnog djela iz čl. l50. st.l. KZ RCG i osudjen na kaznu  zatvora u trajanju od 45 dana, uslovno za jednu godinu, Presudom  Osnovnog suda u Beranama K. br. 435/06 od 20. 09. 2006. godine  zbog krivičnog djela iz čl. l52. st.2.  KZ CG i osudjen na kaznu zatvora u trajanju od  tri mjeseca uslovno za jednu godinu, Presudom Osnovnog suda u Rožajama K. br. 51/06 od 22. 09. 2006. godine zbog krivičnog djela iz čl. 376. st.3. u vezi st.l. KZ i osudjen na kaznu zatvora u trajanju od 30 dana i Presudom osnovnog suda u Beranama K. br. 302/07 od 5. 07. 2007. godine  zbog krivičnog djela iz čl. 284. st.l. KZ RCG i osudjen na kaznu zatvora u trajanju od tri mjeseca  uslovno za jednu godinu,</span>
</p>
<p class="p1"></p>
<p class="p1"></p>
<p class="p1"></p>
<p class="p3">
<span class="s1">				K R I V   J E </span>
</p>
<p class="p3">
<span>					 </span>
</p>
<p class="p3"></p>
<p class="p3">
<span>	Što je:</span>
</p>
<p class="p3">
<span>	Dana 16. 07. 2010. godine na Zelenoj pijaci u Rožajama stavio u opticaj jednu lažnu novčanicu u apoenu od 50,00 eura, serijski broj U77948546749, koju je primio kao pravu, pa saznavši da je lažna, kao prodavac na pijaci, kupcu M. S., vratio lažnu novčanicu zajedno sa ostalim novčanicama, kao razliku do 100,00 eura, koje mu je predhodno dao oštećeni,</span>
</p>
<p class="p3"></p>
<p class="p3">
<span>	- čime je izvršio krivično djelo falisifikovanje novca iz čl. 258. st.4. Krivičnog zakonika,</span>
</p>
<p class="p3"></p>
<p class="p3">
<span>	- pa ga sud za izvršeno krivično djelo, primjenom pomenutog zakonskog propisa i čl. 4, 13, 15, 32, 39 st.2. tač. 3. i 42. Krivičnog zakonika i čl. 364. Zakonika o krivičnom postupku </span>
</p>
<p class="p3"></p>
<p class="p3"></p>
<p class="p3">
<span class="s1">				O S U D J U J E </span>
</p>
<p class="p3"></p>
<p class="p3"></p>
<p class="p3">
<span>	</span><span class="s1">NA NOVČANU KAZNU</span><span> u iznosu od 600,00 (šestotina) eura, koju je kaznu osudjeni dužan da plati u roku od 15 dana po pravnosnažnosti ove presude, a ukoliko osudjeni ne plati novčanu kaznu u odredjenom roku, sud će istu zamijeniti kaznom zatvora, tako što će za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p3">
<span>	Okrivljeni je dužan da plati ovom sudu na ime troškova krivičnog postupka paušalni iznos od 150,00 eura.</span>
</p>
<p class="p3">
<span>	Okrivljeni je dužan da oštećenom M. S. na ime odštetnog zahtjeva plati iznos od 50,00 eura, a sve prednje u roku od l5 dana po pravnosnažnosti ove presude.</span>
</p>
<p class="p3"></p>
<p class="p3">
<span>	Na osnovu čl. 258. st.5. KZ od okrivljenog M. M.oduzima se lažna novčanica u apoenu od 50,00 eura, serijski broj U 77948546749, koja je upotrijebljena kao predmet izvršenja krivičnog djela. </span>
</p>
<p class="p1"></p>
<p class="p3"></p>
<p class="p4"></p>
<p class="p4">
<span class="s1">			O b r a z l o ž e n j e</span><span> </span>
</p>
<p class="p4"></p>
<p class="p4"></p>
<p class="p5">
<span>ODT u Rožajama podnio je ovome sudu Optužnicu Kt. br. 187/10 od 27. 09. 2010. godine, protiv okrivljenog M. M. iz Rožaja, zbog krivičnog djela falsifikovanje novca iz čl. 258. st.2. Krivičnog zakonika. </span>
</p>
<p class="p5">
<span>Na glavnom pretresu od 11. 03. 2011. godine, zamjenik ODT u Rožajama Selmanović Armin izmijenio  je činjenični opis i pravnu kvalifikaciju krivičnog djela koje se optuženom M. M..u stavlja na teret, na način kao u izreci ove presude.</span>
</p>
<p class="p5">
<span>U završnoj riječi zamjenik ODT u Rožajama istakao je da u cjelosti ostaje pri izmijenjenoj i preciziranoj Optužnici, jer je činjenično stanje u potpunosti utvrdjeno priznanjem optuženog, pa je predložio da sud okrivljenog Muratović Mirsada oglasi krivim za krivično djelo falsifikovanje novca iz čl. 285. st.4. Krivičnog zakonika i da ga osudi na kaznu po zakonu, a da se od okrivljenog oduzme lažni novac koji je upotrijebljen kao predmet izvršenja krivičnog djela.      </span>
</p>
<p class="p5">
<span>Oštećeni M. S. u završnoj riječi istakao je da se ne pridružuje krivičnom gonjenju ODT u Rožajama protiv okrivljenog, dok protiv istog postavlja odštetni zahtjev u iznosu od 50,00 eura. </span>
</p>
<p class="p6">
<span> Okrivljeni  M. M. u svojoj odbrani na glavnom pretresu istakao je da priznaje svoju krivicu za krivično djelo koje mu se stavlja na teret, te da je jednu novčanicu od 50,00 eura, koju je imao kod sebe, a za koju je znao da je lažna, svjesno vratio kao kusur oštećenom S., zajedno sa ostalim novčanicama, nakon što je oštećeni predhodno kod njega kupio izvesnu količinu voća i povrća na zelenoj pijaci u Rožajama. Ne spori da je stavio u opticaj pomenutu lažnu novčanicu, smatrajući da oštećeni zbog svoje starosti neće primijetiti da je novčanica falsifikovana.</span>
</p>
<p class="p6">
<span>Dodao je još da se bavi prodajom voća i povrća na zelenoj pijaci u Rožajama, a da mu  je kritičnog dana  u radu pomagao M. E.. Prilikom plaćanja robe neko mu je dao lažnu novčanicu od 50,00 eura, što je tek kasnije primijetio . Oko podne toga dana došao je kupac Mujković Selim i kupio izvesnu količinu robe, koju mu je platio novčanicom od 100,00 eura. Novčanicu je predao M. E., a ovaj njemu, da bi S.u vratio kusur. Prilikom vraćanja kusura, medju ostalim novčanicama dao mu je i novčanicu od 50,00 eura za koju je znao da je lažna, a smatrajući da S. to neće primijetiti.  Sledećeg petka M.ć je ponovo došao da kupi voće i povrće koje je platio novčanicom od 50,00 eura, koju je dao M. E.. E. je primijetio da je novčanica lažna, pa je odbio da je primi, nakon čega je uzeo novčanicu, pogledao je i vidio da se radi o novčanici koja je falsifikovana i koju mu je dao predhodnog petka. Oštećeni je, kada mu je vratio novčanicu, tvrdio da ista nije falsifikovana i da mu je upravo on dao predhodnog petka, nakon čega je oštećeni pošao u policiju i prijavio slučaj. Saslušan je u policiji i tamo je negirao da je predao Selimu novčanicu od 50,00 eura koja je bila falsifikovana, a što u stvari nije bila istina.</span>
</p>
<p class="p6">
<span>U završnoj riječi okrivljeni je priznao da je kriv za krivično djelo koje mu se stavlja na teret i molio je sud da mu izrekne najblažu vrstu krivične sankcije, jer se kaje za izvršeno krivično djelo i obećava sudu da se sa njegove strane nešto sliče neće ponoviti. Molio je sud da posebno ima u vidu kao olakšavajuću okolnost činjenicu da ima jedno maloljetno dijete staro godinu dana, koje je bolesno i nalazi se na stalnom bolničkom liječenju, s obzirom da je do sada više puta operisano o čemu je priložio i dokaz - izvještaj ljekara specijaliste Kliničkog centra Podgorica br.95 od 10.03.2011 god. </span>
</p>
<p class="p5">
<span>Po ovoj krivično pravnoj stvari sud je na glavnom pretresu izveo sledeće dokaze:</span>
</p>
<p class="p5">
<span>Saslušani su u svojstvu svjedoka - oštećeni M.S., saslušani su svjedoci M. R. i Lj.M., pročitana je potvrda o privremeno oduzetim predmetima Uprave policije Ispostava Rožaje br. KU l65 od 23. 07. 2010. godine, pročitan je nalaz i mišljenje vještaka grafologa Nikčević Veselinke koji je dat po naredbi Istražnog sudije ovog suda od 6. 08. 2010. godine, pročitan je izvještaj Uprave policije Ispostava Rožaje iz kaznene evidencije na ime okrivljenog M. M.  i uz saglasnost stranaka pročitan je iskaz svjedoka M. E. koji je dat na zapisniku iz istrege Ki. br. 66/10 od 17. 09. 2010. godine.</span>
</p>
<p class="p5">
<span>Svjedok - oštećeni  M. S. na glavnom pretresu istakao je u svemu kao na zapisniku iz istrage Ki. br. 66/10 od 17. 09. 2010. godine, odnosno da je penzioner i da ima 80 godina. Okrivljenog poznaje iz vidjenja jer isti često prodaje voće i povrće na zelenoj pijaci u Rožajama. Početkom jula 2010. godine bio je petak, pazarni dan kada je pošao na pijaci da kupi voće i povrće. Trgovao je na tezgi kod okrivljenog, gdje je kupio voće i povrće u vrijednosti od 5,00 eura i momku koji je pomagao okrivljenom platio je kupljenu robu novčanicom od 100,00 eura. Ovaj momak je novčanicu dao okrivljenom M. koji se nalazio na karoseriji kamiona i prodavao lubenice. Okrivljeni mu je vratio dvije novčanice od po 20,00 eura, jednu novčanicu od 50,00 eura i jednu novčanicu od 5,00 eura, pa je sve novčanice stavio u džep i otišao kući. Sjutradan je otišao u poštu Rožaje da plati račune za izvršene komunalne usluge i kada je službeniku u pošti dao novčanicu od 50,00 eura radi plaćanja računa, ista mu je kazala da je novčanica falsifikovana i vratila mu je. Ističe da se iznenadio zbog toga, a s obzirom da nije imao drugog novca, pošao je u banku da provjeri ispravnost novčanice  i tamo mu je potvrdjeno da je novčanica falsifikovana.</span>
</p>
<p class="p5">
<span>Sačekao je do sledećeg petka pa je ponovo pošao kod okrivljenog i kada ga je našao na pijaci kazao mu je da mu je kao kusur predao falsifikovanu novčanicu od 50,00 eura, medjutim, okrivljeni mu je kazao da ga to ne interesuje, nakon čega je otišao u policiju i prijavio slučaj. </span>
</p>
<p class="p5">
<span>Svjedok M. R. na glavnom pretresu istakao je u svemu kao na zapisniku iz istrage Ki. br. 66/10 od 17. 09. 2010. godine, odnosno da živi u selu Varevo, Opština Novi Pazar, odakle svakog petka dolazi u Rožaje gdje na zelenoj pijaci prodaje voće i povrće. Okrivljenog Mirsada poznaje, s obzirom da i on na istoj pijaci prodaje voće i povrće. Sjeća se da je jednog petka dolazio oštećeni i razgovarao sa okrivljenim u vezi falsifikovane  novčanice od 50,00 eura, medjutim, nijesu  mu poznati bliži detalji ovog dogadjaja.  </span>
</p>
<p class="p5">
<span>Svjedok Lj. M. na glavnom pretresu istakao je u svemu kao na zapisniku iz istrage Ki. br. 66/10 od 17. 09. 2010. godine, odnosno da na zelenoj pijaci u Rožajama prodaje voće i povrće i njegova tezga nalazi se u blizini tezge na kojoj okrivljeni takodje prodaje voće i povrće. Sjeća se da je oštećeni jednog petka kod okrivljenog kupovao voće i povrće i da je izmedju njih došlo do nesporazuma oko jedne novčanice od 50,00 eura, koja je navodno bila falsifikovana. Nijesu mu poznati drugi detalji.</span>
</p>
<p class="p5">
<span>Svjedok M. E.n u svom iskazu koji je dao  na zapisniku iz istrage Ki. br. 66/10 od 17. 09. 2010. godine, a koji je uz saglasnost stranaka pročitan na glavnom pretresu istakao je da je u julu mjesecu 2010. godine, petkom prodavao voće i povrće na zelenoj pijaci u Rožajama, koje je bilo vlasništvo okrivljenog. Jednog petka došao je oštećeni i kupio voće i povrće koje je želio da plati novčanicom od 50,00 eura. Okrivljeni je uzeo novčanicu i kada je pogledao vratio je oštećenom govoreći mu da je ista falsifikovana, što je oštećeni negirao. Okrivljeni je zatim uzeo robu kod oštećenog i vratio je, dok je oštećeni nakon toga otišao, a nije tačno da je oštećeni ranije dolazio kod njih i kupovao bilo kakvu robu, niti je okrivljenom davao novčanicu od 100,00 eura. </span>
</p>
<p class="p5">
<span>Iz nalaza i mišljenja  grafologa Nikčević Veselinke koji je dat po naredbi Istražnog sudije ovog suda Ki. br. 66/10 od 30. 07. 2010. godine,  nesumnjivo proističe  da sporna novčanica u apoenu od 50,00 eura serijskog broja U 77948546749 nije autentična banknota, odnosno ista je falsifikovana. </span>
</p>
<p class="p5">
<span>Sud je cijeneći odbranu okrivljenog i sve ostale izvedene dokaze na glavnom pretresu, u smislu čl. 360.st.2. ZKP-a, utvrdio činjenično stanje kao u izreci ove presude.   </span>
</p>
<p class="p5">
<span>Naime,  na osnovu priznanja okrivljenog M. M., iskaza oštećenog M.. S.a,  potvrde o privremeno oduzetim predmetima Uprave policije - Ispostava Rožaje br. KU-165 od 23. 07. 2010. godine i nalaza i mišljenja vještaka grafologa Nikčević Veselinke od 6. 08. 2010. godine, nesumnjivo je utvrdjeno da je okrivljeni M. M. dana 16. 07. 2010. godine na zelenoj pijaci u Rožajama stavio u opticaj jednu lažnu novčanicu u apoenu od 50,00 eura, serijski broj U77948546749. Okrivljeni je to učinio na način  što je znajući da se radi o lažnoj novčanici, jer je istu predhodno primio kao pravu, kao prodavac na zelenoj pijaci u Rožajama, vratio zajedno sa još dvije novčanice od po 20,00 eura i jednom novčanicom od 5,00 eura, kupcu M. S., kao razliku do 100,00 eura, koje mu je dao oštećeni za kupljeno voće i povrće. Okrivljeni je oštećenom predao pomenutu lažnu novčanicu smatrajući da oštećeni zbog svojih godina i starosti neće primijetiti da se radi o lažnoj novčanici, medjutim, kada je oštećeni kasnije sa istom novčanicom od 50,00  eura pokušao da plati račun za izvršene komunalne usluge u pošti Rožaje, službenik pošte mu je saopštio da se radi o lažnoj novčanici, a to je potvrdjeno i kasnijom provjerom u banci u Rožajama. </span>
</p>
<p class="p5">
<span>Da se radi o lažnoj novčanici nesumnjivo se zaključuje iz nalaza i mišljenja vještaka grafologa Nikčević Veselinke od  6. 08. 2010. godine  gdje se navodi da se razlike u odnosu na nespornu novčanicu ogledaju i kvalitetu hartije, kvalitetu štampe i mikroštampe, prisustvu i kvalitetu elemenata zaštite papira na kojem je sporna novčanica uradjena.</span>
</p>
<p class="p5">
<span>Sud je u svemu prihvatio priznanje okrivljenog jer je isto objektivno i potpuno, a potvrdjeno je i ostalim naprijed pomenutim dokazima - nalazom i mišljenjem vještaka grafologa Nikčević Veselinke od 6. 08. 2010. godine, uvjerljivim i objektivnim iskazom oštećenog M. S.,  kao i potvrdom o privremeno oduzetim predmetima Uprave policije - Ispostava Rožaje br. KU -l65 od 23. 07. 2010. godine, koje je dokaze sud takodje u svemu prihvatio. </span>
</p>
<p class="p5">
<span>Sud je posebno cijenio i iskaze saslušanih svjedoka M. R. i Lj. M., pa je iste prihvatio kao objektivne, jer su ovi svjedoci u svojim iskazima potvrdili da su čuli i vidjeli kada je izmedju okrivljenog i oštećenog na zelenoj pijaci u Rožajama, vodjena rasprava u vezi falsifikovane novčanice.</span>
</p>
<p class="p5">
<span>Sud je takodje cijenio iskaz svjedoka M.E.a, pa ovaj dokaz sud nije prihvatio jer je očigledno suprotan utvrdjenom činjeničnom stanju i dokazima koje je sud prihvatio.</span>
</p>
<p class="p5">
<span>Iz svega  naprijed utvrdjenog i izloženog, sud je izveo nesumnjiv zaključak da su u radnjama okrivljenog M. M. sadržani svi bitni elementi bića krivičnog djela falsifikovanje novca  iz čl. 258.st.4. KZ, jer je na način bliže opisan u izreci ove presude stavio u opticaj jednu lažnu novčanicu u apoenu od 50,00 eura. </span>
</p>
<p class="p5"></p>
<p class="p5"></p>
<p class="p5">
<span>Okrivljeni je predmetno krivično djelo izvršio sa umišljajem, s obzirom da je bio svjestan  da se radi o lažnom novcu  i bio je svjestan posledica svog djela, a nesumnjivo je da je kod njega postojala namjera da lažan novac stavi u opticaj kao pravi, pa ga je sud za izvršeno krivično djelo oglasio krivim i osudio na novčanu kaznu u iznosu od 600,00 eura.</span>
</p>
<p class="p5">
<span>Prilikom  izricanja ovakve vrste krivične sankcije okrivljenom, sud je imao u vidu sve okolnosti iz čl. 42. KZ koje utiču na to da kazna bude veća ili manja, pa mu je od olakšavajućih okolnosti uzeo u obzir da se radi o  porodičnom čovjeku,  ocu jednog maloljetnog djeteta,  koje je staro godinu dana, a koje se nalazi na stalnom bolničkom liječenju, što se potvrdjuje i izvještajem ljekara specijaliste Kliničkog Centra Crne Gore,  da je siromašnog imovnog stanja,da se oštećeni M. S.  nije pridružio  krivičnom gonjenju ODT u Rožajama protiv okrivljenog,  iskreno priznanje okrivljenog da je izvršio krivično djelo i  žaljenje  zbog  nastalog dogadjaja,  dok je otežavajuća okolnost na strani okrivljenog bila njegova ranija osudjivanost za krivična djela.</span>
</p>
<p class="p5">
<span>  Vodeći još računa o stepenu  povrede zaštićenog  dobra, sud je okrivljenog osudio na novčanu kaznu u iznosu od 600,00 eura, smatrajući da će se izrečenom novčanom kaznom  u ovom iznosu, prema okrivljenom postići svrha kažnjavanja iz čl. 32. KZ, a u okviru opšte svrhe izricanja i propisivanja krivičnih sankcija iz čl. 4. st.2. KZ.</span>
</p>
<p class="p5">
<span>Na osnovu člana l99. st.3.  sud je obavezao okrivljenog da plati ovome sudu na ime paušala iznos od 150,00 eura, a imajući pri tom u vidu trajanje i složenost krivičnog postupka kao i imovno stanje okrivljenog.</span>
</p>
<p class="p5">
<span>Na osnovu čl. 212. st.2. ZKP-a okrivljeni M. M. je dužan da oštećenom M. S. na ime odštetnog zahtjeva plati iznos od 50,00 eura, a sve prednje  u roku od 15 dana   po pravnosnažnosti ove presude. </span>
</p>
<p class="p5">
<span>Od okrivljenog M. M. oduzima se lažna novčanica u apoenu od 50,00 eura serijski broj U77948546749, koja je upotrijebljena kao predmet izvršenja krivičnog djela, na osnovu čl. 258.st.5. KZ.</span>
</p>
<p class="p5">
<span>Sa izloženog odlučeno je kao u dispozitivu ove presude.</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>	</span><span class="s1">OSNOVNI SUD U ROŽAJAMA, dana 11. 03. 2011. godine.</span>
</p>
<p class="p5"></p>
<p class="p5"></p>
<p class="p5">
<span class="s1">Zapisničar, 				        PREDSJEDNIK VIJEĆA-SUDIJA,</span>
</p>
<p class="p5">
<span class="s1">Verica Vesić,s.r.	                          Rafet Suljević,s.r. </span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA:</span><span> Protiv  ove presude može se izjaviti žalba u roku od l5 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p1"></p>


</body>
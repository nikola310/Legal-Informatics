<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span></span>
</p>
<p style="text-align:right">
<span class="span1">Posl. br. K.546/15/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud po sudiji Sanji Čakanović, uz učešće zapisničara Jadranke Golub, u krivičnom predmetu protiv okrivljenog K. N.zbog krivičnog djela teška tjelesna povreda iz člana 151. stav 1. Krivičnog zakonika, koji se vodi po optužnom predlogu ODT-a Kotor Kt. br. 810/15 od 23.12.2015 godine, nakon održanog glavnog i javnog pretresa dana 22.02.2016 godine, u prisustvu državnog tužioca Kotor Ane Marinović, okrivljenog K. N., branioca okrivljenog adv. B. G., dana 24.02.2016 godine donio je i javno objavio  sledeću </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni K. N., JMBG ... od oca N. i majke M., rođene R., rođen ..... godine u K., stalno nastanjen u T.,  K. , državljanin Crne Gore, vojno lice, oženjen, otac dvoje mal. djece, sa završenom SSS, lošeg imovnog stanja, ranije neosuđivan, protiv kojeg se ne vodi postupak za neko drugo krivično djelo </span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>
<span class="span1">Što je</span>
</p>
<p>&nbsp;</p>
<p>
<span class="span1">Dana 19.01.2015 godine, oko 01.00 čas, u kafiću "H." u T., teško tjelesno povrijedio oštećenog K.P. iz T., na način što je istoga fizički napao ispred toaleta gore navedenog kafića i zadao mu tri udarca stisnutim pesnicama u predjelu glave, od kojih udaraca je isti pao na pod i usled kojih udaraca je isti zadobio tešku tjelelsnu povredu u vidu potresa mozga, razderine donje usne i potkožnog krvnog podliva i otok u potiljačnom predijelu, pri čemu je bio uračunjljiv i svjestan svoga djela i njegove zabranjenosti, a čije izvršenje je htio</span>
</p>
<p>&nbsp;</p>
<p>
<span class="span1">- Čime je izvršio krivično djelo teška tjelesna povreda iz čl. 151. st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivično pravne odredbe te odredbi čl. 3, 5, 13, 15, 33, 36, 42, 45. st. l. tačka 3., te čl. 46. st. l. tačka 5., te čl. 52, 53. i 54. KZ-a CG i čl. 226., </span><span class="span1">239. st. 3. u vezi st. 2. i čl.</span><span class="span1">368. i 374. ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti ukoliko okrivljeni za vrijeme od 2 (dvije) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni da na ime sudskog paušala uplati iznos od 30 eura, te na ime troškova krivičnog postupka iznos od 49,50 eura, u korist budžeta Crne Gore, na žiro račun broj 832-16-52 u roku od 15 dana od dana pravosnažnosti presude i dokaz o uplati dostavi ovom sudu s pozivom na broj K. 546/15/15.</span>
</p>
<p>&nbsp;</p>
<p>
<span class="span1">Oštećeni K. P. se sa postavljenim imovinskom pravnim zahtijevom upućuje na parnični postupak.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>&nbsp;</p>
<p>
<span class="span1">ODT Kotor aktom Kt. br. 810/15 od 23.12.2015 godine stavilo je na teret K.N.izvršenje krivičnog djela teške tjelesne povrede iz člana 151. stav 1. KZ-a. </span>
</p>
<p>&nbsp;</p>
<p>
<span class="span1">Postupajući po navedenom optužnom aktu, sud je održao glavni pretres, na kojem je okrivljeni</span><span class="span1"> K. N. u svojoj odbrani ostao pri izjavi koju je dao kod ODT kojom prilikom je naveo da je kritične noći bio kod njegovog druga u kafiću "H." u T., te da rijetko izlazi i da ne pije alkohol a da je negdje oko 01.00 čas poslije ponoći pošao  u toalet i da je kada je ušao tamo, ispred muškog toaleta  bio neki momak, koji je čim ga je vidio nasrnuo na njega, vičući, a koji momak je bio mnogo pijan. Naveo je da mu se isti unio u lice i vikao "Znaš li ti da sam ja iz N.", a s obzirom da je isti bio agresivan, naveo je da ga je odgurnuo i da pretpostavlja a kako je isti bio pijan, i kako su bile mokre pločice, da se okliznuo i pao. Objasnio je da je nakon toga prošao i ušao u wc, a kada je izašao da tog momka više nije bilo, i da se vratio i sjeo na svoje mjesto u kafiću i nastavio da pije. Dalje je naveo da ga je poslije par dana policajac  zaustavio i rekao mu da mora doći u policiju kako bi dao izjavu o tom događaju, što je on i uradio, te je dodao da tog momka prije kritičnog događaja nije vidio, niti da je istog udario, niti bilo što, već da ga je samo odgurnuo. Takodje je naveo da su bili čak i na prekršajnom sudu, međutim da je slučaj proslijeđen Tužilaštvu s obzirom na povrede koje je taj momak navodno zadobio, da bi ga poslije toga otac tog momka zaustavio na ulici i rekao da je do kritičnog događaja došlo zbog neke djevojke sa kojom se taj momak gleda, a da se na kraju  ispostavilo da je to djevojka koja radi u pekari, gdje on ujutro kupuje hleb, sa kojom djevojkom on naravno nema ništa, što može biti jedini razlog zašto je njega napao taj momak. Dalje je naveo da ga je poslije toga otac tog momka zaustavio i tražio od njega da mu da 4.000 €, kako bi izgladili nesporazum i kako bi povukao sve tužbe, na šta je istom odgovorio da on taj novac nema, jer radi u V. i jer je ronilac  kao i da ga je otac tog momka čak jedanput presreo i htio da izazove sukob sa njim, vjerovatno kako bi ga ponovo prijavio u policiju, međutim da je to izbjegao nakon čega je pošao svojim poslom. Istakao je da  nije konfliktna osoba, već da je porodičan čovjek, i da je kritične noći bio napadnut, pa da je morao reagovati, ali samo odgurnuvši i maknuvši od sebe tog momka. Objasnio je da je tog momka, koji mu se unio u lice, otvorenim šakama odgurnuo u </span><span class="span1">predijelu njegovog lica, a da se isti okliznuo, alida ne može da rekonstruiše da li je taj momak udario glavom u umivaonik, a da je siguran  da se isti okliznuo i pao. Na glavnom pretresu je još dodao da mu je žao što je došlo do predmetnog događaja, i da se više sigurno ništa slično neće ponoviti, da je kritične prilike  bio grubo izazvan, i da je iz tog razloga  regaovao tj. odgurnuo oštećenog, i objasnio je da mu se oštećeni unio u lice kada je ušao u wc i rekao "znaš li ti da sam ja iz N.", pa da je on zbog takve reakcije oštećenog i odgurnuo, a da oštećenog do tada nikada ranije nije gledao.</span>
</p>
<p>&nbsp;</p>
<p>
<span class="span1">Sud je u dokaznom postupku koji je sproveden radi utvrđivanja činjeničnog stanja i krivice okrivljenog  saslušao svjedoka oštećenog K. P., pročitani su a na ime oštećenog izvještaj ljekara specijaliste Specijalne bolnice "V. Ć." br. protokola 881 od 19.04.2015 godine,izvještaj ljekara specijaliste Specijalne bolnice "Vaso Ćuković" br. protokola 880 od 19.04.2015 godine, izvještaj ljekara specijaliste Specijalne bolnice "Vaso Ćuković" br. protokola 993 od 28.04.2015 godine, te je uz saglasnost stranaka pročitan nalaz i mišljenje sudskog vještaka medicinske struke dr Nemanje Radojevića od 11.02.2015 godine i izvod iz registra kaznene evidencije Ministarstva pravde KE. 107/2015 godien za okrivljenog K. N. od 21.12.2015 godine.</span>
</p>
<p>&nbsp;</p>
<p>
<span class="span1">Svjedok-oštećeni K. P. je izjavio da je dana 19.01.2015 godine sa svojim poznanikom, koji je iz P., uveče pošao do grada i da su otišli na piće u kafić "H.", koji se nalazi na šetalištu u T., a da se ne sjeća  tačno oko koliko sati je to bilo I da su on i njegov poznanik  sjedili za jednim stolom,  a da su za stolom do njih  bila dva momka i dvije djevojke, da bi u jednom trenutku krenuo da pođe do WC-a, i da je vidio da ispred njega u istom pravcu ide jedan od ta dva momka, za kojeg je kasnije saznao da se zove K. N. Objasnio je ga je taj momak pitao odakle je, kad su bili ispred WC-a, na šta je istom odgovorio da je iz N., i da je krenuo da uđe u WC, ali da ga je taj momak pesnicom udario u lijevi potiljačni dio glave, od kojeg udarca je odmah pao. Objasnio je da je nakon toga osjetio još dva udarca u predijelu glave koje udarce mu je nanio isti taj momak, u kojem trenutku su njih dvojica bili sami, te je dodao da je izgubio svijest, a kada se probudio da je već bio izvan lokala i da mu je glava bila krvava, a da su pored njega  bili njegovi roditelji i brat, te nekih petnaestak momaka, kao i sam K., koji su mu govorili da ne zove policiju, dok je njegov otac rekao da će to učiniti. Objasnio je da je njegov otac pozvao policiju I da je K. tada napustio lice mjesta, a kada je došla policija da su njega prvo poveli u hitnu pomoć odakle je upućen i prebačen u R.bolnicu. Objasnio je da je nakon toga išao u policiju gdje je i saznao da se radi o N. K., kojeg je nakon toga i sretao po gradu, ali da nisu imali kontakta. Na glavnom pretresu je još dodao</span><span class="span2"> </span><span class="span1">da se njemu okrivljeni prvi obratio kritične prilike dok je krenuo da pođe do wc, tj. da ga je okrivljeni pitao odakle je, i kada je rekao da je iz N., da ga je  isti  udario pesnicom u lijevi potiljačni dio glave od kojeg je udarca  pao, nakon čega je zadobio još udaraca, a da mu nije poznato ko ga je iznio iz wc-a, a da se navedeno  dogodilo ispred wc, dakle ne unutar wc-a, i da ne zna kako ovo niko nije vidio. Pridružio se krivičnom gonjenju i postavio je imovinsko pravni zahtijev.</span>
</p>
<p>&nbsp;</p>
<p>
<span class="span1">Iz </span><span class="span1">izvještaja ljekara specijaliste Specijalne bolnice "Vaso Ćuković" br. protokola 881 od 19.04.2015 godine na ime K. P. utvrđeno je</span><span class="span1"> da je isti primljen u tu ustanovu kao hitan slučaj radi ukazivanja ljekarske pomoći, zbog povreda glave, kojom prilikom su imenovanom i konstatovane povrede i određena terapija.</span>
</p>
<p>&nbsp;</p>
<p>
<span class="span1">Iz </span><span class="span1">izvještaja ljekara specijaliste Specijalne bolnice "Vaso Ćuković" br. protokola 880 od 19.04.2015 godine na ime K. P. utvrđeno je da se isti javio u navedenu zdravstvenu ustanovu radi pružanja medicinske pomoći zbog povreda zadobijenih u tuči, </span><span class="span1">kojom prilikom su imenovanom i konstatovane povrede i određena terapija.</span>
</p>
<p>&nbsp;</p>
<p>
<span class="span1">Iz izvještaja </span><span class="span1">izvještaja ljekara specijaliste Specijalne bolnice "Vaso Ćuković"br. protokola 993 od 28.04.2015 godine na ime K. P. utvrđeno je da se isti javio u navedenu zdravstvenu na kontrolu, zbog povreda zadobijenih u tuči, postavljena je dijagnoza kod istog i data terapija.</span>
</p>
<p>&nbsp;</p>
<p>
<span class="span1">Na osnovu </span><span class="span1">nalaza i mišljenja sudskog vještaka medicinske struke dr Nemanje Radojevića od 11.02.2015 godine utvrđeno je da je oštećeni K. P. kritične prilike zadobio  tjelesne pvrede i to: razderinu donje usne, koja povreda je posledica dejstva tupine mehaničke sile i ista je nastala uslijed jednokratnog direktnog dejstva aktivno zamahnutog mehaničkog oruđa - udarca, tipično pesnicom, ili za to nekim drugim pogodnim oruđem, a u vrijeme nanošenja zadobijena povreda se kvalifikuje kao laka tjelesna povreda ; potkožni krvni podliv i otok u potiljačnom predijelu, koja povreda je posledica dejstva tupine mehaničke sile i ista je mogla nastati uslijed jednokratnog direktnog dejstva aktivno zamahnutog mehaničkog oruđa - udarca, ali i uslijed pada i udara o tvdu i neravnu podlogu, a u vrijeme nanošenja zadobijena povreda se kvalifikuje kao laka tjelesna povreda ; potres mozga, koja povreda je posledica indirektnog dejstva tupine mehaničke sile i ista je nastala u istom aktu kada i jedna od prethodno opisanih tjelesnih povreda, a u vrijeme nanošenja zadobijena povreda se kvalifikuje kao teška tjelesna povreda. U konačnom sudski vještak medicinske struke je konstovao da se zbirno posmatrano, u vrijeme nanošenja sve zadobijene povrede kvalifikuju kao teška tjelesna povreda.</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka niti prigovora na provedene dokaze. </span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti, shodno članu 370 stav 3 ZKP-a, a u odnosu na odbranu okrivljenog, sud je utvrdio činjenično stanje kao u izreci presude. Krivično pravno ocijenjujući ovako utvrđeno činjenično stanje sud je našao da je okrivljeni K. N. kritične porilike</span><span class="span1"> </span><span class="span1">učinio krivično djelo </span><span class="span1">teška tjelesna povreda iz čl. 151.st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Ovako utvrđeno činjenično stanje sud je utvrdio na osnovu iskaza oštećenog K. P., analizom odbrane okrivljenog, te ostalih provedenih dokaza.  </span>
</p>
<p>&nbsp;</p>
<p>
<span class="span1">Naime, okrivljeni  je u svojoj odbrani negirao da je na način naveden u optužbi počinio krivično djelo koje mu se istom stavlja na teret, branio se navodeći da ga je upravo oštećeni bez ikakvog povoda prvi napao,  odnosno nasrnuo na njega, vičući "znaš li ti da sam ja iz N., te da je istog samo odgurnuo , a s obzirom da je isti bio agresivan, pa da pretpostavlja da se oštećeni zbog toga što je bio pijan, okliznuo na mokre pločice i pao, medjutim takvu odbranu okrivljenog sud nije prihvatio već je istu ocijenio kao odbranu usmjerenu na umanjenje i izbjegavanje krivične odgovornosti, a s obzirom da je ista bila suprotna iskazu oštećenog K. P., kao i činjenicama koje su utvrdjene na osnovu sprovedenih pismenih dokaza tj. medicinske dokumentacije za oštećenog, te nalaza i mišljenje vještaka medicinske struke. </span>
</p>
<p>&nbsp;</p>
<p>
<span class="span1">Naime, sud je u potpunosti poklonio vjeru iskazu svjedoka ošt. K. P., koji je na glavnom pretresu  ubjedljivo i potpuno sigurno naveo pred sudom da ga je kritičnog dana ispred WC okrivljeni pitao odakle je , na što je istom odgovorio da je iz N. i krenuo da udje u WC, ali ga je okrivljeni pesnicom udario u lijevi potiljačni dio glave od kojeg udarca je pao, da bi nakon toga osjetio još dva udarca u predjelu glave koje mu je takodje nanio okrivljeni, nakon čega je izgubio svijest. Oštećeni je takodje istakao da su pored njega kada se probudio bili roditelji i brat, te nekih l5-tak momaka kao i sam okrivljeni.</span>
</p>
<p>&nbsp;</p>
<p>
<span class="span1">Iskaz oštećenog je sud prihvatio, i iz razloga što je njegov iskaz potkrijepljen cjelokupnom medicinskom dokumentacijom na njegovo ime, kojom su kod istog konstatovane povrede, bliže navedene u izreci presude, kao i nalazom i mišljenjem vještaka medicinske struke dr Nemanje Radojević na osnovu kojeg je utvrđeno da je oštećeni K. P. kritične prilike zadobio tešku tjelesnu povredu bliže opisanu u izreci presude, a koji vještak se takođe izjasnio i o mehanizmu nastanka povreda kod oštećenog. </span>
</p>
<p>&nbsp;</p>
<p>
<span class="span1">Iz nalaza sudskog vještaka  dr Nemanje Radojevića proizilazi da je povreda razderine donje usne nastala usled jednokratnog direktnog dejstva aktivno zamahnutog mehaničkog orudja -  udarca, tipično pesnicom ili nekim drugim pogodnim orudjem, a da je potres mozga kod oštećenog posledica indirektnog dejstva tupine mehaničke sile, dok je potkožni krvni podliv I otok u potiljačnom predjelu, posledica dejstva tupine mehaničke sile, koja je mogla nastati usled jednokratnog dikretnog dejstva aktivno zamahnutog mehaničkog orudja - udarca, ali I usled pada I udara o tvrdu I neravnu podlogu. Dakle,  iz predmetnog nalaza jasno proizilazi I jasno se zaključuje  da povrede kod oštećenog nisu mogle nastati na način kako je to naveo okrivljeni u svojoj odbrani, odnosno tako što je oštećeni pao jer se okliznuo zbog mokrih pločica kada ga je on samo odgurnuo,  a kod činjenice da je  povreda razderine donje usne, kako to sudski vještak navodi, nastala usled udarca tipično pesnicom ili nekim drugim pogodnim orudjem, čime se u potpunosti potvrdjuje iskaz oštećenog K. P., a opovrgava odbrana okrivljenog. Osim toga iz </span><span class="span1">nalaza i mišljenja vještaka medicinske struke proizilazi da je oštećeni kritične prilike zadobio i povredu u vidu potkožnog krvnog podliva i otoka u potiljačnom predijelu, koja povreda je posledica jednokratnog direktnog dejstva aktivno zamahnutog mehaničkog oruđa - udarca (ali da je ista mogla nastati i uslijed pada i udara o tvdu i neravnu podlogu) i potres mozga, koja povreda je posledica indirektnog dejstva tupine mehaničke sile koja je povreda  nastala u istom aktu kada i jedna od gore navedenih povreda, sa kojih razloga su za sud bili prihvatljivi navodi oštećenog da je </span><span class="span1">nakon što je zadobio udrac od okrivljenog, od kojeg udraca je i pao, osjetio još dva udarca u predijelu glave koje udarce mu je  nanio okrivljeni, a sa kojih razloga nije prihvaćena odbranu okrivljenog u kojoj je negirao da je udario oštećenog. Ovo takodje I kada se ima u vidu brojnost povreda koje je oštećeni zadobio kritične prilike (potres mozga, razderina donje usne i potkožni krvni podliv i otok u potiljačnom predijelu), koje povrede nisu mogle nastati samo usled pada oštećenog, odnosno kao posledice pada oštećenog, već su iste posledica više, udraca koje je okrivljeni zadao oštećenom kritične prilike.</span>
</p>
<p>&nbsp;</p>
<p>
<span class="span1">Dakle, sud je prihvatio a s obzirom na naprijed navedeno da se kritični događaj odigrao upravo na način kao je to oštećeni i predstavio jer njegov iskaz potkrepljuje nalaz i mišljenje vještaka medicinske struke, u kojem je  vještak objasnio mehanizam </span><span class="span1">nastanka povreda kod oštećenog, </span><span class="span1">sa kojih razloga sud nije prihvatio odbranu okrivljenog da je kritične prilike oštećenog samo odgurnuo otvorenim šakama u predijelu njegovog lica, i da se isti okliznuo i pao te zadobio predmetne povrede. </span>
</p>
<p>&nbsp;</p>
<p>
<span class="span1">Nalaz i mišljenje sudskog vještaka medicinske struke sud je prihvatio budući da je isti  u svom nalazu  obuhvatio svu medicinsku dokumentaciju na ime oštećenog, nakon čega je svoj nalaz dao po pravilima struke i nauke, a  na isti nije bilo prigovora i primjedbi stranaka.</span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema počinjenom krivičnom djelu sud je našao da je isti postupao s umišljajem, tj. da je bio svjestan svoga djela i njegove zabranjenosti, a čije izvršenje je htio. Njegova svijest je obuhvatala znanje da udaranjem, više puta, pesnicom u predjelu glave oštećenog istome može nanijeti teške tjelesne povrede, pa je preduzimajući tu radnju iskazao i volju i htjenje te posledice.</span>
</p>
<p>&nbsp;</p>
<p>
<span class="span1">S obzirom na navedeno za sud nije bilo sporno  činjenično stanje navedeno u dispozitivu presude te su se po ocjeni suda u radnjama okrivljenog stekli svi bitni elementi krivičnog djela teška tjelesna povreda iz člana 151 stav 1 Krivičnog zakonika, jer navedeno krivično djelo čini onaj počinilac koji drugog teško tjelesno povrijedi ili mu zdravlje teško naruši, a okrivljeni je na način opisan u dispozitivu presude, teško tjelesno povrijedio oštećenog K. P., pa je sud istog oglasio krivim za djelo koje mu je optužbom stavljeno na teret.</span>
</p>
<p>&nbsp;</p>
<p>
<span class="span1">Odlučujući o vrsti i visini krivične sankcije, sud je imao u vidu da je za predmetno krivično djelo u krivičnom zakoniku propisana kazna zatvora u trajanju od šest mjeseci do pet godina te je u smislu člana 42 KZ-a cijenio sve okolnosti koje utiču da kazna bude manja ili veća tj. sve olakšavajuće i otežavajuće okolnosti pa je na strani okrivljenog kao olakšavajuću okolnosti cijenio njegovu raniju neosuđivanost, zatim njegovo žaljenje za učinjenim, kao i porodične prilike okrivljenog tj. da se radi porodičnoj osobi - oženjenom licu i ocu dvoje mal. djece, dok otežavajućih okolnosti sud nije našao pa je pri takvom stanju stvari, sud  navedene olakšavajuće okolnosti cijenio kao naročito olakšavajuće a u smislu odredbe čl.45. st . l. tačka 3. KZ, pa je okrivljenom utvrdio kaznu zatvora u trajanju od četri mjeseca i istovremeno odredio da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Sud se dakle opredijelio za uslovnu kaznu kod okrivljenog a ne za efektivnu kaznu zatvora smatrajući da će se istom, kao mjerom upozorenja na istog dovoljno uticati  da ubuduće ne vrši krivična djela te da će se na opisani način ostvariti</span><span class="span1"> svrha izricanja uslovne osude propisane čl. 52 KZ-a u okviru opšte svrhe izricanja krivičnih sankcija propisanih čl. 4 istog Zakonika a sve prednje i na osnovu neposredne procjene  ličnosti okrivljenog i navedenih olakšavajućih okolnosti koje je sud kako je već naveo, cijenio naročito olakšavajućim shodno čl. 45. st .l. tačka 3. KZ . Sud je uvjerenja da se  popravljanje okrivljenog može izvršiti i izricanjem uslovne osude a t</span><span class="span1">im prije jer isti do sada nije pokazao sklonost ka asocijalnom ponašanju.</span>
</p>
<p>&nbsp;</p>
<p>
<span class="span1">S obzirom da je  okrivljeni oglašen krivim to ga je sud obavezao na isplatu </span><span class="span1">sudskog paušala koji je odredjen prema dužini I trajanju postupka te imovinskim prilikama </span><span class="span1">okrivljenog kao I na isplatu troškova postupka a koji se troškovi odnose na troškove izvršenog sudskog vještačenja po vještaku medicinske struke.  </span>
</p>
<p>&nbsp;</p>
<p>
<span class="span1">Imajući u vidu naprijed navedeno, sud je na osnovu navedene krivično pravne odredbe te odredbi člana </span><span class="span1">3, 5, 13, 15, 33, 36, 42, 45. st. l. tačka 3., te čl. 46. st. l. tačka 5., te čl.  52, 53. i 54. KZ-a CG i čl. 226., </span><span class="span1">239. st. 3. u vezi st. 2. i čl.</span><span class="span1">368. i 374. ZKP-a riješio kao u izreci.</span>
</p>
<p>&nbsp;</p>
<p>
<span class="span1">Oštećeni K. P. je radi ostvarivanja imovinskopravnog zahtjeva upućen  na parnični postupak, a shodno čl.  239. st. 3.u vezi st.2 ZKP-a, jer činjenice utvrdjene u krivičnom postupku nisu pružile pouzdan osnov ni za potuno ni za djelimično presudjenje, a njihovo utvrdjivanje bi vodilo znatnom odugovlačenju postupka. </span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 24.02.2016 godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                     S U D I J A </span>
</p>
<p>
<span class="span1">Jadranka Golub                                                                      Sanja Čakanović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
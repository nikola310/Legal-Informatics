<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 0.75in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.25in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.375in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:14pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	</span><span class="s2">K. br. 726/09</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p3">
<span>	Osnovni sud u B.Polju kao prvostepeni krivični i to sudija Rahmo Banda  kao sudija pojedinac uz učešće zapisničara Popović Ljiljane, u krivičnom predmetu protiv okrivljenih F.S. iz Bijelog Polja, za krivično djelo laka tjelesna povreda iz čl. 152. st.2. u vezi st. 1. Krivičnog Zakonika CG i L.P.a iz Bijelog Polja,  za krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG, postupajući po Optužnom predlogu Osnovnog državnog tužioca iz Bijelog Polja Kt. br. 753/06 od 26.06.2007. godine, nakon održanog, usmenog, glavnog i javnog pretresa, održanog dana 07.10.2010.godine, u prisustvu okrivljenih F.S. i L.P.a,  a u odsustvu uredno obaviještenog ODT iz Bijelog Polja,  istog dana donio je i javno objavio, </span>
</p>
<p class="p3"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p4">
<span class="s1">1. Okrivljeni F.S.A, </span><span>od oca M. i majke L. rodjene N., rodjen ...godine u Bijelom Polju, sa prebivalištem u mjestu rodjanja - N., Državljanin CG, oženjen, otac jednog djeteta, završio srednju školu, vojsku nije služio, srednjeg imovnog stanja, ne osudjivan.</span>
</p>
<p class="p4"></p>
<p class="p4">
<span class="s1">2. Okrivljeni L.P.O, </span><span>od oca Z. i majke M. rodjene R., rodjen ....godine u R. Opština Bijelo Polje, živi u mjestu rodjenja, Crnogorac, državljanin Crne Gore, oženjen, otac troje djece, završio Pravni fakultet, vojsku služio u Zrenjaninu 1969.godine, srednjeg imovnog stanja, osudjivan.</span>
</p>
<p class="p4"></p>
<p class="p4"></p>
<p class="p2">
<span class="s1">K r i v i   s u</span>
</p>
<p class="p4">
<span class="s1">Što su:</span>
</p>
<p class="p4"></p>
<p class="p4">
<span class="s1"> 1. Okrivljeni F.S.a,</span><span> dana 19.12.2006.godine oko 12,00 h, u Bijelom Polju, na raskrsnici Ulica Živka Žižića i III Sandžačke, lako tjelesno povrijedio L.P.a, na način što ga je metalnim ključem za montiranje guma, koje sredstvo je podobno da tijelo teško povrijedi i zdravlje teško naruši, izudarao po glavi i tijelu, kojom prilikom mu je nanio povrede u vidu poprečnog naprsnuća lijeve podlaktične kosti ( palčane kosti - žbice), uz otok i krvni podliv u tom dijelu, kao i povrede u vidu oguljotine iza desnog uha i oguljotine desne ušne školjke, </span>
</p>
<p class="p4"></p>
<p class="p4">
<span>-čime je izvršio  krivično djelo laka tjelesna  povreda  iz čl. 152. st. 2. u vezi st. 1. KZ CG.</span>
</p>
<p class="p4"></p>
<p class="p4">
<span class="s1">2. Okrivljeni L.P.o</span><span>, istog dana, u istom mjestu i u isto vrijeme kao pod tačkom 1. izreke presude, lako tjelesno povrijedio F.S.u, na način što ga je kišobranom, sredstvom podobnim da tijelo teško povrijedi i zdravlje teško naruši, udario u predjelu ruku i glave, kojom prilikom mu je nanio povrede u vidu krvnog podliva palca desne šake veličine 4 x 3 cm, oguljotine u predjelu lijeve podlaktice i otok u tjemenoj regiji  veličine 3 x 2 cm., nepravilnog oblika, </span>
</p>
<p class="p4"></p>
<p class="p4">
<span>- čime je izvršio krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG. </span>
</p>
<p class="p5"></p>
<p class="p4">
<span>-pa ih sud ponaosob primjenom citiranog zakonskog propisa i čl. 2, 4, 5, 13, 15, 32, 39, 42, 45 i 46. st. 1. tač. 6. Krivičnog zakonika Crne Gore kao i čl.199,202,212 i 364. ZKP-a.  </span>
</p>
<p class="p4"></p>
<p class="p6">
<span class="s1">O S U DJ U J E</span>
</p>
<p class="p2"></p>
<p class="p4">
<span>Na novčanu kaznu u iznosu od po 1.200,00 € ( hiljadu i dvijestotine eura), koju kaznu su dužni platiti ovom sudu u roku od 3. ( tri) mjeseca, po pravosnažnosti presude, ako okrivljeni ne plate novčanu kaznu u odredjenom roku, sud će je zamijeniti  tako što će se za svakih započetih 25,00 €  (dvadeset pet ) eura, odrediti jedan dan zatvora, a ako okrivljeni isplati samo dio novčane kazne ostatak će se srazmjerno pretvoriti u zatvor, a ukoliko okrivljeni isplati i ostatak novčane kazne izvršenje zatvora će se obustaviti. </span>
</p>
<p class="p4"></p>
<p class="p4">
<span>Obavezuju se okrivljeni da ovom sudu na ime paušala uplate iznose od po 100,00 € ( sto eura), kao i na ime troškova krivičnog postupka solidarno iznos od 268,80 € ( dvestašezdesetosam eura i osamdeset centi ), sve u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Okrivljeni F.S.a i L.P.o u svojstvu oštećenih, upućuju se na parnicu, radi ostvarivanja imovinsko pravnog zahtjeva. </span>
</p>
<p class="p4"></p>
<p class="p4"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p4">
<span>Osnovni Državni Tužilac iz Bijelog Polja podnio je ovom sudu Optužni predlog. Kt.br. 753/2006 od 26.06.2007.godine, protiv okrivljenih F.S. i L.P.a, zbog krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika CG.</span>
</p>
<p class="p4"></p>
<p class="p4">
<span>Presudom ovog suda K.br. 424/07 od 15.04.2009.godine okrivljeni L.P.o oglašen je krivim da je izvršio krivično djelo laka tjelesna povreda iz čl. 152. st. 2. u vezi st. 1. KZ CG, i izrečena mu uslovna osuda kojom mu je utvrdjena kazna zatvora u trajanju od 4. mjeseca, i istovremeno odredjeno da se ista neće izvršiti ukoliko okrivljeni u roku od 2.godine ne izvrši neko novo krivično djelo. Istom presudom Okrivljeni F.S.a na osnovu čl. 363. tač. 2. ZKP-a, oslobodjen je od optužbe da je izvršio krivično djelo laka tjelesna povreda iz čl. 152. st. 2. u vezi st. 1. KZ CG. Na navedenu presudu žalbu su izjavili ODT u Bijelom Polju i okrivljeni L.P.o, pa je Viši sud u Bijelom Polju svojim rješenjem Kž.br. 759/09 od 30.09.2009.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p4"></p>
<p class="p4">
<span>Glavni pretres odredjen za dan 07.10.2010.godine je održan i zaključen u odsustvu uredno obaviještenog ODT iz Bijelog Polja, shodno čl. 453. ZKP-a. </span>
</p>
<p class="p3"></p>
<p class="p7">
<span>Okrivljeni F.S.a u svojoj odbrani tokom istrage i na glavnom pretresu je izjavio, da je dana 19.12.2006.godine oko 12, časova se kretao svojim taksi vozilom i došao na raskrsnicu Ul. Ž.Žižića i III Sandžačke kada je ispred njega sredinom kolovozne trake namijenjenoj za kretanje vozila išao jedan stariji čovjek. Išao je jedno vrijeme za njim, očekujući da će on preći na lijevu stranu, medjutim, on je i dalje nastavio kretanje sredinom trake, pa ga je upozorio zvučnim znakom, medjutim, on je i dalje nastavio kretanje sredinom trake, jednom se okrenuo, pogledao pa zatimdalje nastavio kretanje sredinom trake. Prišao je vozilom na rastojanje od oko 1 m, i ponovo to lice upozorio zvučnim znakom, medjutim, isti je prišao njegovom vozilu govoreći mu '' šta mi sviraš koje goovno''. Rekao mu je da svira iz razloga da se makne sa puta kako bi nastavio nesmetano kretanje govoreći mu da ga već upozorava duže vrijeme, a da on nije reagovao, da bi nakon toga opet mu uputio riječi '' jebem ti mater'', a zatim nogom udario u prednja lijeva vrfata vozila. Napominje, da je nakon toga izašao iz vozila i da ga jej ovaj čovjek udario kišobranom više puta po rukama. Nakon toga uhvatio ga je za ruku i odgurnuo usled čega je on pao na ulicu. Pošto se tu nalazilo više lice, neko od tih lica je prišlo i stao izmedju njih. Nakon toga došla je policija. Napominje, da je tačno da je on u rukama imao metalni ključ kada je izašao iz vozila, ali tim ključem nije udario lice za koje je kasnije saznao da se zove L.P.o. Posjeduje medicinsku dokumentaciju o povredama koje mu je nanio L.P.o, a istoga je odgurnuo jer je bio isprovociran njegovim ponašanjem i udaranjem kišobrana, ali da ga nije udarao metalnim ključem. Napominje da ne bi izašao iz vozila da ga L. nije psovao i udarao nogom od vrata od kola. U završnoj riječi je izjavio, da ostaje pri ranije datoj završnoj riječi. </span>
</p>
<p class="p7"></p>
<p class="p7">
<span>Okrivljeni L.P.o u svojoj odbrani tokom istrage i na glavnom pretresu je izjavio, da je dana 19.12.2006.godinenegdje oko 12. časova prelazio ulicu preko pješačkog prelaza iz pravca novog Tržnog centra u pravcu Grada. Prešao je jedan pješački prelaz i dok se nalazio na sredini drugog pješačkog prelaza krećuči se malo koso ulicom prema Robnoj kući iza njega je došlo putničko vozilo iz pravca pumpe i aktiviralo zvučni znak. Okrenuo se i vidio je vozilo tamne boje marke po njegovom zapažanju '' pasat'', za čijim upravljačem se nalazilo mladje lice koje ranije nije poznavao. To lice je otvorilo prozor govoreći mu '' gdje si krenuo starudijo jedna, pička ti materina, zašto se ne skloniš s ulice''. On mu je odgovorio na to '' jesi li normalan vidiš da prelazim ulicu na pješačkom prelazu''. Nakon toga vozač je otvorio vrata govoreći mu '' jebem ti mater, funjaro jedna''. Napominje da je on nastavio kretanje u pravcu Sutjeske sa ciljem da bi izbjegao kontakt jer se to lice ponašalo na neobičan i grub način, medjutim, to lice je izašlo iz vozila, uzelo jednu šipku dužine 60 - 70 cm, debljine 3 - 4 cm, na čijemvrhu se nalazilo nešto kao lopta prečnika oko 10 cm, u kojoj lopti se nalaze šarafi. To lice je prišlo prema njemu i počelo da ga udara tom šipkom. Prije nego što je počeo da ga udara on je sklopio kišobran koji je držao u ruci i pokušao da se brani tim kišobranom. Medjutim, to lice ga je više puta tom šipkom udarilo u predjelu glave i ramena, a jedanput ga je udarilo po rukama, i u predjelu lijevog lakta, pa je tada promislio da mu je slomljena ruka. Kada ga je udario po ruci bio je podigao ruku da bi branio glavu od udaraca. Kada ga je udario po ruci njemu je lijeva ruka klonula pa se on nastavio da brani desnom rukom u kojoj je držao kišobran. Tada ga je to lice više puta udarilo pesnicama u predjelu glave, a od jednog udarca koji je zadobio u predjelu vrata on je pao. To lice je prošlo iza njega i više puta ga udarilo u predjelu  ledja i to nogom. Nakon toga je kod njih prišao službenik policije M.V., a zatim pomoćnik Ć., koji su to lice makli od njega i odveli ga do službenih kola. Njemu su nakon toga pomogli da ustane i prevezli ga u Bolnicu Bijelo Polje. Kada su mu pomogli da ustane on je zapazio ispred Sutjeske, F.M.a, a Z.G.a je zapazio ispred Apoteke, a primijetio je da je tu bio i M.T.. Napominje, da je prilikom prvog udarca predmet sa kojim ga je F. udario se prelomio i odletio preko njega i to se odlomila kugla sa šrafovima, a šta je sa njom kasnije bilo nije mu poznato. Napominje, da sa ovim momkom nikad nije imao konflikt, niti ga je poznavao, a smatra da se ovdje ne radi o lakoj tjelesnoj povredi već o pokušaju ubistva, jer je ovo pripremao, jer je on iza sjedišta auta uzeo predmet, koji ne služi za montiranje, već mu je namjera bila da mu život oduzme ili da ga teško povrijedi, kao što je i uradio. Napominje, da F.u nije nanio nikakve povrede, a nije tačno da je udarao nogom u njegovo auto. U završnoj riječi je izjavio, da djelo koje mu se stavlja na teret da je kriv nije počinio jer nije bio ni u mogućnosti da se brani prilikom napada od strane okrivljenog F.S., koji ga je napao sa metalnom polugom, podobna da se život oduzme i teško povrijedi. On je naznačenog datuma pri napadu sa vozilom koji mu je upalio jako svirenu zanjim, upozorio ga da je pješački prelaz i da se ponaša nepropisno. To je bio razlog da okrivljeni izadje iz vozila iznese metalnu polugu i podje zanjim,  jer je on predhodno otišao ispred vozila i uputio se put kafane Sutjeska, da bi izbjegao konflikt, ali ga okrivljeni sustigao i nemilosrdno udarao metalnom polugom po glavi, rukama, polomivši mu lijevu ruku od čega je on pao, gdje su ga našli u ležećem stavu i svjedok koji je saslušan u svojstvu svjedoka je to potvrdio. Okrivljeni F. je donio neke slike od vozila koje je priložio u predmet a odnose se na vrijeme kada je povrijedjen u saobraćajnom udesu predhodne godine. On kao oštećeni imao je kišobran aluminijski koji je nakon par udaraca bio čitav polomljen od strane F.a, koga i sad čuva i može ga donijeti na uvid sudu, što je i ranije to predlagao. Iz ljekarske dokumentacije koju je priložio okrivljeni F. vidi se da se radi o falsifikovanim izvještajima o čemu će tražiti krivičnu odgovornost prema onim koji su ga počinili, ovo iz razloga što postoji izvještaj istog ljekara ortopeda dr. A.a od 19.11.neutvrdjene godine - sporne godine jer piše samo 200., i nalaz koji je dostavljen poslije 4. godine vodjenja sudskog postupka, od 20.12.2006.godine. Isti su zavedeni pod istim brojem. Iz iznijetih razloga traži od suda da ga oslobodi krivične odgovornosti a okrivljenog F.a kazni na osnovu stepena krivične odgovornosti i dokaza koji se nalaze u spisima predmeta. </span>
</p>
<p class="p7"></p>
<p class="p4">
<span>Radi utvrdjivanja odlučnih činjenica i krivice okrivljenih,  sud je u dokaznom postupku na glavnom pretresu na saglasni predlog stranaka pročitao iskaze svjedoka M.T.a, sa zapisnika kod Istražnog sudije i sa zapisnika o glavnom pretresu od 17.01.2008 godine, M.V.a, sa zapisnika kod Istražnog sudije i sa glavnog pretresa od 18.02.2008 godine, Z.G.a sa zapisnika kod istražnog sudije i sa glavnog pretresa od 18.02.2008 godine, Š.D., sa zapisnika kod Istražnog sudije i sa glavnog pretresa od 17.03.2008 godine, U.Š.a sa zapisnika o glavnom pretresu od 27.05.2010.godine i K.A.a, sa zapisnika o glavnom pretresu od 27.05.2010.godine, izvršio uvid u Medecinsku dokumentaciju na ime okrivljenih, izvršio uvid u nalaz vještaka D. B.a od 11.05.2007.godine, izvršio uvid u rengenske snimke na ime okrivljenog L.P.a - 4. komada, izvršio uvid u uput radiološku službu sa nalazom dr. M.a, izvršio uvid u nalaz i mišljenje vještaka za Sudsku medicinu prof.dr. M.a K.  od 21.02.2009.godine,  izvršio uvid u dopunu nalaza vještaka za Sudsku medicinu prof.dr. M.a K. od 22.09.2010.godine i izvršio uvid u izvode iz Kaznene evidencije na ime okrivljenih. </span>
</p>
<p class="p7"></p>
<p class="p7">
<span> Cijeneći odbrane okrivljenih i dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje i na osnovu istog zaključio da su okrivljeni izvršili krivična djela bliže opisana u izreci presude. </span>
</p>
<p class="p7"></p>
<p class="p7">
<span>Naime, iz izvedenih dokaza tačnije iskaza - odbrana okrivljenih F.S. i L.P.a, te iskaza svjedoka Š.D., M.V.a i K.A.a, se utvrdjuje, da kritičnog dana okrivljeni F.S.a je svojim taksi vozilom došao na raskrsnicu u Ul. Ž.Žižića i III Sandžačke, u kom momentu je preko pješačkog prelaza prelazio okrivljeni L.P.o, koji je nosio u rukama kišobran. Tada je okrivljeni F.S.a upozorio zvučnim znakom - signalom, te kada je prišao sa vozilom na oko metar, od okrivljenog L.P.a, ponovo je upozorio zvučnim znakom, da bi se isti skrajnuo sa ulice. Tada dolazi do verbalnog duela- obostranih uvreda izmedju okrivljenih, a onda okrivljeni L.P.o, dolazi do vozila i udara nogom u prednja lijeva vrata taksi vozila. A odmah okrivljeni F.S.a izlazi iz svog taksi vozila sa metalnim ključem u rukama. Nakon čega dolazi do guranja i udaranja izmedju okrivljenih i stvorila se gužva, i u toj situaciji ( guranja i udaranja), je okrivljeni L.P.o pao na asfalt. Nakon čega je do okrivljenih prišao svjedok M.V. i intervenisao, na čemu se ovaj dogadjaj i završio. To proizilazi da su oba okrivljena jednovremeno djelovali. Što znači da u konkretnom slučaju svadju i tuču su htjeli obojica okrivljenih. </span>
</p>
<p class="p7"></p>
<p class="p7">
<span>Predhodno izloženo udopunjeno je medicinskom dokumentacijom i nalazima i mišljenjima vještaka medicinske struke. Tako vještak za Sudsku medicinu prof.dr. M.o Kuliš u svom nalazu od 21.02.2009.godine se izjasnio, da su kod L.P.a konstatovane povrede - naprsnuće lijeve podlaktične kosti ( palačne kosti žbice), i poprečno naprsnuće, uz otok i krvni podliv u tom dijelu, zatim oguljotina iznad desnog uha i oguljotina desne ušne školje. Navedene povrede su nastale nezavisno jedna od druge. A naprsnuće podlaktične kosti - koso poprečno sa otokom i krvnim podlivom sa stražne strane podlaktice nastali su direktnim udarom zamahnute tupo tvrde sile na taj dio tijela. Ovakvo naprsnuće kosti ne može nastati pri padu i udarom otvorenom šakom na tvrdu podlogu. Osim toga otok i krvni podliv su sa stražnje strane a kako je na uvid dat predmet koji L. navodi da je tim predmetom udaren od strane F.a, ne može se isključiti mogućnost da je navedena pukotina, naprsnuće žbice, nastao udarom navedenog predmeta u predio stražnje strane lijeve podlaktice blizu zgloba šake. Otok u predjelu sljepočne regije, mogao je nastati udarom bilo koje tupo tvrde sile, na taj dio tijela, a oguljotina ušne školjke i iza ušne školjke dejstvom bilo kojeg predmeta na te djelove tijela. A konstatovane povrede i pojedinačno i u zbiru predstavljaju laku tjelesnu povredu.  A za F.S.u od medicinske dokumentacije postoji izvještaj ljekara specijaliste br. 5575 od 20.11.200, a četvrti broj se ne vidi, u kojem je navedeno od strane ljekara, da sa stražnje strane desne šake, palca postoji krvni podliv veličine 4 x 3 cm, jasno ograničen, a u predjelu lijeve podlaktice oguljotina u tjemenoj regiji otok ( tumefakt) promjera 3 x 2 cm, nepravilnog oblika, navode se dijagnoze nagnječenje desne šake palca u predjelu tjemena lijevo, uz oguljotine lijeve podlaktice, a radilo se o tri povrede - nagnječina desne šake i tjemena kao i oguljotina u predjelu podlaktice, ali povrede nijesu detaljno opisane - ljekar navodi dijagnozu nagnječina a navodi postojanje krvnog podliva i te povrede su nastale nezavisno jedna od druge, dejstvom bilo kojeg tupo tvrdog predmeta. Kako oštećeni F. navodi da je povrede od L.a zadobio udarom kišobranom više puta po rukama. Na rukama u predio palca i podlaktice postoje povrede, a iste su nastale najviše udarom dva puta. Povrede u predjelu glave mogla je nastati jednokratnim udarom u taj dio tijela, a radilo se najviše od 3. udara - dva u predjelu ruke i jedan u predio glave. Sredstvo kojim su povrede nanešene mogao je biti bilo koji tupo tvrdi predmet i vještak ne isključuje mogućnost da su povrede nastale udarom kišobranom, i konstatovane povrede su pojedinačno i u zbiru lake tjelesne povrede. </span>
</p>
<p class="p7"></p>
<p class="p7">
<span>Ovaj vještak u svojoj dopuni nalaza od 20.09.2010.godine ( na osnovu nove medicinske dokumentacije), izvještaja dr. A. P.a od 20.12.2006.godine br. 5575 OTS ambulanta Opšte Bolnice B.Polje od 20.12.2006.godine, konstatovao je, da se radi o prepisu i postavljena je samo dijagnoza na latinskom jeziku koja u prevodu na Crnogorski jezik glasi:- nagnječenje sa krvnim podlivom desne strane vrata i lijeve tjemene regije, oguljotina lijeve podlaktice. U konkretnom slučaju ne navodi se izgled, veličina navedenih promjena, pa se može reći da su postojale tri povrede i to dvije nagnječine ( nagnječina je kombinacija krvnog podliva i oguljotina), i to u predjelu desne strane vrata i lijeve tjemene regije kao i oguljotine u predjelu lijeve podlaktice. Povrede su nanešene nezavisno jedna od druge i to povrede u predjelu glave i vrata dejstvom zamahnute tupo tvrde sile na predio desne strane vrata i lijeve tjemene regije glave i povlačenjem plitke oštre sile po lijevoj nadlaktici. Povreda u predjelu glave i vrata, nije mogla nastati pri padu, i navedene povrede pojedinačno i u svom zbiru predstavljaju laku tjelesnu povredu.  Takodje, je vještak u svom nalazu datom u postupku K.br. 424/07 o povredama kod F.S., naveo da postoji medicinska dokumentacija br. 5575 od 20.11.2006.godine, na osnovu koje je tada dao nalaz i mišljenje a vidljivo je da je broj izvještaja isti 5575, ali da je datum drugačiji 20.12.2006.godine, i tada je u svom nalazu i mišljenju naveo koje povrede postoje i u vezi te dokumentacije dao detaljni nalaz i mišljenje o mogućnosti nastanka navedenih povreda i o težini povreda i nebi imao u tom smislu ništa da doda. </span>
</p>
<p class="p7"></p>
<p class="p7">
<span>Sud je cijenio i nalaz i mišljenje vještaka ortopeda dr. B.a D.a, koji se takodje izjasnio u pogledu kvalifikacija povreda kod okrivljenih L.P.a i F.S. i da se i u jednom i u drugom slučaju radi o lakim tjelesnim povredama.  Inače, sud je nalaze ovih vještaka cijenio kao objektivno i stručno date. </span>
</p>
<p class="p7"></p>
<p class="p7">
<span>Ovaj sud nije prihvatio odbranu okrivljenog F.S., u dijelu u kojem tvrdi, da kritičnom prilikom nije udarao okrivljenog L.P.a i da je istom nanio povrede, jer je ovakva odbrana usmjerena u izbjegavanju sopstvene krivice i ista je demantovana odbranom okrivljenog L.P.a i ostalim izvedenim dokazima, a medicinskom dokumentacijom i nalazom i mišljenjem vještaka za Sudsku medicinu prof.dr. M.a K., koji je u svom nalazu potvrdio da imajući u vidu med.dokumentaciju, L.P.o zadobio povrede u vidu naprsnujća lijeve podlaktične korsti, palačne kosti uz otok i krvni podliv u tom dijelu, kao i oguljotine iza desnog uha i oguljotine desne ušne školjke. A prema nalazu ovog vještaka sve su povrede nastale nezavisno jedna od druge, a naprsnuće podlaktične kosti - koso poprečno sa otokom i krvnim podlivom sa stražnje strane podlaktice, nastale su direktnim udarom zamahnute tupo tvrde sile na taj dio tijela i ovako naprsnuće kosti ne može nastati pri padu i udaru otvorenom šakom na tvrdu podlogu, a osim toga otok i podliv sa stražnje strane. Tako se vještak izjasnio - pojasnio da ne može isključiti da je povreda nastala udarom navedenog predmeta u predjelu lijeve strane podlaktice blizu zgloba šake,a otok u predjelu slepočne regije, mogao je nastati udarom bilo koje tupo tvrde sile na taj dio tijela, a uguljotina ušne školjke i iza ušne školjke, bilo kojeg predmeta na tom dijelu tijela. </span>
</p>
<p class="p7"></p>
<p class="p7">
<span>Takodje, ovaj sud nije prihvatio odbranu okrivljenog L.P.a u dijelu u kojem tvrdi da kritičnom prilikom nije udarao okrivljenog F.S.u, već da je napadnut od njegove strane, i da se samo branio, dok je kišobran samo držao u ruci i da F.S.i nije nanio povrede. Obzirom da je ovakva odbrana usmjerena u cilju izbjegavanja sopstvene krivice a ista je opovrgnuta odbranom okrivljenog F.S. i izvedenim dokazima, a u pogledu povreda medicinskom dokumentacijom i nalazom i mišljenjem vještaka za Sudsku medicinu prof.dr. M.a K., koji se izjasnio da povrede nastale kod okrivljenog F.S., što se tiče sredstvava kojim su nanešene je tupo tvrdi predmet, pa ne isključuje mogućnost da su povrede nastale od udara  kišobranom. </span>
</p>
<p class="p7"></p>
<p class="p4">
<span>Dakle, kod ovakvog stanja stvari od strane ovog suda je utvrdjeno da su: - okrivljeni F.S.a, dana 19.12.2006.godine oko 12,00 h, u Bijelom Polju, na raskrsnici ulica Živka Žižića i III Sandžačke, lako tjelesno povrijedio L.P.a, na način što ga je metalnim ključem za montiranje guma, koje sredstvo je podobno da tijelo teško povrijedi i zdravlje teško naruši, izudarao po glavi i tijelu, kojom prilikom mu je nanio povrede u vidu poprečnog naprsnuća lijeve podlaktične kosti ( palčane kosti žbice), uz otok i krvni podliv u tom dijelu, kao i povrede u vidu oguljotine iza desnog uha i oguljotine desne ušne školjke. A okrivljeni L.P.o, istog dana, u istom mjestu i u isto vrijeme kao pod tačkom 1. izreke presude, lako tjelesno povrijedio F.S.u, na način što ga je kišobranom, sredstvom podobnim da tijelo teško povrijedi i zdravlje teško naruši, udario u predjelu ruku i glave, kojom prilikom mu je nanio povrede u vidu krvnog podliva palca desne šake veličine 4 x 3 cm, oguljotine u predjelu lijeve podlaktice i otok u tjemenoj regiji veličine 3 x 2 cm, nepravilnog oblika, a što znači da su u radnjama okrivljenih sadržani svi elementi bića po jednog krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika CG. Okrivljeni su postupali s umišljajem, obzirom da su bili svjesni da takvim radnjama može doći do povredjivanja istih. </span>
</p>
<p class="p4"></p>
<p class="p4">
<span>Za konkretno krivično djelo u Krivičnom Zakoniku CG, propisana je kazna zatvora do 3.godine.</span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne za okrivljene sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika Crne Gore, pa je od olakšavajućih okolnosti okrivljenom F.S.i našao da se radi o relativno mladjem, porodičnom licu, ocu jednog djeteta, koji do sada nije osudjivan, što ukazuje da do sada nije dolazio u sukob sa Zakonom, njegovo korektno držanje tokom vodjenja krivičnog postupka, dok otežavajućih okolnosti sud nije našao. A za okrivljenog L.P.a od olakšavajućih okolnosti našao da se radi o starijem, porodičnom licu, ocu troje djece, dok posebno otežavajućih okolnosti nije našao. Sud je navedene olakšavajuće okolnosti u njihovoj sveukupnosti cijenio kao naročito olakšavajuće okolnosti i stao na stanovište da se predvidjena zatvorska kazna može ublažiti i primjenom odredaba čl. 39. st. 2. tač. 5. i čl. 45 i 46. st. 1. tač. 6. Krivičnog Zakonika CG, i iste osudio na novčanu kaznu preciziranu izrekom presude. Ovaj sud je ubjedjenja da će se i sa ovom vrstom i visinom kazne u konkretnom slučaju prema oba okrivljena u podpunosti ostvariti svrha kažnjavanja predvidjena čl. 32. u okviru opšte svrhe izricanja krivičnih sankcija iz čl. 4. st. 2. Krivičnog Zakonika CG, i da okrivljeni ubuduće ne vrše krivična djela. Ranija osudjivanost okrivljenog L.P.a po presudi K.br. 40/62 Sreskog suda od 29.03.1963.godine, nije imala uticaja na drugačije odlučivanje, obzirom na protek vremena od ranije osude ( osuda brisana). </span>
</p>
<p class="p4">
<span> </span>
</p>
<p class="p4">
<span>Ovaj sud je cijenio i ostale izvedene dokaze – iskaze svjedoka M.T.a, Z.G.a i U.Š.a, koje nije posebno obrazlagao, nalazeći da su isti bez uticaja na drugačije odlučivanje u ovoj krivičnoj stvari, imajući u vidu ukupno činjenično stanje. Obzirom da su se ovi svjedoci izjasnili da vezano za kritični dogadjaj nije im ništa poznato. </span>
</p>
<p class="p4"></p>
<p class="p4">
<span>Sud nije prihvatio predlog okrivljenog L.P.a da se pozovu i saslušaju u svojstvu svjedoka S.S.iz Berana, G.E.iz Gusinja i R.R.iz Plava, te M.D., ovo sa razloga što bi se po ocjeni ovog suda izvodjenjem ovih dokaza - saslušanjem navedenih svjedoka krivični postupak bespotrebno odugovlačio, a činjenično stanje se u bitnom nebi promijenilo. </span>
</p>
<p class="p4"></p>
<p class="p4">
<span>Sud je u smislu odredbi čl.199 ZKP-a,  obavezao okrivljene da na ime paušala plate ovom sudu iznose od po 100,00 eura koji iznos je odmjeren u odnosu na trajanje i složenost krivičnog postupka i imovno stanje okrivljenih, kao i na ime troškova krivičnog postupka solidarno iznos od 268,80 €, koji iznos je isplaćen vještacima medicinske struke, tokom trajanja krivičnog postupka, shodno čl. 202. ZKP-a. </span>
</p>
<p class="p4"></p>
<p class="p4">
<span>Okrivljeni F.S.a i L.P.o u svojstvu oštećenih, upućuju se na parnicu, radi ostvarivanja imovinsko pravnog zahtjeva, shodno čl. 212. st. 2. ZKP-a.</span>
</p>
<p class="p4"></p>
<p class="p3">
<span>	Sa izloženog  u smislu čl.364. ZKP-a , odlučeno je kao u izreci presude. </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana: 07.10.2010. godine</span>
</p>
<p class="p4">
<span>				 </span>
</p>
<p class="p8">
<span class="s1">Zapisničar, 	</span><span>					</span><span class="s1">           S u d i j a, </span>
</p>
<p class="p3">
<span class="s1">         Ljiljana Popović s.r.       				                  Rahmo Banda  s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p9"></p>


</body>
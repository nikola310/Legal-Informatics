<div style="text-align: right;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K.br.69/08</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
<br>
<br>
VIŠI SUD U PODGORICI - Specijalizovano odjeljenje za organizovani kriminal, korupciju, terorizam i ratne zločine, u vijeću sastavljenom od sudije Dragiše Rakočevića kao predsjednika vijeća i sudija Slavke Vukčević i Ratka Ćupića kao članova vijeća, uz učešće Borke Jelenković kao zapisničara, u krivičnom premetu protiv optuženih R. R., koga u postupku brani Ž. J. advokat iz Podgorice, zbog krivičnih djela zločinačko udruživanje iz člana 401 st.3 u vezi stava 1 Krivičnog zakonika, neovlašćena proizvodnja, držanje i stavljanje u promet opojnih droga iz čl.300 st.3 u vezi st.1 Krivičnog zakonika, otmica iz čl.164. st.4 u vezi st.1 Krivičnog zakonika i falsifikovanje isprave iz čl.412 st.2 u vezi st.1 Krivičnog zakonika, i S. N. koga u postupku brani P. Đ. advokat iz Podgorice, zbog krivičnih djela zločinačko udruživanje iz člana 401 st.3 u vezi stava 1 Krivičnog zakonika, otmica iz čl.164. st. 4 u vezi st. 1 Krivičnog zakonika,&nbsp; i razbojništvo iz čl.242 st.4 u vezi st.1 Krivičnog zakonika, rješavajući po optužnici Vrhovnog državnog tužilaštva u Podgorici, Odjeljenje za suzbijanje organizovanog kriminala Kts.br.20/06 od 29.02.2008. godine, koju je na glavnom pretresu zastupao Dražen Burić&nbsp; zamjenik Specijalnog tužioca, nakon&nbsp; održanog&nbsp; glavnog i javnog pretresa, dana 08.06.2011.godine, a nakon tajnog vijećanja i glasanja donio je i u prisustvu stranaka dana 23.06.2011. godine javno objavio,<br>
<div style="text-align: center;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U</div>
<br>
<br>
I<br>
Optuženi:<br>
<br>
R.R., rođen........godine u P., državljanin Crne Gore, sa prebivalištem u naselju L. bb, Opština P., pismen, završio srednju mašinsku školu, po zanimanju automehaničar, razveden, otac jednog maloljetnog djeteta, srednjeg imovnog stanja, nalazi se na izdržavanju kazne zatvora u Zavodu za izvršenje krivičnih sankcija u Podgorici, po presudi Okružnog suda u Nišu, osuđivan i to: presudom Okružnog suda u Nišu K.br.88/03 od 10.10.2003.godine, zbog krivičnog djela iz člana 245 stav 1 KZRS, na kaznu zatvora od 5 godina, presudom Osnovnog suda u Podgorici K.br.7176/02 od 16.10.2003.godine, zbog krivičnog djela iz člana 33/1, Zakona o oružju i municiji RS, na kaznu 2 mjeseca zatvora uslovno na 1 godinu, u pritvoru od 27.12.2010.godine pa nadalje.<br>
<br>
<div style="text-align: center;">
	KRIV JE</div>
Zato što je:<br>
<br>
1. Dana 23.11.2005.godine u Beogradu, u Ul.Hilandarskoj br.28, stan br.8, zajedno sa B. G., B. I. i K. J., koji su osuđeni pravosnažnom presudom Posebnog odjeljenja Okružnog suda u Beogradu, Kp.br.10/06 od 22.05.2007.godine, i još nekoliko NN lica, na organizovan način, silom zadržali oštećenog M. P. sa namjerom da ga ne puste na slobodu dok od njegovog brata M. N. ne iznude novac i zatim držali oštećenog u navedenom stanu do 24.11.2005. godine do 13,00 časova, prijeteći oštećenom M. N. da će ubiti oštećenog M. P., na način što su:<br>
<br>
Okrivljeni R.R. zajedno sa B. G. i B. I. početkom novembra 2005.godine isplanirali kako da izvrše otmicu, a da njihov prijatelj oštećeni M.N. ne posumnja u njih, zbog čega je dio plana bio da u izvršenju krivičnog djela učestvuje M.N. koji će fingirati da je istovremeno izvršena i njegova otmica, pa su zatim postupajući po ovom planu<br>
<br>
Okrivljeni R.R. i B.G. angažovali K. J. kojoj je B.G. obećao 1.000 € za učešće u izvršenju krivičnog djela, da na lažno ime sa njihovim novcem koristeći mobilni telefon sa pretplatničkom karticom koji joj je dao okrivljeni R., najprije iznajmi stan u Beogradu, a da zatim preko istog mobilnog telefona u taj stan namami oštećenog M. P., istovremeno su angažovali nekoliko NN lica koja će prema istom planu u stanu koji je iznajmila K.J. silom zadržati oštećenog M.P. kao i B. I., pa su angažovali još jedno NN lice koje će&nbsp; telefonom kontaktirati oštećenog M.N. i tražiti otkup, pa je zatim:<br>
<br>
Polovinom novembra 2005.godine K.J. iznajmila stan od Ć. S., u Ul.Hilandarskoj br.38, u Beogradu i na ime kapare, novcem koji su joj dali okrivljeni R.R. i B.G. platila iznos od 200 €, te je potom u periodu od 21. do 23.11.2005.godine, predstavljajući se kao djevojka po imenu M., iz kluba „Bombo“, koju je oštećeni M. P. prethodno upoznao, stupila u telefonski kontakt sa oštećenim M. P., pa je nakon više obavljenih razgovora u dogovoru sa okrivljenim R. R. i B.G., namamila oštećenog P. da dođe u naprijed navedeni iznajmljeni stan dana 23.11.2005.godine oko 21 čas;<br>
<br>
Dana 23.11.2005.godine okrivljeni R.R. dovezao nekoliko NN lica, koji treba da izvrše otmicu, u iznajmljeni stan u Hilandarskoj ulici br.38 i naknadno im dostavio selotejp za vezivanje oštećenog M. P.;<br>
<br>
Dana 23.11.2005.godine oko 21 čas K.J. noseći periku na glavi, otvorila vrata iznajmljenog stana oštećenom M. P. i B. I., nakon čega je odmah napustila stan, a istovremeno četiri NN lica, noseći platnene rukavice i fantomke, od kojih su dvojica držali pištolje, skočili na oštećenog M. P. i B. I., oborili ih na pod, nakon čega su im vezali ruke i noge selotejp trakom, a oštećenom M. P. i kablom, preko glave im stavili crne štrikane kape preko kojih su im takođe vezali selotejp traku, za koje vrijeme je jedan od NN izvršilaca držao cijev pištolja prislonjenu na glavu oštećenog M. P., te od oštećenog P. oduzeli ključeve službenog automobila marke „Audi A8 4,2“ reg.oznaka BG 35-77, oko 4.000,00 – 5.000,00 dinara i dva mobilna telefona „Nokia 8310“ sive boje sa sim karticama br.063/787-8020 i br.063/770-2825 kao i svežanj ključeva od njegovog stana i preduzeća i potom oštećenog M. P. kao i B. I., koji se pretvarao da je takođe otet, držali u navedenom stanu sve do 24.11.2005.godine u 13 časova, kada su ih, zbog opasnosti da budu otkriveni i lišeni slobode ostavili u stanu vezane i napustili stan,&nbsp; a za to vrijeme istog dana postupajući po planu okrivljenog R.R., B. G. i B. I., NN lice sa telefonskog broja 99431786548651 u tri navrata pozivalo oštećenog M.N. prijeteći mu da spremi 1.000.000,00 € u roku od 48 sati, ako hoće da ponovo vidi brata i da ne zove policiju, jer će mu brata vratiti u djelovima, a potom da spremi 200.000,00 € koje će isplatiti 24.11.2005.godine do 17 časova.<br>
<br>
- čime je izvršio krivično djelo otmica iz člana 164 stav 4 u vezi stava 2 i 1 Krivičnog zakonika.<br>
<br>
2. Okrivljeni R.R., dana 27. decembra 2005.godine u 20,30 časova na Novom Beogradu u ulici Jurija Gagarina broj 104, u stanu br.6, lažnu javnu ispravu, ličnu kartu registarski broj 92630 i serijski broj CG00185089, na ime R. D., navodno izdatu od Centra bezbijednosti Podgorica upotrijebio kao pravu pokazujući je policajcima kao svoju, na koju je postavljena njegova fotografija, a koji obrazac lične karte je falsifikovan i koji mu je nakon legitimisanja oduzela policija,<br>
<br>
- čime je izvršio krivično djelo - falsifikovanje isprave iz člana 412 stav 2 u vezi stava 1 Krivičnog zakonika.<br>
<br>
Pa sud, optuženom R.R., primjenom citiranih zakonskih odredbi, te člana 4, 5, 32, 36, 42 i 48 Krivičnog zakonika, prethodno utvrđuje:<br>
<br>
- za krivično djelo otmica iz člana 164 stav 4 u vezi stava 2 i 1 KZ, kaznu zatvora u trajanju od 5(pet) godina.<br>
<br>
- za krivično djelo falsifikovanje isprave iz člana 412 stav 2 u vezi stava 1 KZ, kaznu zatvora u trajanju od 3(tri) mjeseca.<br>
<br>
<br>
Pa sud optuženog&nbsp; R.R., primjenom citiranih zakonskih odredbi te člana 48 stav 2 i&nbsp; 51&nbsp; Krivičnog zakonika, te primjenom člana 226, 229 i člana 374 Zakonika o krivičnom postupku<br>
<div style="text-align: center;">
	O S U Đ U J E</div>
<br>
Na jedinstvenu kaznu zatvora u trajanju od 5(godina) i 2 (dva)mjeseca, u koju kaznu mu se uračunava vrijeme provedeno u pritvoru od 27.12.2010.godine pa nadalje.<br>
<br>
Dužan je optuženi da na ime sudskog paušala plati ovom sudu novčani&nbsp; iznos od 100,00 eura, u roku od 15 dana, od dana pravnosnažnosti presude pod prijetnjom prinudnog izvršenja.<br>
<div style="text-align: center;">
	II</div>
<br>
Prema optuženim:<br>
<br>
1. R.R., sa prethodno utvrđenim ličnim podacima,<br>
<br>
2. S. N.,&nbsp; rođen ....,državljanin Crne Gore, završio osnovnu školu, nezaposlen, oženjen,&nbsp; srednjeg imovnog stanja,&nbsp; sa prebivalištem u naselju ...., Opština Podgorica, osuđivan i to: presudom Višeg suda u Podgorici K.br.67/94 od 6.12.1996.godine, na kaznu zatvora od 11 godina, zbog krivičnog djela iz člana 148 stav 1 u vezi člana 146 stav 1 KZ RCG, presudom Višeg suda u Podgorici K.br.130/99 od 6.9.2002.godine, na kaznu zatvora od 15 godina, zbog krivičnog djela iz člana 30 stav 1 -19 ; član 148 stav 1 , člana 146, stav 1 KZ RCG i člana 144 stav 1 i člana 154 KZ RCG, presudom Osnovnog suda u Podgorici K.br.97/5416 od 17.6.2006.godine, na kaznu zatvora od 3 mjeseca, zbog krivčnog djela 37 stav 1 u vezi stava 1 KZ RCG, presudom Višeg suda u Podgorici K.br.336/01 od 22.12.2008.godine, na kaznu zatvora od 15 godina, zbog krivičnog djela iz člana 30 stav 2 tačka 5 KZ RCG u vezi člana 19 KZ SRJ, člana 242 stav 1 KZ i člana 144 tačka 5 i 8 u vezi člana 20 KZ, presudom Osnovnog suda u Danilovgradu K.br.17/09 od 22.3.2010.godine, na kaznu zatvora od 30 dana, zbog krivičnog djela iz člana 253 stav 1 KZ, u pritvoru od 15.7.2009.godine do 23.06.2011.godine.<br>
<br>
<br>
Na osnovu člana 372 stav 1 tačka 1 Zakonika o krivičnom postupku<br>
<div style="text-align: center;">
	OPTUŽBA SE ODBIJA</div>
<br>
Da su;<br>
<br>
1. Optuženi R.R. zajedno sa B. I. i B.G., u periodu od oktobra mjeseca 2005.godine do 27.2.2006.godine, na teritoriji grada Beograda i Crne Gore, organizovao kriminalnu grupu - udruženje, čiji su pripadnici postali optuženi S. N., više NN lica i V. M., P. M., V. S., V. S., S. V.i K.J., protiv kojih, te B. I. i G. se pred Posebnim odjeljenjem Okružnog suda u Beogradu vodi krivični postupak po optužnici Okružnog javnog tužilaštva-Specijalnog tužilaštva u Beogradu Kt.S.br.5/06 od 24.8.2006.godine, zbog krivičnih djela neovlašćena proizvodnja, držanje i stavljanje u promet opojnih droga iz člana 246 stav 2 u vezi stava 1 Krivičnog zakonika Srbije i otmice iz člana 64 stav 2 u vezi stava 1 Krivičnog zakona Republike Srbije, sa ciljem vršenja teških krivičnih djela za koja se može izreći kazna zatvora od 15 godina, a radi sticanja dobiti, pri čemu je djelatnost kriminalne grupe - udruženja planirana na duže vrijeme uz primjenu nasilja i po unaprijed utvrđenim zadacima i ulogama svakog člana grupe- udruženja, pa su tako:<br>
<br>
optuženi R.R., zajedno sa B. I. i B.G., kao organizator kriminalne grupe - udruženja, od NN lica u Crnoj Gori, naručivao, finansirao i kupovao radi dalje prodaje, u više navrata- marihuanu- supstance proglašene za opojnu drogu Rješenje o utvrđivanju opojnih droga "Sl.list SRJ" br.44/02), u količinama od 80 i 90 kilograma, a zatim ovu opojnu drogu preko ostalih pripadnika kriminalne grupe, kojima je u vezi sa tim davao naloge i određivao njihovu ulogu, prenosio u Beograd, držao na unaprijed pripremljenim skrovitim mjestima i prodavao drugim licima i pri tom je od prodajne cijene za sebe zadržavao 220 eura po kilogramu opojne droge, pri čemu je;<br>
<br>
angažovao V. M., koji je u više navrata u navedenom periodu kamionom koji je vlasništvo B.D., iz Crne Gore za Beograd prenosio opojnu drogu- marihuanu, u količinama od 80 do 90 kilograma u naselju&nbsp; Žarkovo u Beogradu i isporučivao drugim pripadnicima kriminalne grupe, od čega je neutvrđenog dana oktobra mjeseca 2005.godine, prevezao i isporučio 80 kilograma opojne droge marihuane, neutvrđenog dana krajem decembra 2005.godine još 80 kilograma iste opojne droge i dana 26.2.2006.godine 90 kilograma iste opojne droge, a zatim su:<br>
<br>
po njegovom dogovoru sa B. I., V. S. i P. M. u istom periodu postupajući po nalozima koje im je davao M.N., preuzimali u više navrata navedenu opojnu drogu radi dalje prodaje, prenosili je, držali sakrivenu u skrovištima, u iznajmljenoj garaži, u stanovima i podrumima i prodavali je NN licima i u više navrata S. V. po cijeni od 250 do 270 eura po kilogramu, od koje kupoprodajne cijene su po 220 eura po kilogramu predavali optuženom B. I. a razliku u cijeni zadržavali za sebe.<br>
<br>
2. Optuženi S. N., angažovan od optuženog R.R. kao u stavu I izreke ove presude, zajedno sa više lica dana 23.11.2005.godine u Beogradu, u ulici Hilendarskoj broj 38, stan broj 8, silom zadržali oštećenog M. P., sa namjerom da ga ne puste na slobodu dok od njegovog brata M.N. ne iznude novac i zatim&nbsp; držali oštećenog u navedenom stanu sve do 24.11.2005.godine do 13 časova, prijeteći oštećenom M.N. da će ubiti oštećenog M. P., na način što je R.R. zajedno sa B.G. i B. I., a nakon što je angažovao K.J. da u navedeni stan namami oštećenog M. P., istovremeno angažovao optuženog S. N. i još tri NN lica, koji će prema istom planu u stanu koji iznajmi K.J. silom zadržati oštećenog M. P., kao i B. I., te su angažovali još jedno NN lice koje će telefonom kontaktirati oštećenog M.N. i tražiti otkup, da bi nakon što je K.J. namamila oštećenog M. P. da dođe u navedeni iznajmljeni stan dana 23.11.2005.godine oko 21 čas, optuženi R.R. istog dana dovezao putničkim automobilom optuženog S. N. i još tri NN lica koji treba da izvrši otmicu u iznajmljeni stan i naknadno im dostavio selotejp za vezivanje oštećenog M. P., a potom su;<br>
<br>
optuženi S. N. i tri NN izvršioca istoga dana oko 21 časova, nakon što je K.J. otvorila vrata iznajmljenog stana oštećenom M. P. i B. I. i odmah napustila stan, noseći "fantomke" i pletene rukavice , a optuženi S. N. i još jedan NN izvršilac držeći pištolje u rukama skočili na&nbsp; oštećenog P. i B. I., oborili ih na pod, nakon čega im vezuju ruke i noge selotejp trakom a oštećenog P. i komadima električnog kabla, preko glave im stavljaju crne štrikane kape preko kojih takođe vezuju seletejp traku za koje vrijeme jedan od NN izvršilaca drži cijev pištolja prislonjenu na glavu oštećenog P. i potom optuženi S. i trojica NN izvršilaca, u namjeri da sebi pribave protivpranu imovinsku korist pretresaju oštećenog P. i od njega oduzimaju novac u iznosu od 100 eura i 4.000 dinara, dva mobilna telefona "Nokia 8310", sive boje sa SIM karticama broj 063-787-8020 i broj 063-770-2825, ključeve od službenog automobila marke "Audi A8", reg. oznake BG 35-77 i svežanj ključeva od njegovog stana i preduzeća, a zatim oštećenog P. kao i B. I., koji se pretvara da je takođe otet, drže u navedeni stan sve do 24.11.2005.godine u 13 časova kada ih zbog opasnosti da budu otkriveni od policije i lišeni slobode, ostavljaju u stan vezane i napuštaju stan<br>
<br>
- čime bi na organizovan način izvršili krivična djela i to:<br>
<br>
optuženi R.R., zločinačko udruživanje iz člana 401 stav 3 u vezi stava 1 Krivičnog zakonika, neovlašćena proizvodnja, držanje i stavljanje u promet opojnih droga iz člana 300 stav 3 u vezi stava 1 Krivičnog zakonika a optuženi S. N., krivična djela:zločinačko udruživanje iz člana 401 stav 3 u vezi stava 1 Krivičnog zakonika, otmica iz člana 164 stav 4 u vezi stava 1 Krivičnog zakonika i razbojništvo iz člana 242 stav 4 u vezi stava 1 Krivičnog zakonika.<br>
<br>
Troškovi krivičnog postupka u oslobađajućem dijelu padaju na teret budžetskih sredstava suda.<br>
<div style="text-align: center;">
	&nbsp;&nbsp;&nbsp; O b r a z l o ž e n j e</div>
<br>
Optužnicom Vrhovnog državnog tužilaštva – Odjeljenje za suzbijanje organizovanog kriminala u Podgorici Kts.br.20/06 od 29.02.2008.godine, pod stavom I optuženim R.R.u i S. N. stavljeno je na teret da su na organizovan način izvršili krivična djela i to: optuženi R.R. - zločinačko udruživanje iz čl.401 st.3 u vezi st.1 Krivičnog zakonika, neovlašćena proizvodnja, držanje i stavljanje u promet opojnih droga iz čl.300 st.3 u vezi st.1 Krivičnog zakonika i krivično djelo otmica iz čl. 164. st. 4. u vezi st. 1 Krivičnog zakonika, a optuženi S. N. krivična djela: zločinačko udruživanje iz čl.401 st.3 u vezi st.1 Krivičnog zakonika, otmica iz čl.164 st.4 u vezi st.1 Krivičnog zakonika i razbojništvo iz čl.242 st.4 u vezi st.1 Krivičnog zakonika. Pod stavom II optužnom R.R. stavljeno je na teret da je izvršio krivično djelo falsifikovanje isprave iz čl.412 st.2 u vezi st.1 Krivičnog zakonika. Zastupnik optužbe je u završnoj riječi izmijenio dispozitiv optužnice pod tačkom I-2. u odnosu na optuženog R.R. kao i pravnu kvalifikaciju djela i optuženom R.R., stavio na teret da je izvršio krivično djelo otmica iz čl.164 st.4 u vezi st.2 i 1 Krivičnog zakonika. Zastupnik optužbe je u završnoj riječi odustao od optužbe i to u odnosu na optuženog S. N., zbog krivičnih djela zločinačko udruživanje iz čl.401 st.3 u vezi st.1 Krivičnog zakonika, otmica iz čl.164 st.4 u vezi st.1 Krivičnog zakonika i razbojništvo iz čl.242 st.4 u vezi st.1 Krivičnog zakonika, a u odnosu na optuženog R.R. zbog krivičnih djela zločinačko udruživanje iz čl.401 st.3 u vezi st.1 Krivičnog zakonika&nbsp; i neovlašćena proizvodnja, držanje i stavljanje u promet opojnih droga iz čl.300 st.3 u vezi st.1 Krivičnog zakonika jer nije dokazano da su izvršili krivična djela u pitanju. Konačno je zastupnik optužbe predložio da sud optuženog R.R. oglasi krivim i kazni po zakonu.<br>
<br>
Optuženi R. R. je u svojoj odbrani u prethodnom postupku u bitnom naveo da poznaje B.&nbsp; G. i B. K., dok B. I. slabije poznaje, ali zna da je isti rođak navedene dvojice. Nema nikakve veze sa planiranjem ili izvođenjem krivičnog djela otimice učenjene na štetu M. P., odnosno da bi se navodno od njegovog brata N. iznudio novac. Ne zna ko je K.J., to ime mu ništa ne znači, ali ako bi tu osobu vidio ne zna da li bi je prepoznao. M. P. i N. zna iz viđenja, a isti su drugovi B. G. preko kojeg ih je i upoznao i sa njima par puta sjedio zajedno, ali ništa više od toga. Ne zna da li je bio u Beogradu u vrijeme kada je izvršena otmica, odnosno u novembru 2005.godine. Ponovio je, da sa tom otmicom nema ništa te da to što mu se stavlja na teret nije istina. Što se tiče krivičnog djela falsifikovanje isprave izjasnio se da je&nbsp; to tačno,&nbsp; te da je prilikom njegovog hapšenja u Beogradu kod sebe imao ličnu kartu na ime R. D., a na istoj je bila njegova slika. Tu ličnu kartu mu je napravio momak iz Novog Pazara koji se zove E., a on mu je da podatke na koje ime treba da glasi lična karta i njegovu fotografiju. Inače R. D. je njegov drug i dalji rođak,&nbsp; ali isti nema nikakve veze sa tim, niti je znao da je on, na taj način, pribavio sebi tu falsifikovanu ličnu kartu na njegovo ime. Pomenutu ličnu kartu je pokazao policiji prilikom hapštenja, a prava lična karta mu je bila kući. Falsifikovanu ličnu kartu je nosio zato što je protiv njega bila raspisana potjernica.<br>
<br>
Nakon što mu je pročitan zapisnik o saslušanju J. K. od 14.03.2006.godine pojasnio je da nema nikakve veze sa krivičnim djelom otmice te da ga nikad niko nije zvao po nadimku "P.". Njeno ime mu ništa ne znači, a o događaju o kojem ista govori ne zna ništa. Takođe je naveo, da on nije ta osoba sa kojom se J. eventualno nešto dogovarala oko otmice i iznajmljivanja stana. Nikada nije čuo, niti upoznao lice V. M., P.M., V. S. i S., i K.J.. Ne zna gdje je Hilandarska ulica u Beogradu, a ništa mu ne znače imena i prezimena M.N. i P., ali da ih vidi možda bi ih prepoznao.<br>
<br>
Optuženi R. R. je na glavnom pretresu u bitnom ponovio odbranu iz prethodnog postupka, s tim što je istakao da ne zna ništa po pitanju otmice M.. Priznaje da je izvršio krivično djelo falsifikovanje isprave, odnosno da mu je neko lice iz Novog Pazara sačinilo falsifikovanu ličnu kartu. Ne zna koliko mu je novca za to dao, a to je učinio jer je protiv njega bila raspisana potjernica, zato je i kod sebe držao falsifikovanu ličnu kartu.<br>
<br>
Optuženi S. N. je u prethodnom postupku u bitnom naveo da poznaje B. G., R.R., B. I., B. K., a misli da ne poznaje K.J.. Nema pojma o tome šta priča J. K., a nikada sa I. B. nije išao ni u jedan stan. Pomenutog I. je samo jednom vidio i to kada ga je sa njim upoznao R. R.. Ne zna čime se R. bavio u Beogradu, a sjeća se da su uveče izlazili u društvu sa braćom B.. Ne zna ko su M. P. i M.N. i ni od koga nije bio angažovan za vršenje bilo kakvih krivičnih djela. Nije mogao primijetiti da&nbsp; R. i braća B. nešto tajno dogovaraju.&nbsp;&nbsp;<br>
<br>
Optuženi S. N. je na glavnom pretresu u bitnom ponovio odbranu iz prethodnog postupka, i istakao da nema veze sa otmicom izvjesnog M..<br>
<br>
Na glavnom pretresu u dokaznom postupku sud je saslušao svjedoke B.D., Š. B., M. D. i V.M., pročitao iskaze svjedoka B. D. i Š. B. sa zapisnika o glavnom pretresu od 06.10.2010.godine, pročitao zapisnike o pretresanju lica, stanova i predmeta, potvrde o privremenom oduzimanju predmeta, službene bilješke i izvještaji o vještačenju, sačinjene od strane MUP-a Srbije, Sekretarijata u Beogradu- Uprave kriminalističke policije i to: zapisnik o pretresanju lica- S. V. od 27.02.2006.godine, potvrdu o privremenom oduzimanju predmeta od S.V. od 27.02.2006.godine, izvještaje o vještačenju - vještačenje broj VE 772/06 od 27.02.2006.godine, zapisnik o pretresanju vozila marke "Zastava 101", reg. oznake RU 943-82 od 27.02.2006.godine, zapisnik o pretresanju stana i drugih prostorija P. M. od 27.02.2006.godine, potvrdu o privremenom oduzimanju predmeta od P. M. od 01.03.2006.godine, izvještaj o vještačenju - vještačenje broj VE 771/06 od 27.02.2006.godine, zapisnik o pretresanju stana i drugih prostorija V. S. od 27.02.2006.godine, potvrdu o privremenom oduzimanju predmeta od V. S. od 27.02.2006.godine, zapisnik o pretresanju lica V. M. od 27.02.2006.godine, potvrdu o privremenom oduzimanju predmeta od V.M. od 27.02.2006.godine, zapisnik o pretresanju stana i drugih prostorija B. I., od 27.02.2006.godine, potvrdu o privremenom oduzimanju predmeta od B. I. od 27.02.2006.godine, zapisnik o pretresanju lica B. G. od 28.02.2006.godine, potvrdu o privremenom oduzimanju predmeta od B. G. od 01.03.2006.godine, službenu zabilješku o kriminalističko-tehničkom pregledu lica mjesta br.Kt.100/246/2006 od 03.03.2006.godine, zapisnik o pretresanju stana i drugih prostorija Ž.G. od 02.03.2006.godine, zapisnik o vještačenju broj VE-827/06 od 03.03.2006.godine, zapisnik o prepoznavanju lica od 02.03.2006.godine, službenu bilješku o kriminalističko-tehničkom pregledu lica mjesta broj Kt.100/242/2006 od 02.03.2006.godine, službenu bilješku - zapisnik o uviđaju, broj Ku.2242/05 od 24.11.2005.godine, službenu bilješku o kriminalističko-tehničkom pregledu lica mjesta broj Ku.22442/2005 od 24.11.2005.godine, službenu bilješku o prepoznavanju lica broj 02/6-1-3 od 06.12.2005.godine, službenu bilješku o kriminalističko-tehničkom pregledu lica mjesta, Ku.br.22442/2005 od 25.11.2005.godine, dopunu službene bilješke o kriminalističko-tehničkom pregledu lica mjesta Ku.br.22442/2005 od 26.11.2005.godine, zapisnik o pretresanju lica R.R. od 27.12.2005.godine, potvrdu o privremenom oduzimanju predmeta od R.R. od 28.12.2005.godine, na saglasan predlog stranaka pročitani su: izvještaji o vještačenju - vještačenje broj VE-5240/05 od 28.12.2005.godine, izvještaj o pregledu GSM mobilnog telefonskog aparata "Soni Erikson" Z 600 IMEI 351931009586166, oduzetog od M. D., broj 02/6-6-1137/06 od 07.04.2006.godine, nalaz i mišljenje Instituta za sudsku medicinu u Beogradu O.br.149/05 od 28.02.2006.godine, potvrdu MUP-a CG - Centra bezbjednosti Podgorica, o privremenom oduzimanju predmeta od M. D., broj 47-04/08 od 06.04.2006.godine, izvršen je uvid u: fotodokumentaciju MUP-a Srbije- Službe za borbu protiv organizovanog kriminala broj Ku-4411/06 od 28.02.2006.godine, fotodokumentaciju MUP-a Srbije, Sekretarijata u Beogradu- Uprave kriminalističke policije i to: broj Kt.100/246/2006 od 03.03.2006.godine, bez broja od 02.03.2006.godine, broj Ku.222442/2005 od 24.11.2005 od 26.11.2005.godine, pročitani su izvještaji Ku.br.22442/05 od 3.5.2006.godine, izvještaj I-394/06 od 3.5.2006.godine, listinzi telefonskih razgovora za telefonski broj 644290140, za period od 1.do 27.11.2005.godine, pročitana je presuda Okružnog suda u Beogradu Kp.10/06 od 22.5.2007.godine, te iskazi osuđenih lica dati u postupku pred Okružnim sudom u Beogradu, u svim fazama postupka, i to B. I., B. G., P. M., V.S., K. J., S.V., u tom postupku oslobođene krivične odgovornosti V. S., te iskazi M. I. i B. K. dati u postupku istrage&nbsp; pred Okružnim sudom u Beogradu, kao i iskazi svjedoka oštećenih M. P. i M.N., te svjedoka Ž. G., Ć.&nbsp; S. i C.. S., dati u postupku istrage i na glavnom pretresu u postupku vođenim pred Okružnim sudom u Beogradu, pročitani su transkripti telefonskih razgovora pribavljeni od Okružnog suda u Beogradu za period od 6.11.2005.godine do 26.2.2006.godine i izvršeno prisluškivanje telefonskih razgovora&nbsp; za period od 6.11.05 do 26.2.2006.godine; pročitan je izvod iz kaznene evidencije Uprave policije PJ Podgorica broj 1-245/11-2247 od 30.5.2011.godine, za optuženog R.R., i izvod iz kaznene evidencije Uprave policije broj 1-245/11-2247 od 30.5.2011.godine, za optuženog S. N..<br>
<br>
Svjedok B. D. u svom iskazu je u bitnom naveo da ne poznaje ni R.R. ni S. N., niti bilo koje drugo lice koje se pominje u ovom postupku, a što je bio upoznat kod davanja izjave pred Okružnim sudom u Beogradu, izuzev V. M.. Poznaje Š. B., komšija mu je, mada nikada nijesu bilo kakav posao zajedno radili, a M. D. ne poznaje.<br>
<br>
Svjedok Š. B. je u svom iskazu u bitnom naveo da R.R. poznaje iz viđenja, a nešto bolje poznaje S. N., odnosno radio je u njegovom lokalu u Zeti. O ovome o čemu je upitan ništa ne zna. Sjeća se da je prije moguće 5 godina davao izjavu u policiji, i da je tom prilikom upitan oko nekog telefona, koji je dao S. N., a on njemu drugi, kada su napravili zamjenu, i tada mu je policija taj telefon oduzela. Istakao je i to, da su prilikom zamjene telefona, samo zamijenili telefonske aparate, ali ne i&nbsp; kartice. Koliko se sjeća telefon koji je njemu dao S. N. je bio marke „Soni erikson“, a telefon koji je on dao S. je bio moguće „Nokia“, ali nijese siguran.<br>
<br>
Svjedok M. D. je u svom iskazu u bitnom naveo da je jednom bio pozvan u policiju u vezi mobilnog telefona i&nbsp; da mu je policija taj telefon oduzela. To je bio telefon marke "Samsung", i tom prilikom mu je izdata potvrda, a taj telefon mu nije vraćen. Telefon koji mu je policija oduzela zamijenio je sa Š. B., dajući mu njegov telefon, a ne sjeća se da li je taj telefon koji je dao Š. bio marke "Samsung" ili "Nokia". U telefon koji mu je dao, koristio je karticu sa brojem 069-473-843. Karticu mu nije dao, a taj broj sada ne koristi.<br>
&nbsp;<br>
Svjedok V.M. u svom iskazu je u bitnom naveo da je u postupku pred sudom u Beogradu u kojem postupku je i osuđen i sada izdržava kaznu zatvora u Spužu po toj presudi, priznao da je prenio dvije torbe, odnosno prevezao dvije torbe od Podgorice do Beograda u kojima se nalazila “trava”. Objasnio je da je više puta prevozio uz robu koju je utovario na teretno vozilo sa kojim je upravljao, pa i u hladnjači koja je bila vlasništvo B. D., i drugu robu u manjoj količini na zahtjev određenih lica koja nije poznavao samo da im učini uslugu da taj prevoz izvrši do Beograda, a to je radio uz naknadu, a nekada i džabe.U tom periodu koristio je mobilne telefone broja 067, crnogorskog operatera, 063, operatera Republike Srbije, nije koristio broj 064, operatera Republike Srbije. R.R. i S. N. je prvi put vidio u Zatvoru u Spužu, nikada ih prije nije vidio, niti sa njima komunicirao niti lično, niti preko telefona.<br>
<br>
Iz službene bilješke o kriminalističko-tehničkom pregledu lica mjesta, Ku.br.22442/2005 od 24.11.2005.godine i uvidom u fotodokumentaciju, proizilazi da je je izvršen pregled i fotograsifanje stana u vezi prijavljene otmice u ulici Hilandarskoj broj 38. u Beogradu i tom prilikom zatečeni su sledeći tragovi: komad najvjerovatnije od hiruške rukavice, zatečen je na stolu u dnevnom boravku, usisivač ''progres'' sa isječenim strujnim kablom, telefonska instalacija (dvožilna žica) bez telefonske utičnice, zgužvano parče široke lepljive trake, braon boje, sa zalijepljenim komadom hiruške rukavice, kotur široke lepljive trake, tri isječena komada kanapa, najvjerovatnije od unutrašnje prozorske roletne i dr.<br>
<br>
Iz zapisnika o pretresanju lica R.R. od 27.12.2005.godine, proizilazi da je su od optuženog oduzeti sledeći predmeti i to: jedna lična karta reg. broja 92630 na ime R. D., a na kojoj se nalazi slika R.R. pronađena u novčaniku imenovanog, jedan mobilni telefon marke ''Samsung'' model sgh-x640 imei 357978/00/430637/5 sa pripadajućom karticom ''Telekom Srbija'' broj 064/431-2841 pronađen u džepu imenovanog, jedna kartica za mobilni telefon ''Telekom Srbija'' broj 064/421-1256 pronađena u novčaniku imenovanog, 2970,00€ pronađenih u džepu imenovanog i 7000,00 dinara pronađenih u džepu pantalona istog.<br>
<br>
Iz izvještaja o vještačenju - vještačenje broj VE - 5240/05 od 28.12.2005.godine,&nbsp; proizilazi da se obrazac lične karte ser.br. CG 00185089 na ime R. D. razlikuje od originalnog obrasca: po kvalitetu papira, boja obrasca je&nbsp; različita od boje originala(u nijansi), vodeni žig je imitiran, pod UV-svijetlom fluoresciraju imitirani- ucrtani zaštitni končići i kvalitet štampe je lošiji nego kod originalnog obrasca, pa je na osnovu iznijetog u nalazu dato mišljenje da je lična karta ser. broj CG 00185089 na ime R. D. falsifikovana - na način što je obrazac iste falsifikovan. Ovaj nalaz vještaka sud je prihvatio kao dat saglasno pravilima struke i nauke i na osnovu istog utvrdio da je predmetna lična karta falsifikat.&nbsp;<br>
<br>
Iz potvrde o privremenom oduzimanju predmeta od R.R. od 28.12.2005.godine, proizilazi da je od istog oduzeta jedna lična karta reg.broj 92630 na ime R. D., a sa slikom R.R..<br>
<br>
Pravnosnažnom presudom Okružnog suda u Beogradu - Posebno odjeljenje Kp.10/06 od 22.5.2007.godine, optuženi M.N., B.G., V. M., P. M., V. S., K.J. i S. V. oglašeni su krivim i to: pod stavom I, optuženi M.N., V. M., P. M. i V. S. zbog krivičnog djela neovlašćena proizvodnja, držanje i stavljanje u promet opojnih droga iz čl.246 st.2 u vezi st.1 KZ-a; pod stavom II optuženi B.G., M.N. I K.J., zbog krivičnog djela otmica iz čl.134 st.2 u vezi st.1 KZ-a; pod stavom III optuženi S.V. zbog krivičnog djela neovlašćena proizvodnja, držanje i stavljanje u promet opojnih droga iz čl.246 st.1 KZ-a; a pod&nbsp; stavom IV optuženi P.M. zbog krivičnog djela nedozvoljeno držanje oružja i eksplozivnih materija iz čl.348 st.1 KZ-a; i osuđeni i to: optuženi M.N. na jedinstvenu kaznu zatvora u trajanju od 5 godine, optuženi B.G. na kaznu zatvora u trajanju od 4 godine, optuženi V.M. i V.S. na kaznu zatvora u trajanju od 3 godine, optuženi P. M. na jedinstvenu kaznu zatvora u trajanju od 3 godine i 4 mjeseca, optužena K.J. na kaznu zatvora u trajanju od 1 godine i 6 mjeseci, i optuženi S. V. na kaznu zatvora u trajanju od 1 godine. Pod stavom V optuženi B.G. je na osnovu čl.355 st.3 ZKP-a, oslobođen od optužbe, da je izvršio krivično djelo neovlašćena proizvodnja, držanje i stavljanje u promet opojnih droga iz čl.246 st.2 u vezi st.1 KZ-a, a pod stavom VI optužena V. S. je na osnovu čl.355 st.3 ZKP-a, oslobođena od optužbe da je izvršola krivično djelo neovlašćena proizvodnja, držanje i stavljanje u promet opojnih droga pomaganjem iz čl.246 st.1 u vezi čl.35 KZ-a.&nbsp;&nbsp;&nbsp;<br>
<br>
Sud je na glavnom pretresu, a u smislu člana 356 stav 1 tačka 1 Zakonika o krivičnom postupku pročitao iskaze&nbsp; osuđenih lica pred Okružnim sudom u Beogradu- Posebnim odjeljenjem u predmetu KP.br.10/06, te iskaze već saslušanih svjedoka u tom postupku i&nbsp; nalaz i mišljenje vještaka grafološke struke.<br>
<br>
Osuđeni M.N., se u istrazi branio ćutanjem.&nbsp; U svojoj odbrani iznijetoj na glavnom pretresu je naveo da lice po imenu R.R., poznaje površno, da ne zna čime se bavi i da sa njim nikada nije pričao o poslu. Negirao je izvršenje krivičnog djela otmice koje mu je stavljeno na teret i objasnio da je u stvari, kritičnom prilikom on bio žrtva. Braću M.- P. i N. poznaje dugo. Njih dvojica se bave poljoprivredom, sa njima se družio, često su zajedno izlazili, vidjali su se dva puta nedeljno, a isti&nbsp; su poznavali i G. B.. J. K. poznaje površno, ista se bavila prodajom ukradenih parfema, a M. nije upoznao sa njom i nikada sa njom nijesu izašli zajedno. U vezi krivičnog djela otmice koja se&nbsp; dogodila 2005. godine, naveo je i to da ga je te večeri pozvao M. P. i rekao mu da treba da se vidi sa izvjesnom M. i pozvao ga da podje sa njim. Pristao je i zajedno sa P.M. otišao u stan gdje je trebala da bude ta djevojka i njena drugarica. Bilo je veče, izmedju 19:00 i 21:00 čas, vrata stana im je otvorila plava djevojka, koja je stajala u sjenci, u mraku, pošto su roletne bile navučene na prozorima. Tek što su ušli u stan, napalo ih je nekoliko momaka&nbsp; u “fantomkama”, njih četvorica, petorica. Vezali su ih, a na glavu su im stavili kape koje su obavili selotejp – trakom. Bile su im vezane i ruke i noge i postavili su ih na krevet u ležećem položaju. U tom stanu su bili do sjutradan do 12:00 – 13:00 časova. Sjeća se da je bio upaljen televizor i da su ta lica koja su bila u stanu medjusobno šaputali. U vezi njihove komunikacije sa ovim licima koji su ih oteli, objasnio je, da su oni u početku tražili od M. P. da im da telefon njegovog brata, što je isti i učinio, nakon čega su počeli da ih udaraju&nbsp; govoreći da je broj pogrešan. Okrivljeni navodi i da je vidjevši šta se dešava shvatio da je u opasnosti i samoinicijativno dao broj telefona G. B.. Poslije im je i M. P. dao neki broj telefona. Dalje ne zna šta se dešavalo, pošto je bio vezan i sa povezom oko očiju. Sva lica koja su bila tu su kasnije napustila stan i nakon što su otišli iz stana, M. P. se sam oslobodio, a zatim odvezao i njega. Zvali su policiju&nbsp; napustili stan i izašli ispred zgrade. Pozvali su N. M. telefonom koji su pozajmili od nekog prolaznika, a kasnije su otišli u Urgentni centar. U vezi navedenog dogadjaja objasnio je i to da je naglasak ovih lica koja su ih napala bio bosanski ili crnogorski. Nikome nije vidio lik jer su svi imali “fantomke”. Kasnije kada je sa M. P. pričao o dogadjaju i ko je to mogao da im namjesti, sjetili su se nekih djevojaka koje su upoznali u klubu “BOM”, tri četiri mjeseca prije kritičnog dogadjaja. Medjutim, isti su često upoznavali različite djevojke, tako da ne može i svih da se sjeti, a uvijek bi odlazili ako bi ih bilo koja djevojka pozvala, bilo gdje.<br>
&nbsp;&nbsp;&nbsp;&nbsp;<br>
Osuđeni&nbsp; B.G. je u svojoj odbrani iznijetoj na glavnom pretresu negirao izvršenje krivičnog djela otmice, koja mu je stavljena na teret. Objasnio je da od okrivljenih poznaje I. B. kome je stric. I. je došao kod njega u Beograd i jedno vrijeme su zajedno radili. Poznaje V. S.i S., kao i K. J.. Površno poznaje R.R. zvanog “P.” i S. N. kao i R. M. zvanog “C.”. U vezi braće P. (koga su zvali “P.”) i N. M. naveo je da ih veoma dobro poznaje i to&nbsp; naročito N. M. sa kojim se družio i izlazio. R. R. poznaje kao “P.” jer je bio P.tim njegovog druga “C.” i sa njim se povremeno družio. On je jedno vrijeme i živio sa njegovim bratom K.. Povodom izvršenja krivičnog djela otmice, koje mu je stavljeno na teret objasnio je da poznaje J. K. i da su se upoznali prije desetak godina u kafiću “Medžik” na Senjaku gdje je ista radila kao konobarica. Nakon toga se dugo družio sa njom, a jednom prilikom su bili zajedno na jednom splavu, on, J. i njena drugarica D., a misli da je tom prilikom sa njim bio i njegov kum O.Č.. IzN. su naišli P. i N. M.. Nije siguran da li je tada sa njima bio i I. B.. Pošto je N. ranije često insistirao na tome da upozna tu J. drugaricu, pretpostavlja da su ih pratili da bi došli na taj splav jer su im i oni kroz šalu rekli “ ne možeš da pobjegneš od nas”. Pojasnio je i to da je on tada pred njima rekao da M. imaju “puno love”, ali samo iz razloga da bi im pomogao, jer su J. i njene drugarice voljele samo takve momke, a ne iz razloga da bi nekome namjestio otmicu.&nbsp; Uostalom kako je i naveo&nbsp; on je zapravo smatrao da M. i nemaju para jer su neprekidno bili u dugovima i kreditima. Da li su se oni poslije vidjali sa J. K. to ne zna, ali misli da su išli kod nje da kupuju parfene pošto se ona tada tim bavila. Naveo je i to da je jednom prilikom neposredno prije kritičnog dogadjaja, zamolio J. K. da za N. M.a nadje i iznajmi stan. N. mu je rekao da nema vremena i da on završi taj posao oko iznajmljivanja. Ovaj stan je N. bio potreban jer je predhodno prodao svoj stan da bi vratio dugove i da se zamjerio nekoj kriminalnoj grupi ljudi zbog toga što im je “pogrešno tipovao razbojništvo”, odnosno zbog toga što ih je angažovao za vršenje tog krivičnog djela. Po njegovom mišljenju, taj stan je N. bio potreban da bi upravo on nekoga oteo. Sjeća se da je jednom prilikom J. K. pred njim zvala nekog sa fiksnog broja telefona u vezi iznajmljivanja, a vjeruje da je i išla i gledala neke stanove u tom periodu. Medjutim , kako je problem izmedju N. i tih ljudi izgladjen i pošto je N. objelodanio zbog čega mu je stan bio potreban, od ovog iznajmljivanja se odustalo. Tada je rekao J. K. da prekine sa traženjem stana.<br>
<br>
Te večeri, kada se desila otmica, dok je igrao karte sa N. M., zazvonio mu je telefon i on je počeo priču sa nepoznatim licem. To lice je reklo da je N. brat kod njih, da će biti ubijen i da treba da im daju novac. Tražili su milion eura za njegov otkup. On je tu priču prenio N., a N. nije znao šta da radi i onda su počeli da pričaju i pretpostavljaju ko bi to mogao biti i zbog čega. Na početku su mislili da je otet samo P., ali su ubrzo kontaktirali i I. rodjake koje su rekli da je I. izašao prije dva sata. Pošto se P. dosta družio sa I., pretpostavili su da su njih dvojica zajedno oteti. Zaključili su u razgovoru da ne mogu da skupe taj novac, jer zajedno ne mogu da skupe ni&nbsp; 30-40 hiljada, pa je predložio N. da prijavi ovaj slučaj policiji, jer će policija locirati telefon i pozive. Napravili su dogovor, kontaktirali su advokata S. S. jer su znali da je on povezan sa policijom, i još neke ljude iz “BIA”. Na njegovo insistiranje N. je sjutra ujutru otišao u policiju i prijavio otmicu. Dalje je naveo da je kasnije ponovo pozvan od tih lica – otmičara koji su smanjili cijenu otkupa, ali ne može precizno da se sjeti na koliko, i objašnjavao im je u tom razgovoru da su pogriješili da ti momci nemaju novca, te da će se on osvetiti njima ako se I. nešto desi. Tog dana, popodne,&nbsp; su pušteni P. i I. nakon čega su se svi zajedno okupili. P. i I. su pričali kako je bilo tamo, ko je bio, rekli su i da je u tom stanu bila i jedna plava djevojka. I. nije mnogo pričao jer je bio iscrpljen, snužden i ni do čega mu nije bilo. Istakao je i to, da I. B. nije mogao da odglumi ovakvu stvar, ovaj dogadjaj, jer ga on poznaje u duši i siguran je da I. nije toliko pametan za tako nešto. Sa J. K. se vidjao u narednom periodu, ali o ovom dogadjaju – otmici sa njom nije pričao, smatrajući to nepotrebnim.&nbsp;&nbsp;<br>
&nbsp;&nbsp;&nbsp;&nbsp;&nbsp;<br>
Osuđena K.J. je u svojoj odbrani iznijetoj na glavnom pretresu pred Okružnim sudom u Beogradu u potpunosti priznala izvršenje krivičnog djela koje joj je stavljeno na teret. Navela je da poznaje B. I., B. G., B. K., R. R. "P." i S.V.. G. B.&nbsp;&nbsp; je upoznala u kafiću gdje je radila 2000. godine, kao i dosta njegovih prijatelja jer su se u tom periodu intezivno družili, a sa istim je bila i u kraćoj vezi. Tokom juna - jula mjeseca 2005. godine su ponovo uspostavili kontakt. Od tada su ponovo počeli da se druže pa je tada upoznala njegovu braću K. i I. kao i njegovog druga "P.". Što se tiče otmice objasnila je da su iza njene organizacije stajali B.G. i R. R. "P." kao i I. B.. Početkom novembra mjeseca 2005. godine G. ili "P." su je pitali da li može da iznajmi jedan stan za nekog njihovog druga koji ima probleme u Crnoj Gori. Bitno je bilo da prilikom iznajmljivanja stana ne ostavlja svoju ličnu kartu ni podatke i da to lice u tom stanu može da ostane mjesec dana ili duže. Nakon što je pristala isti su joj rekli da će za to da joj plate 200 eura, kao i ostale troškove oko telefona i taksija. Stan je iznajmila kod djevojke koja se zove S. u Hilandarskoj ulici, misli da se radilo o broju 38 na drugom spratu. Nakon iznajmljivanja odvela je R. da vidi stan. Malo prije nego što će se sve destiti u vezi otmice saznala je u koju svrhu je stan iznajmljen i šta je cilj svega toga jer su je G. i "P." pitali da li ona ima neke drugarice da se upoznaju sa P. M. koga su zvali "P." i sa I. B., a rečeno joj je da može da zaradi još 1.000,00 eura tako što će navući "P." da dodje u taj stan. Njihova prva priča je bila da se "P." zamjerio sa nekim momkom, te da će to biti razlog otmice, a kasnije više nije bilo te priče već se govorilo o tome da će "P." oteti zbog novca koji bi tom prilikom trebalo da bude iznudjen od njegovog brata, jer su M. momci koji imaju mnogo novca, puno troše na drogu, prostitutke i druge stvari. Nije joj poznato o kojoj se svoti novca radilo. Objasnila je, da je tada znala da u ovom planu učestvuju i G. B. i R. R. - "P.". Takodje "P." joj je rekao da i I. B. zna za ovaj plan i da će i on biti u stanu prilikom otmice, a rekao joj da se ne plaši, jer to nije ništa strašno. "P." joj je dao telefon P. M. i rekao joj da ga pozove, da priča sa njim, da ga opusti i zakaže mu da dodje u stan oko 19:00-20:00 časova uveče kritičnog dana. Ona je to učinila i predstavila mu se pod lažnim imenom, kao djevojka sa kojom se on upoznao navodno u kafiću "Bomba". Pošto je bilo bitno da i I. B. bude sa njim odnosno da zajedno dodju u taj stan, ona ga je pitala da li može da povede i svog druga, s tim što nije pominjala Ivičino ime, već je rekla da sa njim podje i onaj "ćelavi dečko". I. je trebalo da se upozna navodno sa njenom drugaricom ili sestrom, ne može precizno da se sjeti šta je tad rekla. Sa P. - "P." čula se dva puta u vezi ovog dogovora i dala mu je adresu stana. Dvadeset minuta - pola sata ranije prije nego što će P. M. i I. doći u stan, u stan su došla 4 mladića sa oružjem - pištoljima, što sigurno zna jer je čula repetiranje pištolja u drugoj sobi gdje su oni sjedjeli. "P." im je donio selotejp, ali nije ulazio u stan, već je bio ispred zgrade i neki od ovih momaka je sišao da uzme taj selotejp. Ona tada nije vidjela "P." jer je ostala gore u stanu, ali zna da je on dolazio jer se neko od ovih momaka prethodno bio čuo sa njim baš u vezi tog selotejpa koji su zaboravili. Ona se nije izN.ila kada su ovi&nbsp; momci došli u stan, jer joj je bilo rečeno da će neko biti u stanu. To je predhodno rekao “P.” ili G.. Objasnila je da se sa ovim momcima tom prilikom nije upoznala, jer je jedan od njih rekao da “nema upoznavanja” i da je “nebitno kako se ko zove”. Ona je osjetila da su i oni bili nervozni, po njihovim reakcijama i ponašanju, ali nije čula njihove konkretne dogovore i razgovore jer su bili u drugoj sobi. Prije ulaska P. M. i I. B. u stan, isti su pozvonili na vrata, ona je bila u kuhinji, a jedan momak je bio blizu nje. Ubrzo, dvojica od njih su otišla blizu tih vrata,&nbsp; a jedan je stajao kod vrata gdje je ulaz. Nakon što su čuli zvono rekla je da sačekaju da se obuče, a onda im je rekla da udju. Tada su ušli, prvo I. B. pa onda P. M., ova četvorica momaka su skočili na njih, a iste sekunde ona je izašla iz stana. Vidjela je samo da su isti skočili na njih, čula je par udaraca i odmah je zatim izašla. Ne može da se izjasni da li su ih vezali, niti gdje su im stavljali selojtep, jer to nije vidjela. Čula je samo repetiranje pištolja. Nakon ovog dogadjaja odmah je otišla svojoj kući, a onda kod drugarice D., kojoj ništa nije pričala o ovom dogadjaju, a kod koje je ostala cijeli dan. Sjutra dan je zvao “P.” da mu vrati telefon koji joj je dao. Sa njim se našla u tržnom centru “Piramida”, vratila mu je telefon, a on je pitao da li je zvala još nekog na šta mu je ona odgovorila da nije. Rekao joj je i da je došlo do nekih problema i nakon ovog njihovog razgovora više ga nije vidjela. Sa G. B. se vidjela poslije ovog dogadjaja, misli da je bilo sjutra dan. Našli su se kod muzeja “25 maj”, a on joj je rekao da isključi mobilne telefone, da je došlo do problema, da je P. baba prijavila otmicu i u slučaju da je neko pita o ovome da kaže da to nije tako, i da ovaj dogadjaj ne može da se otkrije. Ista mu nije tražila dogovoreni novac za ovaj posao. Sa I. se kasnije srijetala slučajno i nikada nije pričala o ovom dogadjaju.<br>
<br>
U istrazi je takodje navela da je imala utisak da su ova četvorica momaka koji su došli u stan bili crnogorci, a to je zaključila po naglasku i govoru. Objasnila je da je od tada prošlo dosta vremena i da se više dobro i ne sjeća, ali da za jednog od njih misli da je imao crnogorski ili pazarski akcenat. U vrijeme kada se družila sa B.G. , I. i “P.”, cijelim tim društvom, nije znala čime se isti bave, šta rade i od čega žive, znala je samo da nijesu narkomani ni alkoholičari, a nikad ih nije pitala kako zaradjuju novac. Objasnila je i to da je bilo dana kada je vidjela da nemaju novca, a i nikada se nijesu isticali sa novcem u odnosu na druge. U istrazi je takodje navela, da dok je boravila u stanu svo vrijeme je imala rukavice, šal i kapu iz razloga da nebi ostavljala otiske po stanu, a iste noći je sve ove stvari zajedno sa perikom bacila u kontenjer, a nešto od stvari je bacila i ispred zgrada kada je izašla. Poslije ovog dogadjaja nije joj je rečeno od strane G. ili “P.” da li su dobili novac ili ne, pa kako joj je rečeno da nije išlo po planu zaključila je da novac od otmice nijesu dobili.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
Svjedok oštećeni M. P. je izjašnjavajući se o otmici koja se desila dana 23.11.2005 godine, izjavio, da je dva dana prije kritičnog dogadjaja dobio poruku sa nepoznatog telefonskog broja, od djevojke koju je nekoliko dana prije upoznao. Dogovorili su se da se vide, s tim što je ona predložila da on dogdje na piće kod nje u stan i da sa sobom dovede druga ili brata koji je ranije sa njim bio u kafiću. Nakon tog razgovora, isti je odmah pozvao I. i prenio mu ovaj razgovor, a I. mu je rekao da ga pozove da zajedno idu kod tih djevojaka. Sa I. se našao negdje oko 19,00 časova i krenuli su kolima prema Hilandarskoj ulici. Bila mu je nepoznata i sumnjiva adresa, jer su djevojke koje je upoznao u kafiću navodno stanovale u naselju Meljaković, ali je pretpostavljao da one nijesu govorile istinu.<br>
<br>
Tada su došli u Hilandarsku ulicu, popeli se stepenicama do stana i I. je prvi ušao u stan, a on za njim. Unutra je bio malo veći hol – hodnik gdje je bilo prigušeno svijetlo. Osvjetljenje je bilo veoma slabo, a u ćošku iza vrata, stajala je djevojka koja je imala plavu kosu i rekla im da joj je sestra u kupatilo i da udju. Čim su ušli u taj hodnik, više lica, oko 5-6, su u tom trenutku, oborili i njega i I.. Prvo su vezali I., a nakon toga i njega. Tom prilikom&nbsp; je osjetio da mu je jedno od tih lica na glavu prislonilo cijev pištolja. Stavili su mu crnu kapu na glavu i preko očiju, a ruke i noge su mu vezali selojtep trakom, nakon čega su ga odnijelu u drugu sobu i stavili na krevet. Nakon toga stavili su mu selojtep traku preko&nbsp; te kape i očiju, a nekim kablom su mu vezali ruke i noge. Iz džepova su mu izvadili sve stvari, dva telefona, ključeve od automobila i neke lične stvari koje su mu bile u džepu, pa je pretpostavio da se radi o pljački. I. ih je u tom momentu pitao u čemu je problem i šta se dešava, a oni su mu rekli da ćuti i neko od njih ga jedanput ili dvaput udario. I. su pitali gdje mu je pištolj, obzirom da su mislili da je isti obezbjedjenje, na šta je P. odgovorio da I. nije obezbjedjenje, da mu je drug i da su zajedno došli. U momentu kada su ga stavili na krevet, jedan od tih lica koji su bili u stanu mu je tražio broj telefona njegovog brata N.. Namjerno je dao pogrešan broj telefona, da bi mu ovo lice poslije par trenutaka reklo da laže, stavio mu je ruku na usta i jedanput ga udario. Nakon ovoga, dao je pravi broj telefona N. M.. Od I. su tražili da im on da broj nekog njemu bliskog lica. I. im je dao broj telefona G. B.&nbsp; Kada su dobili brojeve telefona, više ih nijesu dirali, niti maltretirali. Nije čuo šta su ta lica u toku noći razgovarala, a ujutru je čuo kada su oni ponovo razgovarali telefonom i kada su rekli da nijesu spremni, ali da će za pola minuta izaći. Nakon ovoga skinuli su mu kapu preko glave i stavili mu peškir preko očiju, nakon čega su napustili stan. Poslije odredjenog vremena uspio je da se odveže. Pošto je odvezao i oslobodio I. B. izašli su iz stana i iz zgrade. Čim su izašli napolje vidio je da automobil kojim su došli nije bio parkiran na mjestu gdje su ga ostavili, pa je zaključio da su ga ova lica vjerovatno odvezla. Od prolaznika su tražili mobilni telefon i poslali poruku N. da se javi. N. M. se odmah javio i rekao da sačekaju 5 – 10 minuta, nakon čega su došli pripadnici službe za organizovani krminial i odvezli ih u urgentni centar na pregled. Dodao je i to da je čuo da jedan od napadača ima crnogorski akcenat, a drugi hercegovački ili bosanski. Nakon kritičnog dogadjaja sa I. B. se vidjao često, isto kao i ranije, a sa G. B. se nakon toga vidio možda jedanput ili dva puta, ali to objašnjava time, što se on i ranije nije intezivno družio sa G.. Da se njima dvojici (I. i G.) stavlja na teret izvršenje krivičng djela otmice, saznao je od policije par dana nakon njihovog hapšenja.&nbsp;&nbsp;&nbsp;&nbsp;<br>
<br>
Svjedok oštećeni M.N., je u svom izjašnjenju naveo da su se I. i G. B. bavili trgovinom vozila i prodajom gardarobe, da su držali kafić u Mirijevu, a da je G. imao i mjenjačnicu u Novom Sadu. On je od G. povremeno pozajmljivao novac kao i G. od njega i ove pozajmice su uredno jedan drugom vraćali. Veče uoči otmice bio je u stanu kod B. K.. Tu je bio prisutan i G. B..U jednom trenutku je zazvonio telefon G., i isti se javio. G. mu je poslije tog razgovora prenio da je to lice pitalo gdje je N. i zašto se ne javlja. Nakon toga zazvonio mu je telefon, javio se na poziv i nepoznato lice mu je u tom razgovoru saopštilo da mu je brat P. otet, i da za 48h pripremi 1.000.000,00€ za njegov otkup, kao i da otmicu ne prijavljuje policiji jer će u tom slučaju likvidirati njegovog brata. Objasnio je da je odmah pokušao da stupi u kontakt sa svojim bratom P. M. ali su oba njegova telefona bila isključena. Kako se ranije čuo sa P., koji mu je rekao da toga dana treba da se nađe sa I. u gradu, G. i on su odmah pozvali I., čiji je telefon takođe bio isključen. Više puta u narednih 2 sata su pokušavali da ih dobiju, ali nijesu uspjeli i tada su zaključili da je poziv bio vjerodostojan, istinit i da su njih dvojica zajedno. On i G. su se dogovorili da će sačekati do jutra da ne uznemiravaju porodice, ali su, na G. predlog, otišli kod prijatelja, a nakon toga i kod advokata, koji ih je savjetovao da sačekaju jutro.<br>
<br>
Sledećeg dana, 24.11.2005. godine ujutro negdje oko 07:00-07:30h primio je drugi poziv. Iako je telefonski broj na displeju bio prikriven on je prepoznao glas osobe sa kojom je razgovarao prethodne večeri. Tada je cijena otkupa smanjena na 200.000,00€ a vrijeme predaje skraćeno na 17:00h istog dana. Ponovo se čuo sa G. B. i dogovorili su se da stvar prijave policiji. M.N. je zatim otišao u Upravu za organizovni kriminal i obavijesio ih i o jednom i o drugom pozivu i prijavio otmicu. Istog dana oko 11:00-11:30h imao je i treći poziv, kada ga je isto lice upozorilo da će mu brat biti likvidiran ukoliko do 17,00h tog dana ne donese novac. On se tada već nalazio u policiji gdje ga je zatekao taj treći poziv. Negdje oko 14-15,00h tog dana, javio mu se brat P. M. koji mu je tom prilikom rekao da su I. i on uspjeli da pobjegnu. Nakon toga su policajci P. M. i I. B. pronašli u Hilandarskoj ulici.&nbsp;<br>
<br>
Svjedok Ć.&nbsp; S. je u svom iskazu datom na zapisniku pred istražnim sudijom Posebnog odjeljenja Okružnog suda u Beogradu u bitnom navela da je u novembru mjesecu 2005.godine u časopisu "Halo oglasi" dala oglas da izdaje stan u Hilandarskoj ulici br.38, na trećem spratu površine 40m2. Sjeća se da je bio petak ili subota kada se na telefon iz oglasa javila djevojka koja je izrazila želju da taj stan zakupi, a misli da se predstavila kao "M.". Nekoliko puta je zvala i insistirala da se toga dana vide i da pogleda stan. Kako je tog dana radila do kasno našli su se uveče oko 23:00 ili 24:00 časa. Sa njom je bila i njena drugarica S.C.. Kada je došla u taj stan ta djevojka koja se tada predstavila kao M., puno je pričala i jednostavno je uhvatila na "frku" da joj izda stan. Tražila je mjesečnu kiriju u iznosu od 300,00€ a M. je predlagala da se snizi na 280,00€ ili tako nešto. U jednom momentu joj je čak nudila 1.000,00€ ali taj novac nije pokazivala uz objašnjenje da želi da plati nekoliko mjeseci unaprijed, a kao razlog zbog čega iznajmljuje stan rekla je da se razvela od muža i da hoće da se obezbijedi unaprijed za neko vrijeme. Sjeća se da je rekla da radi u Agenciji za manekenke i da joj je radno mjesto negdje u blizini. Na kraju su se dogovorile tako što joj je ona dala 200,00€ što je bila kirija za taj dio mjeseca a dalji dogovor je bio da do I-og sačine ugovor te da srede još neke sitnice. Iste večeri toj navodnoj M. je dala ključeve od stana, a sve se to odigralo u roku od pola sata. Pojasnila je i to da je predlagala da joj ne daje te večeri ključeve dok ne sredi sve što je potrebno, ali je ‘’M.’’ insistirala da dobije ključeve pa je ključeve i dala. Nije joj tražila nikakvu ličnu ispravu već je sve ovo bilo na povjerenje, a čak su i dogovorile da će se vidjeti sjutra dan. Pomenuta M. joj je dala njen broj mobilnog telefona koji je ukucala u svoj mobilni a ona joj je dala njen broj telefona. Misli da je bio utorak tada je M. zvala mnogo puta. Toga dana je radila, a ista je zapitkivala gdje je šta radi i nudila je da se nađu negdje u gradu da joj da još 100,00€. Pitala je zašto da joj to daje kada joj je dala novac za korišćenje stana do I-og u mjesecu, a ona je to obrazlagala time da ne želi da joj ostane dužna. Bila je zauzeta i rekla M. da ne može da se vidi sa njom i sjeća se da je ista poslednji put zvala popodne negdje oko 16:00-17:00 časova. Ne može tačno da se sjeti koji je to bio dan, možda srijeda, ali sjutradan u odnosu na poslednji razgovor sa M. su došli policajci da razgovaraju sa njom. Kada je otišla u Hilandarsku, stan je bio otključan, a vidjela je da su ključevi koje je dala toj M. bili u bravi sa unutrašnje strane. U stanu je bila katastrofa u dnevnoj sobi je bilo sve ispreturano, svi kablovi su bili odsječeni, a bilo je i gajtana i selotejp traka, dok je na luster kuglama bilo neko platno od draperija ili tome slično.<br>
<br>
Svjedok C.S., je u svom iskazu pred istražnim sudijom u bitnom navela da je te večeri bila sa S. kada ju je oko 22 časa pozvala na mobilni telefon izvjesna ‘’M.’’ koja se javila na oglas za izdavanje stana u Hilandarskoj br. 38. Bila je u tom stanu sa S. kada je došla ta M. koja je sa S. razgovarala oko zakupnine stana. Sjeća se da je S. izdavala stan za 300,00€ ali zna da je bilo riječi da M. za nekoliko mjeseci unaprijed da kiriju u iznosu od 250,00€, ali nezna koliko je te večeri M. dala S.. M. se zadržala u stanu oko 15 - 20 minuta, a pričala je neku priču u smislu da je otišla od muža da joj je hitno potrebno da se useli i S. joj je te večeri dala ključeve. Sve tri su izašle iz stana i rastale se ispred zgrade.<br>
<br>
U izvodu iz KE Uprave policije PJ Podgorica broj 11-245/11-2247 od 30.5.2011.godine, se konstatuje da je optuženi R.R. ranije osuđivan presudom Okružnog suda u Nišu K.br.88/03 od 10.10.2003.godine zbog krivičnog djela iz čl.245 st.1 KZRS, na kaznu zatvora u trajanju od 5 godine i presudom Osnovnog suda u Podgorici K.br. 7176/02 od 16.10.2003.godine zbog krivičnog djela iz čl.33 st.1 Zakona o oružju i municiji RS, na kaznu zatvora u trajnju od 2 mjeseca, uslovno na 1 godinu.<br>
<br>
Na osnovu rezultata cjelokupnog dokaznog postupka, ovaj sud je nesumnjivo utvrdio, da su se u radnjama optuženog R.R. ostvarila sva bitna obilježja bića krivičnog djela otmica iz čl.164 st.4 u vezi st.2 i 1 Krivičnog zakonika.<br>
<br>
Naime, činjenice da je oštećeni M. P. pozvan od strane djevojke koja se predstavila kao osoba sa kojom se prethodno upoznao u kafiću da zajedno dodje sa svojim drugom u Hiladarsku ulicu, te da je on zajedno sa B. I. došao te večeri, da su odmah po dolasku napadnuti u stanu, uz pomoć pištolja te vezani selojtep trakama i kablovima i onemogućeni u bilo kakvom kretanju i on i okrivljeni M.N. od strane više lica, te bačeni na krevete, a da su im stavljene kape i selojtep trake preko glave i očiju, te da su nekoliko lica bili u stanu te cijele noći, a ujutru ta lica napustila stan, nakon čega su se njih dvojicu oslobodili, nesporni su jer ih na isti način opisuju i objašnjavaju i oštećeni M. P. i osuđeni M.N. koji su bili prisutni. Nesporno je to da su njih dvojica na zahtjev napadača dali brojeve telefona – M. P. svog brata N., a M.N. svog rodjaka B. G..<br>
<br>
Za vrijeme njihovog zadržavanja u stanu brat oštećenog P.- N. M. je bio pozvan telefonom nekoliko puta sa nezpoznatog broja. Prvo mu je rečeno da je njegov brat P. otet i traženo je da u roku od 48 sati pripremi milion eura za njegov otkup uz prijetnju da ne prijavljuje ovo policiji, jer će u tom slučaju njegov brat biti likvidiran. U jutarnjim časovima je pozvan od iste osobe i tada je tražena cijena otkupa bila 200.000 eura, ali i vrijeme za predaju skraćeno i rečeno mu da taj novac treba da preda do 17,00 časova. U toku dana mu je upućen još jedan poziv sa istim zahtjevom i prijetnjom o likvidaciji njegovog brata, ali je on već tada bio prijavio otmicu policiji. Negdje oko 14,00 – 15,00 časova, javio mu se brat P. obavještavajući ga da su on i I. uspjeli da pobjegnu. Ove činjenice su takodje nesporne jer ih navode i oštećeni M.N. i osudjeni B.G., kao i oštećeni M. P.. U ovom dijelu bitno je navesti, da je, a po iskazu osuđenog B. G., dok je iste večeri kada se otmica i dogodila sjedio sa oštećenim M.N. u stanu B. K., bio pozvan putem telefona, logično od lica koja su otmicu izvršila i koja lica su znala da je osuđeni B.G. u društvu sa oštećenim M.N., koji telefonski razgovor je sadržinski nakon obavljanja istog osuđeni B.G. prenio oštećenom M.N., "da ga je to lice koje ga je pozvalo pitalo gdje je N. i zašto se ne javlja". Kada se ova činjenica poveže sa iskazom osuđenog B. I. i oštećenog M. P., da su lica koja su ih otela tražili od njih da im saopšte brojeve telefona i to od M. P., broj telefona njegovog brata M.N., a od B. I. broj telefona njemu bliskog lica, a on dao broj telefona B. G., a M. P. broj telefona svog brata M.N.,&nbsp; jasno je da su lica koja su izvršila otmicu bila upoznata, da je B.G. te večeri u društvu sa M.N., pa ga zato i pitaju zašto se N. ne javlja na poziv. Ovo potvrđuje i činjenica, da je odmah nakon ovog razgovora uslijedio drugi poziv na koji se javio M.N. i kada mu je lice koje ga je pozvalo saopštilo zahtjeve, odnosno da obezbijedi novac za otkup svog brata P., dajući mu određeni rok da to učini.&nbsp;<br>
<br>
Činjenice da su ovu otmicu smislili i organizovali osudjeni B.G. i optuženi R. R. sa nadimkom “P.”, a da su u njoj učestvovali i osudjena&nbsp; J. K. i osudjeni I. B., utvrdjene su analizom odbrane osudjene J. K. i iskaza oštećenih P. i N. M. Osudjena J. K. je upoznata sa planom i motivima otmice.&nbsp; Ona se naime, poznavala i družila sa B.G. i I. kao i sa R.R.“P.”. Od R. i G. B. je angažovana, da za naknadu pronadje i iznajmi stan na kraće vrijeme, ali da prilikom iznajmljivanja ne ostavlja svoju ličnu kartu. Ona je to učinila i zatim od G. i R. saznala da je namjera iznajmljivanja tog stana otmica P. M. zvanog “P.”, da se od njegovog brata N. iznudi novac. Tada joj je objašnjena njena uloga u izvodjenju te otmice – da “P.” namani u stan. Uloga B. I. je takodje saopštena – da će i on biti prisutan i da je to veoma važan detalj zbog kojeg je ona insistirala pozivajući oštećenog P. da dodje sa svojim drugom, pri tome nedvosmisleno upućujući P. baš na I. B. Dogadjaj se odvijao upravo onako kako su planirali osudjeni G. B. i optuženi R. R. i uključili osudjene J. K. i I. B..<br>
<br>
Nadalje, osudjena J. K. je iznajmila stan u Hiladarskoj ulici i lično ga pokazala optuženom R. – “Pobru”. U ovom dijelu je njena odbrana potkrijepljena iskazima svjedoka Ć.S. i C. S.. Iz tih iskaza utvrdjeno je da se osudjena K.J. predstavljala kao “ M.” kada je iznajmila stan u Hiladarskoj ulici broj 38, od svjedoka Ć.S.. Osudjena K.J. je platila dogovoreni iznos zakupnine stana, tražeći ključeve od istog i objašnjavajući da joj je stan hitno potreban.&nbsp; Karakteristično je da je na dan kada je izvršena otmica osudjena više puta zvala Ć. S. interesujući se gdje se ona nalazi i šta radi, očigledno u želji da onemogući svjedoka Ć. S. da tog dana svrati u Hiladarsku ulicu radi odredjenih prepravki, jer je toga dana stan korišćen za otmicu. Svjedokinja Ć.S. je u stan došla sjutradan nakon poziva od strane policije, a u stanu zatekla, nered, premetačinu, ostatke gajtana i selojtep traka.&nbsp;<br>
<br>
Nakon iznajmljivanja stana osuđena K.J. je nekoliko puta zvala oštećenog P. na broj telefona koji joj je dao R., te se po upustvima koje je dobila, lažno predstavila kao djevojka sa kojom su se P. M. i I. B. zaista upoznali nekoliko dana ranije. U tom razgovoru pozvala je M. P. da zajedno sa svojim drugom sa kojim je i ranije bio – a to je I. B. – dođe kod nje u stan. Kada je dogovorila vrijeme njihovog dolaska o tome je obavijestila G. i ‘’P.’’. Dvadesetak minuta prije dolaska P. i I., u stan su došla četiri mladića od kojih su neki imali pištolje. ‘’P.’’ im je doneo i selotejp trake, ali nije ulazio u stan već je bio ispred zgrade, a neki od tih momaka je sišao da uzme selotejp. Kada se začulo zvono na vratima koje je značilo P. i I. dolazak, oni su se rasporedili pred vrata. Kada je J. otvorila vrata stana, ovi momci su odmah skočili na P. i I., vezali im i ruke i noge i stavili kape na glave, a J. je napustila stan. Nakon kritičnog događaja, sjutradan se vidjela sa R.R. i vratila mu telefon, a od njega čula da je došlo do nekih problema sa otmicom i zaključila da nisu dobili novac od iste.<br>
<br>
Iskazi oštećenih P. i N. M. su jasni i potpuni, pa im je sud poklonio punu vjeru. Takođe, iskazi navedenih svjedoka oštećenih se upotpunjuju i dopunjuju sa odbranom osuđene K. J., kojoj se sud poklonio punu vjeru. Navedena osuđena, jasno opisuje svoje učešće u radnjama izvršenja otmice, svjesna da time dokazuje i svoju krivičnu odgovornost, pa sud nije ima razloga da sumnja u dio njenog iskaza kojim opisuje radnje optuženog R.R. Iz iskaza svjedoka – oštećenih P. i N. M. nesumnjivo je utvrđeno da je oštećeni M. P. na osnovu smišljene obmane došao u stan u Hilandarskoj ulici br. 38, te da je tamo primjenom sile zadržan, a u namjeri lica koja su sve to smislila da od njegovog brata – oštećenog M.N. iznude novac. Radi ostvarivanja cilja otmice, za vrijeme dok je oštećeni M. P. boravio u stanu, otmičari su njegovom bratu M.N. prijetili da će M. P. ubiti ukoliko novac ne budu dobili.<br>
<br>
Sud nije prihvatio odbranu optuženog R.R. koji je negirao izvršenje krivičnog djela otmice tvrdeći da ne zna ništa u vezi otmice M. P., te da čak ne zna ni da li to lice poznaje. Suprotno ovakvim tvrdnjama osudjena K.J. je jasno i precizno opisala radnje optuženog R., a kako je to naprijed navedeno. Motiv za izvršenje krivičnog djela otmice je bio novac kako je to utvrdjeno, ali se očigledno stvari nijesu razvijale do kraja u skladu sa njihovim planovima i pored toga što je osudjeni B.G. pokušao da navede oštećenog M.N. da prijavu otmice, izvrši preko nekih lica koje je on poznavao i da na taj način u stvari čitava priča ne dodje do policije.&nbsp; Međutim, oštećeni M.N. se ipak obratio nadležnim policijskim službama koji su zatim preduzeli odgovarajuće radnje da bi otkrili izvršioce navedenog krivičnog djela. Upravo zbog toga kada je osuđeni B.G. saznao da policijske službe preduzimaju korake u cilju pronalaženja otmičara, očigledno je došlo do prekida operacije jer su otmičari koji su bili u stanu sa osudjenim B. I. i oštećenim M. P. njih oslobodili, a sami napustili lice mjesta. Osudjena K.J. je u svojoj odbrani detaljno opisala pripremanje izvršenja ovog krivičnog djela i svoje dogovore sa osuđenim B.G. i optuženim R.R. koga svi znaju pod nadimkom “P.”. Ona sama očigledno nije imala nikakvog razloga da iznajmi stan u Hiladarskoj ulici broj 38, u kome je otmica izvršena. Osim toga opisujući svoje učešće u svemu ovome osudjena K.J. je i sebe teretila, što svakako ne bi imala razloga da čini ukoliko dogadjaji koje je opisala ne bi bili istiniti.<br>
<br>
Optuženi R.R. indetifikovan je od strane K. J., B. G. i B. I. kao lice sa nadimkom “P.”. Osudjena J. K. je opisala njegovo učešće u izvršenju krivičnog djela. Kako se odbrana osudjene J. K. uklapa u sliku dogadjaja koja proizilazi iz ostalih izvedenih dokaza, to je ovaj sud prihvatio njenu odbranu u kojem opisuje i optuženog&nbsp; R.R.<br>
<br>
Zbog svega naprijed navedenog, sud nije prihvatio navode odbrane optuženog R.R., koji je negirao izvršenje krivičnog djela otmica iz čl.164 st.4 u vezi st.2 i 1 Krivičnog zakonika, koje mu je stavljeno na teret, nalazeći da su ovakvi navodi odbrane optuženog, a u odsustvu bilo kojeg pouzdanog dokaza koji bi ih eventualno potvrdili, neistiniti, nelogični i nedovljno ubjedljivi, te kao takvi unaprijed svjesno sračunati na izbjegavanje krivičnopravne odgovornosti.&nbsp;<br>
<br>
Krivično djelo - otmica iz člana 164 KZ, je jedno od najtežih djela iz grupe krivičnih djela protiv slobode i prava čovjeka i građanina. Osnovni oblik ovog krivičnog djela (st.1) čini onaj ko silom, prijetnjom,obmanom ili na drugi način odvede ili zadrži neko lice u namjeri da od njega ili drugog lica iznudi novac ili kakvu drugi imovinsku korist ili da od njega ili koga drugog prinudi da nešto učini, ne učini ili trpi. Dakle, radnja krivičnog djela je odvođenje il zadržavanje nekog lica, a odvođenje je udaljavanje sa mjesta na kome se lice do tada nalazilo i dolaženje ili dovođenje na drugo mjesto, a zadržavanje je u smislu ovog krivičnog djela ostajanje na određenom mjestu, bilo zato što je neko lice onemogućeno ili spriječeno da ga napusti ili što, pod uticajem obmane samo ostaje na tom mjestu.&nbsp; Teži oblik iz st.2 postoji u slučajevima kada se djelo iz st.1 vrši prijetnjom, ubistvom ili teškom tjelesnom povredom otetom licu. Riječ je o kvalifikovanoj prijetnji. To ne znači da se mora prijetiti otetom licu, već da se prijetnja upućuje onome kome se postavlja zahtjev u vezi sa otmicom, a to može biti kako oteto lice, tako i bilo koje drugo lice. Takodje, prijeti se da će se oteto lice teško tjelesno povrijediti ili lišiti života. Najteži oblik (st.4) postoji kada je nastupila smrt otetog lica i onda kada je djelo učinjeno od strane više lica na organizovan način. U konkretnom slučaju, djelo je izvršeno na organizovan način.Naime, osuđeni M.N., B.G., K.J. i optuženi R.R., su sa još nekoliko NN lica,&nbsp; po planu,&nbsp; primjenom sile i prijetnjom, zadržali oštećenog M. P. u stanu iznajmljenom za tu namjenu, a zatim od njegovog brata M.N. tražili otkup u novčanim iznosima, prijeteći oštećenom M.N. da će ubiti njegovog brata oštećenog M. P. ukoliko ne da traženi otkup. Iz prethodno navedenih dokaza, nesporno je sud utvrdio, sledeće činjenice:da je optuženi&nbsp; R.R. zajedno sa B.G. i I. planirao otmicu oštećenog M. P.. Po iskazu osuđene K. J., kojem iskazu je kako je prethodno navedeno sud poklonio vjeru, optuženi R.R. je zajedno sa B.G. tražio od nje da iznajmi stan i istoj u kasnijem razgovoru objasnio zašto je potrebno taj stan iznajmiti. Optuženi R. je i nakon iznajmljivanja stana sa osuđenom K. J. odlazio da taj stan vidi, te osuđenoj K. J. dao aparat mobilnog telefona da bi imali međusobni kontakt u vrijeme izvršenja krivičnog djela, neposredno prije izvršene otmice oštećenog M. P. donio drugim NN licima selotejp trake, kojim su vezani osuđeni M.N. i oštećeni M. P., a što proizilazi iz uviđajne dokumentacije.Sa ovih razloga, nesumnjivo je&nbsp; utvrđeno&nbsp; da je optuženi R.R. preduzeo radnje, koje jesu radnje izvršenja bića predmetnog krivičnog djela koje mu se stavlja na teret, a preduzetim radnjama ostvario sve bitne elemente tog krivičnog djela.Da je u&nbsp; preduzetim radnjama od strane optuženog R.R. i osuđenih B. G. i I. i K. J., sadržana i prijetnja oštećenom M.N., da će ukoliko ne da otkup,&nbsp; njegovog brata M. P. ubiti, sud je utvrdio iz iskaza oštećenog M.N. i iskaza osuđenog B. G.,jer nakon telefonskog poziva od strane NN lica, nakon izvršene otmice, prvo B. G., a zatim M.N., i jednom i drugom su bili jasni zahtjevi otmičara. Dakle, u radnjama optuženog R.R. su se stekla sva bitna obilježja bića krivičnog djela otmica iz člana 164 stav 4 u vezi stava 2 i 1 Krivičnog zakonika.<br>
<br>
Opisane radnje koje je preduzeo optuženi R.R. dovedene u vezu sa preduzetim radnjama od strane osuđenih B. G. i I., i K. J.,&nbsp; a što je utvrđeno pravnosnažnom presudom Okružnog suda u Beogradu KP.br.10/06, upućuju na jedini nesumnjiv zaključak da je optuženi R.R. sa navedenim osuđenim licima, planirao otmicu oštećenog M. P., koji plan su i realizovali, pri čemu su zajednički i pojedinačno preduzeli potrebne radnje u cilju izvršenja otmice oštećenog M. P..<br>
<br>
Optuženi R.R., spori da je učestvovao u izvršenju krivičnog djela otmice koje mu se stavlja na teret, pri čemu i ne zna, odnosno ne sjeća se da li je u tom vremenskom periodu i bio u Beogradu. Njegov branilac smatra, da u postupku je optuženom uskraćeno pravo na odbranu, jer nijesu saslušani u svojstvu oštećenih M. P. i N., te da se odluka suda ne može zasnivati čitanjem spisa predmeta Okružnog suda u Beogradu i na iskazima osuđenih lica u tom predmetu, te posebno, da nije izvršena identifikacija lica pod nadimkom "P.".<br>
<br>
Sud nije prihvatio odbranu optuženog R.R. i primjedbe i isticanja njegovog branioca. Ovo sa razloga, što je sud, cijeneći utvrđene činjenice u ovom postupku, kako je to prethodno navedeno, nesumnjivo utvrdio koje je radnje optuženi R.R. preduzeo u izvršenju predmetnog krivičnog djela. Iz ovih utvrđenih činjenica, dovodeći ih u vezu sa utvrđenim činjenicama u predmetu KP.br.10/06 Okružnog suda u Beogradu, koji je pravnosnažno okončan, a u odnosu na osuđena lica B. G. i I. i K. J., nesumnjiv je zaključak suda da su optuženi R.R. i navedeni osuđeni sa nekoliko NN lica, na organizovan način, silom, prijetnjom i po planu koji su donijeli, izvršili predmetno krivično djelo. Pri činjenici, da sud nije imao zakonske mogućnosti da obezbijedi prisustvo na glavni pretres, a time i saslušanje u svojstvu svjedoka u navedenom predmetu pred Okružnim sudom u Beogradu osuđenih B. G., i I. i K. J., te saslušanih svjedoka, nije povrijeđena odbrana optuženog, time što je sud, u smislu člana 356 stav 1 tačka 1 ZKP-a, iskaze ovih lica pročitao na glavnom pretresu.&nbsp;<br>
<br>
Preduzete radnje u izvršenju predmetnog krivičnog djela od strane optuženog R.R.a, ne mogu se posmatrati odvojeno od preduzetih radnji osuđenih B. G. i I. i K. J., koje su utvrđene pravnosnažnom presudom, kako je to prethodno navedeno, tako da je nesporno utvrđeno da su preduzete radnje rezultat zajedničkog plana osuđenih lica presudom Okružnog suda u Beogradu i optuženog R.R..Takođe je nesporno, da je optuženi R.R. identifikovan od strane osuđenih B. G., B. I. i K. J., kao lice pod nadimkom "P.", o čemu su se prethodno navedena osuđena lica detaljno izjasnila u postupku koji je protiv njih vođen pred Okružnim sudom u Beogradu. Da je optuženi R.R. izvršio predmetno krivično djelo, svoju odluku sud ne zasniva samo na iskazu osuđene K. J., već je taj iskaz doveden u vezu sa drugim provedenim dokazima, iskazima oštećenih M. P. i N., uviđajnom dokumentacijom, iskazom osuđenih B. G. i I., te pročitanih iskaza saslušanih svjedoka Ć.S. i C. S., kako je to prethodno činjenično navedeno, sa kog razloga ne stoji prigovor odbrane da se optužba temelji samo na iskazu osuđene K. J..<br>
<br>
Optuženi R.R., se navodi kao izvršilac predmetnog krivičnog djela i u presudi Okruženog suda u Beogradu, protiv kojeg je postupak razdvojen, a što je utvrđeno iz spisa predmeta KP.br.10/06, jer i u tom postupku preduzete radnje od strane optuženog R.R. nijesu mogle biti&nbsp; cijenjene&nbsp; odvojeno od radnji koje su preduzeli osuđeni B.G., i I. i K.J., jer su to njihove zajedničke radnje po zajedničkom planu za izvršenje predmetnog krivičnog djela.<br>
<br>
Imajući u vidu naprijed navedene aktivnosti i radnje koje je prilikom izvršenja djela preduzeo optuženi R.R., sud je nesumnjivo zaključio da je isti bio svjestan svog djela, njegove protivpravnosti i htio njegovo izvršenje, dakle da je postupao&nbsp; sa direktnim umišljajem.<br>
<br>
Na osnovu činjenica koje je sud nesporno utvrdio, proizilazi nesumnjiv zaključak da je optuženi R.R. sa prethodno navedenim osuđenim licima i još nekoliko NN lica izvršio predmetno krivično djelo, na način, vrijeme i mjesto, kako je to činjenično opisano u izreci presude pod stavom I, te preduzetim radnjama ostvario sve bitne elemente bića krivičnog djela koje mu je stavljeno na teret.<br>
<br>
Sud je prihvatio izmijenjenu pravnu kvalifikaciju optužbe jer je provedenim dokazima utvrđeno: da je optuženi R.R. sa drugim prethodno navedenim licima na organizovan način, silom, po planu i&nbsp; prijetnjom oštećenom M.N., da će ubiti njegovog brata oštećenog M. P. ukoliko ne da traženi otkup, preduzeo radnje u cilju izvršenja predmetnog krivičnog djela, a koje preduzete radnje čine radnje izvršenja kako osnovnog tako i kvalifikatornog oblika predmetnog krivičnog djela, a kako je to činjenično opisano&nbsp; i pravno kvalifikovano u stavu I izreke presude.<br>
<br>
U ovom dijelu sud je cijenio i druge provedene dokaze, a koji dokazi su po ocjeni suda bez uticaja na drugačiju odluku u ovoj krivičnopravnoj stvari, a odnose se i na krivična djela za koja je zastupnik optužbe odustao od optužbe, tako da nije bilo potrebno te dokaze ni sadržinski iznositi i analizirati.&nbsp;<br>
<br>
Nadalje je u postupku nesumnjivo utvrđeno da su se u radnjama optuženog R.R. ostvarili svi bitni elementi bića krivičnog djela falsifikovanje isprave iz čl.412 st.2 u vezi st.1 Krivičnog zakonika.<br>
<br>
Naime, optuženi R.R. je dana 27. decembra 2005.godine u 20,30 časova na Novom Beogradu u ulici Jurija Gagarina broj 104, u stanu br.6, lažnu javnu ispravu, ličnu kartu registarski broj 92630 i serijski broj CG00185089, na ime R. D., navodno izdatu od Centra bezbijednosti Podgorica upotrijebio kao pravu pokazujući je policajcima kao svoju, na koju je postavljena njegova fotografija, a koji obrazac lične karte je falsifikovan i koji mu je nakon legitimisanja oduzela policija. Prednje nesumljivo proizilazi kako iz potpunog, jasnog i&nbsp; preciznog priznanja optuženog datog u prethodnom postupku i na glavnom pretresu, tako i iz zapisnika o pretresanju lica R.R.a od 27.12.2005.godine,&nbsp; potvrde o privremeno oduzetim predmetiman od optuženog R. od 28.12.2005.godine i nalaza i mišljenja vještaka grafološke struke kojim je utvrđeno da je predmetna javna isprava-lična karta falsifikovana.<br>
<br>
Naime, radnja izvršenja osnovnog oblika krivičnog djela falsifikovanje isprave (st. 1) jeste pravljenje lažne isprave, preinačenje prave, upotreba lažne ili&nbsp;&nbsp;&nbsp; preinačene isprave kao prave i nabavljanje lažne ili preinačene isprave radi upotrebe. U ispravi se lažno navodi da je ispravu izdalo lice koje to zaista nije učinilo (falsifikovanje potpisa) ili se mijenja sadržina isprave (brisanjem, prepravljanjem i dr.) tako što ona ne odgovara prvobitno izdatoj pravoj ispravi. Dakle, pravi se lažna isprava ili preinačuje prava tako što se ona fizički odnosno materijalno stvara ili mijenja. Pod lažnom ispravom podrazumijeva se isprava koja ne potiče od lica koje na njoj označeno kao izdavalac dok se, pod preinačenom ispravom podrazumijeva ona isprava u kojoj je bitno izmijenjen njen sadržaj. Teži oblik postoji s obzir na objekt radnje. Potrebno je da je djelo iz st. 1 učinjeno u pogledu javne isprave, testamenta, mjenice, čeka ili službene knjige koja se mora voditi na osnovu zakona. Javna isprava je ona isprava koju je u propisanom obliku izdao nadležni državni organ ali su to, i isprave koje je izdala ustanova odnosno drugi subjekt koji na osnovu zakona vrši javno ovlašćenje. Shodno navedenom, javnu ispravu predstavlja (pasoš, lična karta, diploma o završenom fakultetu...). Imajući u vidu naprijed utvrđeno činjenično stanje, ovaj sud nalazi da su se u radnjama optuženog R.R. stekla sva bitna obilježja bića krivičnog djela falsifikovanje isprave iz čl.412 st.2 u vezi st.1 Krivičnog zakonika, obzirom da je u postupku nesumljivo utvrđeno da je optuženi R.R. lažnu javnu ispravu - ličnu kartu registarki broj 92630 i serijski broj CG00185089, navodno izdatu od strane CB Podgorica, upotrijebio kao pravu pokazujući je policajcima kao svoju, da bi dana 27.12.2005.godine nakon legitimisanja policija oduzela istu. Optuženi je znao da je predmetna lična karta lažna-falsifikovana, pa je i&nbsp; pored tog saznanja takvu&nbsp; lažnu javnu ispravu upotrebljavao kao pravu, pokazujući je policajcima kao pravu, u čemu se i ogleda njegov direktni umišljaj u izvršenju ovog krivičnog djela.&nbsp;&nbsp;<br>
<br>
Prilikom odmjeravanja kazne za izvršena krivična djela, sud je uzeo u obzir sve okolnosti koje, u smislu čl.42 st.1 Krivičnog zakonika, utiču da kazna bude manja ili veća. Od olakšavajućih okolnosti cijenio je da je optuženi otac jednog malodobnog djeteta, dok je od otežavajućih okolnosti cijenio njegovu raniju osuđivanost i to presudom Okružnog suda u Nišu K.br.88/03 od 10.10.2003.godine zbog krivičnog djela iz čl.245 st.1 KZRS, na kaznu zatvora u trajanju od 5 godine i presudom Osnovnog suda u Podgorici K.br. 7176/02 od 16.10.2003.godine zbog krivičnog djela iz čl.33 st.1 Zakona o oružju i municiji RS, na kaznu zatvora u trajnju od 2 mjeseca, uslovno na 1 godinu, što je utvrdjeno iz izvoda iz kaznene evidencije za optuženog izdatog od strane Uprave policije PJ Podgorica broj: 11-245/11-2247 od 30.05.2011.godine, pa je optuženom R.R.u prethodno primjenom čl.48 stav 2 Krivičnog zakonika, utvrdio za krivično djelo otmica iz čl.164 st.4 u vezi st.2 i 1Krivičnog zakonika, kaznu zatvora u trajanju od 5 (pet) godina, a za krivično djelo falsifikovanje isprave iz čl.412 st.2 u vezi st.1 Krivičnog zakonika, kaznu zatvora u trajanju od 3 (tri) mjeseca i istog osudio na jedinstvenu kaznu zatvora u trajanju od 5 (pet) godina i 2 (dva) mjeseca, nalazeći da će se sa ovako izrečenom kznom u okviru opšte svrhe izricanja i propisivanja krivičnih sankcija, u smislu čl.4 st.2 postići posebna svrha kažnjavanja iz čl.32 Krivičnog zakonika, da optuženi ubuduće ne vrši ovakva ili slična krivična djela.<br>
<br>
Na osnovu čl.51 stav 1 Krivičnog zakonika optuženom R. R. je u izrečenu kaznu uračunato vrijeme provedeno u pritvoru od 27.12.2010.godine, pa nadalje.<br>
<br>
Optuženi je oglašen krivim, pa je obavezan da na ime sudskog paušala plati ovom sudu novčani iznos od 100€, sve u roku od 15 dana, od dana pravosnažnosti presude, pod prijetnjom izvršenja.<br>
<br>
Na osnovu svega izloženog, a primjenom čl.374 Zakonika o krivičnom postupku, odlučeno je kao u stavu I izreke presude.<br>
<br>
Kako je zastupnik optužbe u završnoj riječi odustao od optužbe protiv optuženih R.R. i S. N., za krivična djela činjenično opisana i pravno kvalifikovana u stavu II izreke presude, navodeći da provedenim dokazima nije&nbsp; dokazano da su izvršili krivična djela za koja su optuženi, to je sud, a na osnovu&nbsp; člana 372 stav 1 tačka 1 ZKP-a, odlučio kao u stavu II izreke presude.<br>
<br>
Shodno članu 230 stav 1 ZKP-a, troškovi krivičnog postupka u ovom dijelu padaju na teret budžetskih sredstava suda.<br>
<br>
Sa iznijetih razloga odlučeno je kao u izreci presude.<br>
<br>
<div style="text-align: center;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; VIŠI SUD U PODGORICI<br>
	&nbsp;&nbsp;&nbsp;&nbsp;&nbsp; Dana, 23.06.2011.godine<br>
	&nbsp;</div>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Borka Jelenković&nbsp;&nbsp;s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dragiša Rakočević s.r.<br>
<br>
<br>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Posl.br. K. 195/09</strong><br>
&nbsp;<br>
<strong>U IME NARODA</strong><br>
&nbsp;<br>
<strong>OSNOVNI SUD U KOTORU</strong>, kao nadležni provstepeni krivični sud, u vijeću sastavljenom od predsjednika vijeća – sudije Suzane Pribilović i članova vijeća – sudije porotnika Milošević Zdravka i Guberinić Dragomira, uz učešće zapisničara Krivokapić Mirjane, u krivičnom predmetu protiv okrivljenog R. G. iz B. zbog krivičnog djela teške tjelesne povrede iz čl. 36. stav 2. KZ RCG u sticaju sa krivičnim djelom zlostavljanje u vršenju službe iz čl. 48. KZ RCG koji se vodi po optužnici ODT Kotor Kt.br. 412/98 od 06.11.2000.g., nakon održanog glavnog i javnog pretresa dana 15.05.2009.godine u prisutvu zamjenice ODT Kotor Tanje Čolan, kao i u prisutvu okrivljenog R. G., istog dana, a nakon vijećanja i glasanja donio i javno objavio sledeću<br>
&nbsp;<br>
<strong>P&nbsp; R E S U D U </strong><br>
&nbsp;<br>
<strong>DJELIMIČNO SE STAVLJA VAN SNAGE</strong> pravosnažna presuda ovog suda posl.br. K. 450/00 od 28.02.2003.g. i to u pogledu odluke o kazni i troškovima krivičnog postupka, tako da se okrivljenom R. G. primjenom odredbi čl. 5.13.15.32.33.36.42.45.46 KZ CG i čl. 358 i 364 ZKP-a CG predhodno<br>
&nbsp;<br>
<strong>U T V R DJ U J E </strong><br>
&nbsp;<br>
1.Za krivično djelo teška tjelesna povreda iz čl. 151. stav 2. KZ CG kazna zatvora u trajanju od 4 (četiri) mjeseca i<br>
2.Za krivično djelo zlostavljanje i mučenje iz čl. 167. stav 3. u vezi stava 1. KZ CG kazna zatvora u trajanju od 3 (tri) mjeseca<br>
&nbsp;<br>
Pa ga sud primjenom odredbi čl. 48. KZ CG i čl. 358 i 364 ZKP-a CG<br>
&nbsp;<br>
<strong>O S U DJ U J E </strong><br>
&nbsp;<br>
Na jedinstvenu kaznu zatvora u trajanju od 6 (šest) mjeseci koju će izdržati po pravonsažnosti presude.<br>
&nbsp;<br>
Dužan je okrivljeni da na ime troškova krivičnog postupka a po osnovu troškova medicinskog i sudskog medicinskog vješačenja uplati iznos od 217,8o eura i po osnovu nakanade i nagrade za rad branioca po službenoj dužnosti iznos od 190,oo eura kao i po osnovu sudskog paušala iznos od 1oo,oo eura a sve na ž.r ovog suda br.832-16-52 u roku od tri mjeseca od dana pravosnažnosti presude pod prijetnjom prinudnog izvršenja.<br>
&nbsp;<br>
U ostalom dijelu pravosnažna presuda ovog suda posl.br. K. 450/00 od 28.02.2003.g. ostaje neizmijenjena.<br>
&nbsp;<br>
<strong>O b r a z l o ž e nj e </strong><br>
&nbsp;<br>
ODT Kotor aktom Kt.br. 412/98 od 06.11.2000.g. optužio je R. G. iz B. zbog kriviČnog djela teške tjelesne povrede iz čl. 36. stav 2. KZ RCG u sticaju sa krivičnim djelom zlostavljanje u vršenju službe iz čl. 48. KZ RCG. Presudom Višeg suda u Podgorici posl.br. Kž.366/03 od 15.03.2006.g. odbijene su kao neosnovane žalbe ODT-a Kotor i branioca okrivljenog R. i po službenoj dužnosti preinačena presuda Osnovnog suda u Kotoru posl.br. K. 450/00 od 28.02.2003.g., u pogledu pravne ocjene djela, tako što u radnjama okrivljenog stoje elementi bića krivičnih djela teška tjelesna povreda iz čl. 151. st. 2. KZ CG u sticaju sa krivičnim djelom zlostavljanje i mučenje iz čl. 167. st. 3. u vezi st. 1. KZ CG za koja djela mu je i to za krivično djelo teške tjelesne povrede iz čl. 151. st. 2. KZ CG utvrđena kazna aztvora u trajanju od 7 mjeseci i za krivično djelo zlostavljanje i mučenje iz čl. 167. st. 3. u vezi st. 1. KZ RCG kazna zatvora u trajanju od 3 mjeseca, pa je osuđen na jedinstvenu kaznu zatvora u trajanju od 8 mjeseci. Rješenjem Osnovnog suda u Kotoru posl.br. Kv. 240/06 od 02.06.2006.g. je usvojen zahtjev branioca okr. R., adv. P. S. iz T. i dozvoljeno ponavljanje krivičnog postupka okončanog pravosnažnom presudom ovog suda posl.br. K. 450/00 od 28.02.2003.g. koja je preinačena presudom Višeg suda u Podgorici posl.br. Kž. 366/03 od 15.03.2006.g. i određeno da se po pravosnažnosti ovog rješenja ima odmah zakazati glavni pretres. Presudom ovog suda posl.br. K. 450/00 od 20.06.2008.g. je u stavu I. iste stvaljena van snage pravosnažna presuda ovog suda posl.br. K.450/00 od 28.02.2003.g. i u stavu II. presude oglašen krivim za ista krivična djela kao u preinačenoj presudom ovog suda posl.br. K. 450/00 od 28.02.2003.g., s tim da je za razliku od navedene presude osuđen na jedinstvenu kaznu zatvora u trajanju od 6 mjeseci.&nbsp; &nbsp;&nbsp;<br>
&nbsp;<br>
Postupajući po podnijetom optužnom aktu koji je preciziran shodno presudi Višeg suda u Podgorici posl.br. Kž. 366/03 od 15.03.2006.g. od strane zamjenice oDT-a Kotor na glavnom pretresu dana 20.06.2008.g. i ukidnom rješenju Višeg suda u Podgorici posl.br. Kž.170/09 od 19.03.2009.g. sud je zakazao glavni pretres i isti održao dana 15.05.2009.godine u prisustvu zamjenice ODT Kotor Tanje Čolan, kao i u prisutvu okrivljenog R. G.. Istog dana nakon završenog glavnog i javnog pretresa, a nakon vijećanja i glasanja, vijeće je donijelo i javno objavilo odluku u ovoj krivično pravnoj stvari.<br>
&nbsp;<br>
U završnoj riječi zamjenica ODT Kotor je izjavila da ostaje u svemu pri završnoj riječi datoj na okončanom glavnom pretresu dana 20.06.2008.g. kojom prilikom je predložila da sud u svemu odluči kao u pravosnažnoj presudi ovog suda posl.br. K. 450/00 koja je preinačena presudom Višeg suda u Podgorici posl.br. Kž.br 366/03 od 15.06.2006.g. samo u pogledu pravne ocjene djela, te u konačnom predložila da sud okrivljenog oglasi krivim i kazni po zakonu.<br>
&nbsp;<br>
U završnoj riječi okrivljeni je izjavio da ostaje u svemu pri navodima svoje odbrane date u toku postupka, te završnoj riječi datoj na okončanom glavnom pretresu dana 20.06.2008.g. kojom prilikom je ostao pri završnoj riječi svog branioca.<br>
&nbsp;<br>
U svojoj odbrani datoj na glavnom pretresu okrivljeni je naveo da ostaje u svemu pri navodima svoje dobrane date u toku postupka, te da nema više ništa da doda. U odbrani datoj u toku postupka je naveo da je kritične večeri kao OSL policajac OB-a Budva bio u patroli sa M. S. i od dežurne službe je obaviješten da grupa lica ispred Tržnog centra otima novac od djece i kupuje alhohol. Otišli su do Tržnog centra i zatekli grupu od 1o -15 lica medju kojima su bili B., K., Č. i ostali. Prilazeći vidio je da K. pravi neke pokrete rukama prema njima i samo ga je odgurnuo. Tada je Č. koji je bio u vidno pijanom stanju pokušao da ustane ali zbog pijanstva to nije mogao, samo je pao na betonsku podlogu i udario glavom. Odmah je pritrčao da mu pomogne i izvukao mu jezik koji mu je već bio zapao u grlo. Odmah su preko veze pozvali hitnu službu i na lice mjesta je došao Dr T.. Nakon toga je oštećeni odvezen u DZ B., a on i M. su pješke pošli prema Domu Zdravlja. Nakon izvršenog pregleda Č. je pušten kući pa su ga on i M. sa ambulantnim vozilom poveli kući. Svo vrijeme do kuće oštećeni je bio u svjesnom stanju, a sam je otišao iz auta do svog stana. Šta se dalje dešavalo u vezi Č. nije mu bilo poznato. Na posebno pitanje okrivljeni je naveo da je razlog zašto je pritrčao Č. bio taj što je vidio da je Č. prilikom pada „prevrnuo očima“ a poslije prilaženja vidio je da ovaj krklja i da se guši. Takođe je istakao da je protiv njega vodjen disciplinski postupak u okviru MUP-a i kažnjen je zbog odgurnjavanja K. umanjenjem ličnog dohotka za 5o % za tri mjeseca.<br>
&nbsp;<br>
U dokaznom postupku radi utvrdjivanja činjeničnog stanja i krivice okrivljenog sud je proveo sledeće dokaze i to: pročitao iskaze svjedoka R. R. sa zapisnika od 30.04.1999<strong>.</strong>g., iskaz svjedoka K. V. sa zapisnika od 11.05.1999.g., zatim iskaz svjedoka Č. Č. od 19.10.1999.g., iskaz svjedoka T. M. od 19.10.1999.g. i iskaz svjedoka M. S. od 19.10.1999.g., te iskaz oštećenog Č. G. sa zapisnika od 07.12.1999.g. i 25.04.2007.g., kao i iskaz svjedoka K. A. od 07.12.1999.g. i svjedoka B. Z. od 07.12.1999.g., zatim iskaz svjedoka V. V. od 13.12.1999.g., svjedoka P. G. sa zapisnika od 02.03.2000.g., iskaz svjedoka G. S. sa zapisnika od 02.03.2000.g. i iskaz svjedoka B. Z. od 21.10.2000.g., zatim pročitao izvještaj DZ Budva od 17.11.1998.g. i istoriju bolesti br. 1713 Specijalne Bolnice Vaso Ćuković Risan, zatim pročitao otpusnu listu sa epikrizom KC Podgorica od 26.10.1998.g. i nalaz i mišljenje stalnog sudskog vještaka medicinske struke od 29.01.2000.g., pročitao potvrdu Specijalne bolnice za ortopediju Vaso Ćuković Risan od 30.03.1999.g., kao i izvod iz KE za okrivljenog izdat od CB Podgorica dana 14.06.2006.g., te&nbsp; nalaz i mišljenje stalnog sudskog vještaka sudsko medicinske struke Dr K. N. od 12.04.2007.g. i njegov iskaza sa zapisnika od 25.04.2007.g.<br>
&nbsp;<br>
Nije bilo prigovora na izvedene dokaze, kao ni predloga za dopunu dokaznog postupka.<br>
&nbsp;<br>
Svjedok R. R. je u svojoj izjavi naveo da je kritične prilike bio u patroli sa kolegom B. kada je radio vezom obaviješten da se poziva hitna pomoć da dodje na lice mjesta. Zbog toga je odmah pošao ispred Tržnog centra gdje je zatekao povrijedjenog kome su pomoć ukazivali kolege R. i M.. Vidio je da R. pokušava da povrijedjenom izvuče jezik. Nakon toga je oštećeni odvezen u DZ, a za njim su otišli i R. i M.. O ovom dogadjaju mu više ništa nije bilo poznato.<br>
&nbsp;<br>
Svjedok K. V. je u svojoj izjavi naveo da su dana 08.10.1998.g. u prostorijama OB-a B. pristupili K. A. i E. M. koji su prijavili da je oštećenom Č. pozlilo od povreda koje je zadobio predhodne noći prilikom pada. Sa njima dvojicom pošao je do stana Č. i istog zatekao u lošem stanju. Pozvao je dežurnu službu i tražio da dodje hitna pomoć. Odmah nakon toga oštećeni je prevezen u DZ B., a ništa drugo mu o ovom dogadjaju nije bilo poznato.<br>
&nbsp;<br>
Svjedok Č. Č. je u svojoj izjavi naveo da je kritične večeri čuo preko radio veze da patrola ode do Tržnog centra kako bi udaljila alhoholisana lica koja provociraju prolaznike. Ubrzo nakon toga čuo je poziv da se pošalje vozilo Hitne pomoći ispred Tržnog centra. Pošli su on i kolega T. i tamo su zatekli R., M., B. i R.. Vidio je da su ambulantnim vozilom odvezli oštećenog. Pitao je kolegu R. šta se desilo i ovaj mu je rekao da je oštećeni bio pijan, pao na pločnik i udario glavom.<br>
&nbsp;<br>
Svjedok T. M. je u svojoj izjavi naveo u svemu jednako kao svjedok Č. Č..<br>
&nbsp;<br>
Svjedok M.S. je u svojoj izjavi naveo da je kritične večeri bio sa kolegom R.. Preko radio veze su obaviješteni da neka pijana lica ispred tržnog centra maltretiraju prolaznike, traže im novac i sl. Odmah su pošli na lice mjesta i tamo zatekli 7-8 osoba. Čim su ih vidjeli ova lica su počela bježati a jedan od njih koji je bio najviše pijan je prilikom trčanja pao i udario glavom u betonsku podlogu. Kolega R. koji je bio u blizini je pokušao da ovo lice zadrži da ne padne ali u tome nije uspio. Odmah su pozvali dežurnu službu i tražili ambulantna kola. Ovo lice je nakon pada kratko vrijeme bilo u nesvjesnom stanju, a kada se osvijestilo smjestili su ga u ambulantno vozilo. Ljekar je ovo lice pregledao na licu mjesta a nakon toga je odvezeno u DZ gdje je ponovo pregledano. Kada je pregled završen odvezli su ga kući i ovo lice je svo vrijeme bilo svjesno i razgovaralo. Ovo lice su ostavili ispred zgrade tako da im nije poznato ko je razvalio vrata njegovog stana. Svjedok je bio kategoričan da ga njegov kolega R. ovo lice nije udario pesnicom.<br>
&nbsp;<br>
Oštećeni G. Č. je u svojoj izjavi datoj u istražnom postupku naveo da je dva dana prije kritičnog dogadjaja došao iz P. u B. radi posla. Kritične večeri došao je ispred Tržnog centra i tamo zatekao drugove K., B., E. i B. i sa njima započeo neku priču, s tim da niko iz njegovog društva nije bio pijan niti je pravio neki nered. U jednom momentu prišao im je policajac R. koji je odmah zadao šamar K.. Nije znao o čemu se radi pa je pitao jednog druga zašto je policajac udario K., na što je R. udario i njega. Oštećeni je dalje naveo da ne zna da li je udaren otvorenom šakom ili pesnicom ali udarac je bio jak i on je pao i udario glavom o ivičnjak. Odmah je izgubio svijest i sve što se kasnije dešavalo znao je iz kazivanja drugih. Sjećao se da su ujutro u stan došli E. i K. sa jednim policajcem i da su ga odvezli u DZ Budva pa onda u Risan. U Risnu je potpuno došao svijesti a kasnije prebačen u KBC. Kasnije je iz priče K., B. i E. čuo da su za njega dolazila kola hitne pomoći, ali da mu ljekarska pomoć nije ukazivana. Pridružio se krivičnom gonjenju i postavio imovinsko pravni zahtjev zbog pretrpjelog bola, gubitka zarade i troškove liječenja. U svojoj izjavi datoj na glavnom pretresu dana 25.04.2007.g. ostajući pri naprijed navedenom ođtećeni je dodao da zbog povreda koje je dobio kritične prilike nije bio u mogućnosti da obavlja posao kojim se ranije bavio imajući uvidu da nije u mogućnosti da izvadi ljekarsko uvjerenje, tako da sada uspijeva da ostvari primanje od 105,00 konvertibilnih DM što je u protivrijednosti od oko 5o, oo eura. Na posebno pitanje je dodao da posledice od povreda koje je zadobio kritičnom prilikom ima i dalje u smislu da ne vidi dobro na desno oko, da ne čuje dobro na desno uvo, tako da ima zdravstvene probleme koji potiču od kritičnog dogadjaja odnosno koji su posledica od istog. Dalje je naveo da nakon što je zadobio udarac i udario glavom više se ničeg ne sjeća i ne može se izjasnti o detaljima na koji način je dospio u hodnik odnosno kada je nadjen nakon kritičnog dogadjaja u stanu od strane svjedoka B., kao ni da se sjeća dolaska ljekara na lice mjesta jer njegovo sjećanje datira od trenutka kada se probudio iz anastezije poslije operacije u P.. U B. je iz A. došao da obavlja poslove sa izvjesnim M. i to na razvodjenje kablova po sobama u hotelu L. i u to vrijeme je u B. boravio 15 dana, a kritičnog dana je sa M. otišao na parking ispred Tržnog kako bi našli potrebne radnike s tim da je M. otišao a on je ostao na parkingu sa radnicima koji su se tu okupljali. Takođe je dodao da kritičnog dana nije bio u alhoholisanom stanju jer nije pio, te nije držao flašu u ruci, te da se ne sjeća toga da se zahvaljivao okrivljenom u smislu da mu je spasio život nakon krtičnog dogadjaja. U konačnom je naveo da se pridružuje krivičnom gonjenju i da postavlja imovinsko pravni zahtjev imajući u vidu da se u medjuvremu oženio i da ima dijete od šest i po godina, kao i da mu je u medjuvremenu supruga preminula<br>
&nbsp;<br>
Svjedok K. A. je u svojoj izjavi naveo da je kritične prilike bio sa prijateljima Č., E. i B. ispred Tržog Centra, te da nijesu bili bučni i remetili javni red i mir. Ranije se dešavalo da povremeno tu zapjevaju i da interveniše policija, ali te večeri su bili mirni. U jednom momentu naišla je patrola i policajac R. je bez ikakvog povoda prišao i rekao „šta radite tu“, nakon čega mu je isti policajac opalio šamar. Reagovao je Č. pitajući „zašto udari čovjeka“ nakon čega je R. njega udario otvorenom rukom. Od ovog udarca Č. je pao na beton i povrijedio glavu. Nakon toga policija je tražila da se udalje, pa se on odmakao 1o do 15 metara. Vidio je da je došla još jedna patrola i hitna pomoć te da su E. i B. smjestili Č. u kola hitne pomoći. Nije znao gdje su oštećenog odvezli kasnije. Sjutradan ujutro kod njega je došao B. i rekao mu da je Č. u nesvjesnom stanju. Pošli su tamo i zatekli Č. koji je bio u lošem stanju i vidio je da mu nije pružena nikakva pomoć. Odmah je pošao u OB B. da bi tražio policajca L. jer je od njega očekivao pomoć. Medjutim našao je K. sa kojim je pošao do Č.. Nakon toga K. je zvao hitnu pomoć i Č. je prebačen u DZ, a kasnije u bolnicu u Risnu. Kasnije se interesovao u DZ da li je ukazivana kakva pomoć Č. pa mu je rečeno da takav slučaj nije registrovan.<br>
&nbsp;<br>
Svjedok B. Z. je u svojoj izjavi naveo da je kritične večeri bio u društvu B., Č. i K., da su sjedali i pričali. U jednom momentu prišla je patrola i policajac R. ih je pitao šta tu rade, da bi odmah nakon toga udario šamar K.. Č. je pitao „zašto udari čovjeka“ nakon čega je R. dlanom otvorene šake udario Č. koji je pao na pločnik i povrijedio glavu. Odmah je vidio krv koja je oštećenom potekla iz ušiju i glave. Da ne bi slično prošao udaljio se 15 do 2o metara. Vidio je da E. pokušava da pomogne Č. da mu vadi jezik, a uskoro su došla dvoje kola hitne pomoći i policije.&nbsp; K. i E. su pomogli da se smjesti Č. u kola hitne pomoći nakon čega su svi otišli. Kasnije B. mu je pričao da je zatekao ulazna vrata stana provaljena i u hodniku u krvi Č.. Kategoričan je bio da nikakvog konflikta nije bilo izmedju njih i policije i da mu nije jasno zašto je policajac reagovao udaranjem.<br>
&nbsp;<br>
Svjedok V.V. je u svojoj izjavi navela da o kritičnom dogadjaju apsulutno ništa ne zna i da samo poznaje Č. kao mirnog čovjeka ne sklonog konfliktima.<br>
&nbsp;<br>
Svjedok dr P. G. je u svojoj izjavi naveo da je kritičnog dana primio poziv od strane OB B. &nbsp;da se ispred Tržnog centra u B. nalazi jedno povrijedjeno lice. Pošao je kolima hitne pomoći sa vozačem G. i dolaskom na lice mjesta zatekao je 4-5 ljudi i patrolu policije, Tu nije pregledao povrijedjenog jer je isti bio svjestan i normalno komunicirao pa ga je prevezao do DZ. Tokom vožnje to lice nije gubilo svijest i normalno je komuniciralo. Tokom pregleda vidio je da oštećenom teče krv iz uha, pa je predpostavio da se radi o perforaciji bubne opne. To lice je imalo osjećaj blage vrtoglavice a djelovalo mu je da je pod blagim uticajem alhohola. Nakon pregleda uputio ga je kući. Svjedok se sjećao da mu je ovo lice tokom razgovora prvo reklo da je dobilo šamar a nakon toga da se okliznuo i palo udarivši glavom. Povrijeđenog je uputio da se javi specijalisti za uho grlo i nos. Sjutradan je od koleginice N. saznao da je ovo lice nadjeno u nesvjesnom stanju i da je upućeno u bolnicu u Risan.<br>
&nbsp;<br>
Svjedok G. S. je u svojoj izjavi naveo da je kao vozač hitne pomoći kritične večeri pošao na lice mjesta sa dr P. i jedno lice su prevezli do DZ. Vidio je da je ovo lice bilo svjesno i razgovaralo sa doktorom ali da je bilo pod blagim uticajem alhohola. Sjećao se da je nakon pregleda ovo lice pješke otišlo kući, odnosno naveo je da ne zna da li je to lice ko kasnije prevezao.<br>
&nbsp;<br>
Svjedok B. Z. je u svojoj izjavi naveo da je Č. G. u kritičnom periodu bio kod njega podstanar. Kritične večeri je došao u stan i vidio da nema nikoga. Nakon toga je otišao je do komšija L. sa kojima se zadržao da bi kasnije prijateljici L., V. V. dao ključ da nešto donese iz tog stana. Poslije minut dva V. se vratila govoreći da je u stanu našla mrtvog čovjeka. Odmah je pošao sa V. gore i zatekao Č. u nesvjesnom stanju. Vidio je da je Č. peškirima zamotavao glavu koja je krvarila Prebacili su Č. na ležaj a zatim je pozvao policiju koja mu je rekla da to nije ništa, da je Č. &nbsp;pijan da je pao i da se tako povrijedio. Ujutro je otišao da traži pomoć i tada su mu K. i B. ispričali šta se desilo. Rekli su mu da Č. nije bio pijan, ali da ga je jedan policajac udario i da je od tog udarca pao i povrijedio se. K. i B. su pošli do njegovog stana i kasnije Č. odvezli u DZ. Svjedok je takođe istako da su inače vrata kritične večeri bila provaljena a nije znao ko ih je te večeri provalio. Sjećao se da je Č. bio u polusvjesnom stanju, da je čak mogao odgovarati na pojedina pitanja, medjutim kako mu se ujutro stanje pogoršalo odlučio je da traži pomoć.<br>
&nbsp;<br>
Iz izvještaj DZ Budva od 17.11.1998.g. utvrdjuje se da je dr N. dana 08.10.1998.g. u 11.45 časova izašla na plato ispred .......... u B. gdje je zatekla oštećenog Č. G. u prisustvu dva civila i jednog policajca, a koji je bio u polusvjesnom stanju i krvario iz desnog uha nakon čega je odmah upućen u bolnicu Risan.<br>
&nbsp;<br>
Iz istorije bolesti&nbsp; br. 1713 Specijalne bolnice Vaso Ćuković Risan, utvrdjuje se da je oštećeni Č. kritičnom prilikom zadobio povredu u vidu preloma baze lobanje sa desne strane, sa isticanjem krvi i moždane tečnosti iz ušnog kanala, te da je na prijemu bio svjestan i dijagnosticirano mu je potres mozga i prelom baze lobanje.<br>
&nbsp;<br>
&nbsp;Iz otpusne liste sa epikrizom KC Podgorica od 26.10.1998.godine utvrdjuje se da je oštećeni Č. liječen od 14.1o. do 26.1o.1998.godine i da mu je pregledom utvrdjn hematon koji se širio tjemeno i sljepoočno usled čega je operisan.<br>
&nbsp;<br>
Iz&nbsp; nalaza i mišljenje stalnog sudskog vještaka medicinske struke dr M. M. od 29.01.2000.g. utvrdjuje se da je oštećeni Č. kritičnom prilikom zadobio povrede u vidu preloma baze lobanje sa desne strane sa isticanjem krvi i moždane tešnosti iz ušnog kanala, te djelimičnu slabost desnog facijalnog živca. Dalje se utvrđuje da navedene povrede osim zadnje predstavljaju tešku tjelesnu povredu, dok je zadnja laka tjelesna povreda.<br>
&nbsp;<br>
Iz potvrde Specijalne bolnice za ortopediju Vaso Ćuković Risan od 30.03.1999.g. utvrdjuje se da je oštećeni Č. kritičnom prilikom zadobio povrede u vidu preloma baze lobanje sa desne strane sa isticanjem krvi i moždane tešnosti iz ušnog kanala, te djelimičnu slabost desnog facijalnog živca, kao i da je zbog pogoršanja i sumnje na krvarenje u lobanji upućen na snimanje u Podgoricu, gdje je ustanovljeno da pored navedenih povreda ima i krvarenje iznad tvrde moždane opne, iz kog razloga je tamo zadržan i operisan.<br>
&nbsp;<br>
&nbsp;Iz izvoda iz zaznene evidencije za okrivljenog izdatog od CB Podgorica dana 14.06.2006.g. utvrdjuje se da okrivljeni ranije osudjivan.<br>
&nbsp;<br>
Iz&nbsp; nalaz i mišljenje stalnog sudskog vještaka sudsko medicinske struke Dr K. N. od 12.04.2007.godine utvrdjuje se da je oštećeni Č. kritičnom prilikom zadobio tešku tjelesnu povredu u vidu preloma kostiju poda lobanje u predjelu dsne polovine potiljačne kosti i u prdjelu piramide desne sljepoočne kosti sa krvarenjem iznad tvrde moždanice u desnom tjemenom predjelu, zahvatajući i desnu polovinu potiljačnog predjela i desni sljepoočni predio, sa sljedstvenim kvarenjem iz desnog uva, sa sljedstvenim isticanjem moždane tečnosti iz desnog uva, sa sljedstvenim generalizovanim napadima padavice, sa sljedstvenom parezom lijeve polovine tijela i perifernom parezom desnog ličnog živca. Takodje se utvrdjuje da navedena teška tjelesna povreda predstavlja povredu opasnu po život i da je ista nanesena dejstvom&nbsp; tupine jako zamahnutog mehaničkog orudja, kao i da je u konkretnom slučaju ista nastala najvjerovatnije prilikom pada oštećenog Č.G. i udarca glavom, najvjerovatnije potiljačnim predjelom glave o podlogu.<br>
&nbsp;<br>
U svom iskazu datom na glavnom pretresu dana 25.04.2007.g. stalni sudski vještak sudsko medicinske truke Dr. K. N. je ostajući pri svom pismenom nalazu i mišljenju na posebno pitanje dodao da se upravo zato što nema notiranih spoljašnjih povreda kod oštećenog opredijelio da navedenu varijantu s najvećim stepenom vjerovatnoće. Dalje je naveo da postojanje eventualno spoljašnjih poreda kod oštećenog iste bi govorile u prilog direktnog dejstva tupo tvrdog predmeta, te da osim toga prelomi kostiju na navedenoj lokalizaciji mnogo su češći prilikom pada nego prilikom direktnog udarca. Sve to ga je opredijelilo za najveću vjerovatnoću, ali ne i potpunu. U odnosu na raspoložive medicinske podatke veoma je mala, skoro nikakva vjerovatnoća da je do povrede došlo direktnim udarcem tupo tvrdog predmeta, iako i u toj situaciji teoretski može doći do preloma, a bez spolja vidljivih povreda. Dalje je naveo,vezano za činjenicu da je oštećeni bio tretiran u tri ustanove a da niko od ljekara nije konstatovao spoljne povrede kod oštećenog, da nema notiranih spoljašnih povreda to govori u prilog tome da istih nije ni bilo, ali sudeći po uobičajenim propustima u vodjenju medicinske dokumentacije postoji stanoviti oprez da ih je možda i bilo ali nijesu notirane. U pitanju je afirmativni pristup ljekara u vodjenju medicinske dokumentacije, te ako ih je i bilo a nijesu notirane govore samo u prilog propustu rada ljekara. Vezano za odbranu okr. u dijelu da je oštećeni sam pao, vještak je naveo da uvijek postoji mogućnost da osoba bilo trijezna ili u alhioholisanom stanju padne sama od sebe i udari glavom o podlogu&nbsp; i zadobije navedene ili slične povrede. U konačnom je naveo da je&nbsp; potpuno jasno da je oštećeni zadobio tjelesne povrede u kritičnom dogadjaju dana 07.10.1998.godine u Budvi oko 21,oo časova, te da oko toga nema nikakve špekulacije čemu u prilog govori i činjenica da je i prvi doktor koji se „susreo“ sa oštećenim konstatovao krvarenje iz uva, a što je kardinalni simptom preloma kostiju baze lobanje, što imenovani doktor to tada nije ni konstatovao već je posumljao da je krvarenje iz uva posledica prsnuća bubne opne, te oštećenog uputio na specijalistički pregled kod doktora za bolesti uha grla i nosa. Navedena vrsta krvarenja je karakteristična po tzv slobodnom intervalu tj. proteku odredjenog vremena do ispoljavanja simptoma. Svi naknadni, poslije kritičnog dogadjaja eventualni padovi i eventualni udari glavom oštećenog o pod mogli su da utiču na brzinu razvoja kliničke slike. Dalje je naveo da položaj oštećenog koji je ležao u stanu sa peškirima natopljenim krvlju ili položaj oštećenog koji je ležao na paltou ispred crvene zgrade dana 8.1o.1998 god u 11,45 časova su potpuno irelevantani za mišljenje koje je dao dana 12.04.2007.g. U konačnom je istakao da je oštećeni navedenu povredu zadobio kritičnom prilikom ne prilikom nekih naknadnih padova iste večeri ili sjutra ujutro. Na pitanje kako je moguće da su prema izjavi B. peškiri mogli biti natopljeni krvlju, a oštećeni zatečen u ležećem položaju i to pola tijala na hodniku a pola u kupatilu, vještak je naveo da po završetku slobodnog intervala kad prvi krvni izliv dostigne kritičnu veličinu i počne da vrši pritisak na mozak pojavljuje se krvarenje, a oni su: povraćanje, glavobolja i poremećaj svijesti. Položaj sa glavom okrenutom prema wc šolji mogao bi se objasniti povraćanjem, peškiri natopljeni krvlju se objašnjavaju krvarenjem iz uva, a to što je oštećeni ležao stvar je poremećaja svijesti.&nbsp;<br>
&nbsp;<br>
Na osnovu svih izvedenih dokaza, cijeneći ih pojedinačno i u uzajamnoj povezanosti, a u odnosu na odbranu okrivljenog sud je nespornim utvrdio da je okrivljeni predmetna krivična djela učinio na način kako mu je to optužnim aktom stavljeno na teret, odnosno na način kako je to bliže navedeno u činjenično opisu djela u presudi posl.br. K. 450/00 od 28.02.2003.g. Naime, sud je, kako je to bliže navedno u izreci presude posl.br. K. 450/00 od 28.02.2003.g. &nbsp;nespornim utvrdio da je okrivljeni R. dana 07.10.1998.godine oko 21,oo čas u B. na prostoru ispred Tržnog Centra – na platou ispred samoposluge „D.„ teško tjelesno povrijedio oštećenog Č. G. iz B. i što je kao službeno lice u vršenju službe prema oštećenom K. A. iz B. i Č. G. postupao&nbsp; na način koji vrijedja ljudsko dostojanstvo tako što je obavljajući službenu radnju kao policajac prišavši i pitajući „ što radite ovdje“ bez razloga udario šamar oštećenom K. A. a kada je oštećeni Č. itao „ zašto udari čovjeka „, okrivljeni je dlanom otvorene ruke udario oštećenog Č. u bradu usled čega je oštećeni Č. u padu potiljkom udario u betonsku podlogu i ostao bez svijesti, zadobivši tešku tjelesnu povredu u vidu preloma baze lobanje sa desne strane sa isticanjme krvi i moždane tečnosti iz ušnog kanala kojim povredjivanjem je doveden u opasnost život oštećenog Č., a kojim postupanjem okrivljenog se vrijedja ljudsko dostojanstvo oštećenih K. i Č..<br>
&nbsp;<br>
Okrivljeni u svojoj odbrani negira izvršenje krivičnih djela koja su mu stavljena na teret navodeći da je kritičnom prilikom samo rukama odgurnuo oštećenog K., koji je mahao prema njemu, te da oštećenog Č. tom prilikom nije ni dodirnuo, već je isti sam pao pri pokušaju da ustane. Ovakvu odbranu okrivljenog sud nije prihvatio, nalazeći da je njegova odbrana nelogična i neuvjerljiva, te u potpunosti smišljena na izbjegavanje krivice, imajući u vidu da je opovrgnuta drugim provedenim dokazima, a prvenstveno iz razloga jer je ista u suprotnosti sa iskazima kako oštećenih Č. i K., te iskazom svjedoka B. koji je zatečen na licu mjesta, a posebno opovrgnuta medicinskom dokumentacijom, te nalazom i mišljenjem stalnog sudskog vještaka sudsko medicinske struke dr K. N. i njegovim iskazom datim na glavnom pretresu. Naime, oštećeni Č. i K., kao i svjedok B., praktično na identičan način opisuju na koji način su izvršena predmetna krivična djela. Imajući u vidu da su njihovi iskazi identični i podudarni, a u potpunosti potvrdjeni medicinskom dokumentacijom i nalazom i mišljenjem stalnog sudskog vještaka sudsko medicinske struke vezano za način nastanka teške tjelesne povrede kod oštećenog Č., njihovim iskazima je sud u potpunosti poklonio vjeru nalazeći da se radi o logičnim uvjerljivim i objektivnim iskazima. S druge strane sud nalazi da je iskaz svjedoka M. očigledno smišljen na izbjegavanje krivice okrivljenog, a navedeno posebno iz razloga jer je nesporno da je navedeni svjedok bio kolega sa okrivljenim, te imao razloga da dajući lažan iskaz, u dijelu gdje potvrdjuje da njegov kolega okrivljeni R. nije udario oštećenog Č., okrivljenom omogući da izbjegne odgovornost za djela koja je učinio. Isto tako iskaz ovog svjedoka je u suprotnosti i samom odbranom okrivljenog u dijelu gdje okrivljeni navodi da je oštećeni Č. pao kada je pokušao da ustane sa mjesta na kojem je sjedio, a nakon guranja K., dok svjedok navodi da je oštećeni Č. počeo da bježi sa ostalim prisutnim licima, kada su on i okrivljeni došli na lice mjesta i da se u tom bježanju spotakao i pao. Ovakva razlika izmedju iskaza svjedoka M. i odbrane okrivljenog za sud je dokaz više da je iskaz svjedoka M. bio smišljen na izbjegavanje krivice okrivljenog.<br>
&nbsp;<br>
Imajući u vidu iskaz oštećenog, njegovu medicinsku dokumentaciju, kao i nalaz i mišljenje stalnog sudskog vještaka sudsko medicinske struke dr K.N., koji je sud u potpunosti prihvatio kao objektivan i dat u skladu sa pravilima struke, sud je nespornim utvrdio da je oštećeni kritičnom prilikom zadobio tešku tjelesnu povredu bliže opisanu i izreci odluke i to tešku tjelesnu povredu opasnu po život. U potpunosti poklanjajući vjeru iskazu oštećenog Č., te iskazima oštećenog K. i svjedoka B., iz gore navedenih razloga, sud je nespornim utvrdio da je okrivljeni kritičnom prilikom obavljajući službenu radnju kao policajac prišavši oštećenom Č. i K. A. i pitajući „ šta radite ovdje“ bez razloga udario šamar oštećenom K., a kada ga je oštećeni Č. upitao „zašto udari čovjeka„ okrivljeni ga je dlanom otvorene ruke udario u bradu, usled čega je oštećeni u padu potiljkom udario u betonsku podlogu i ostao bez svijesti.<br>
&nbsp;<br>
Za sud nije bilo dileme da je okrivljeni kritičnom prilikom postupao sa umišljajem, svjestan značaja svojih djela i želeći njhovo izvršenje.<br>
&nbsp;<br>
Imajući u vidu naprijed nesporno utvrdjeno činjenično stanje, za sud nije bilo dileme da su se u radnjama okrivljenog kritičnom prilikom stekli svi bitni elementi bića krivičnog djela teška tjelesna povreda iz čl. 151. stav 2. u&nbsp; sticaju sa krivičnim djelom zlostavljanja i mučenja iz čl. 167. stav 3. u vezi stava 1. KZCG.<br>
&nbsp;<br>
Pri takvom stanju stvari, i u ponovljenom postupku, za sud nije bilo dileme da je okrivljeni R. predmetna krivična djela učinio na način kako je to bliže opisano u izreci odluke ovog suda posl.br. K. 450/00 od 28.02.2003.g. koja je preinačena presudom Višeg suda u Podgorici posl.br. Kž.366/03 od 15.03.2006.g., u pogledu pravne ocjene djela, tako što u radnjama okrivljenog stoje elementi bića krivičnih djela teška tjelesna povreda iz čl. 151. st. 2. KZ CG u sticaju sa krivičnim djelom zlostavljanje i mučenje iz čl. 167. st. 3. u vezi st. 1. KZ CG. Stoga je sud u ponovljenom postupku našao da pravosnažnu presudu ovog suda posl.br. K. 450/00 od 28.02.2003.g. u pogledu pravne ocjene djela ne treba mijenjati.<br>
&nbsp;<br>
Međutim, sud je našao da istu presudu treba staviti van snage u dijelu odluke o kazni i dijelu odluke o troškovima krivičnog postupka. Naime, presuda ovog suda posl.br. K. 450/00 od 28.02.2003.g. je preinačena presudom Višeg suda u Podgorici posl.br. Kž. 366/03 od 15.03.2006.g. i u pogledu odluke o kazni tako da je okrivljenom R. za krivično djelo teške tjelesne povrede iz čl. 151. st. 2. KZ CG utvrđena kazna zatvora u trajanju od 7 mjeseci i za krivično djelo zlostavljanje i mučenje iz čl. 167. st. 3. u vezi st. 1. KZ RCG kazna zatvora u trajanju od 3 mjeseca, pa je osuđen na jedinstvenu kaznu zatvora u trajanju od 8 mjeseci, dok je u soatlom dijelu prvostepena presuda ostala neizmijenja..<br>
&nbsp;<br>
Prilikom odluke o vrsti i visini kazne koju okrivljenom treba izreći u ponovljenom postupku sud je pošao od toga da je za krivično djelo teške tjelesne povrede iz čl. 151. stav 2. KZ CG zakonom zaprijećeno kaznom zatvora od jedne do osam godina, kao i da je za krivično djelo zlostavljanje i mučenje iz čl. 167. stav 3. u vezi stava 1. KZ CG zaprijećeno kaznom zatvora do tri godine. U smislu čl. 42. KZ CG kao olakšavajuću okolnost na strani okrivljenog sud je cijenio njegovu raniju neosudjivanost, dok na njegovoj strani nije našao niti jednu otežavajuću okolnost. U smislu čl. 45. KZ CG kao naročito olakšavajuću okolnost na strani okrivljenog sud je cijenio protek vremena od izvršenja krivičnog djela, odnosno okolnost da je od kritičnog dogadjaja proteklo preko deset godina, pa nalazeći da će se u njegovom slučaju ublaženom kaznom ispod zakonom propisanog minimuma kazne za krivično djelo teške tjelesne povrede iz čl. 151. stav 2. KZ CG primjenom odredbi čl. 46. KZ CG prethodno utvrdio kaznu zatvora u trajanju od četiri mjeseca, dok mu je za krivično djelo zlostavljanje i mučenje iz čl. 167. stav 3. u vezi stava 1. KZ CG predhodno utvrdio kaznu zatvora u trajanju od tri mjeseca, pa ga je primjenom odredbi čl. 48. KZ CG osudio na jedinstvenu kaznu zatvora u trajanju od šest mjeseci, koju će izdržati po pravosnažnosti presude. Sud smatra da je izrečena kazna adekvatna ličnosti okrivljenog, težini učinjenih krivičnih djela i okolnostima pod kojima je djela učinio, te da će se njome ostvariti ciljevi specijalne i generalne prevencije i u dovoljnoj mjeri uticati na okrivljenog i na druge eventualne učinioce ovih i sličnih krivičnih djela da ubuduće ne vrše kako ova tako ni druga krivična djela.<br>
&nbsp;<br>
Isto tako, kako je u ponovljenom postupku bilo novih troškova postupka, po osnovu vještačenja i pristupa vještaka na glavnom pretresu, sud je obavezao okrivljenog, za razliku nego što je to obavezan u pravosnažnoj presudi posl.br. K. 450/00 od 28.02.2003.g. da na ime troškova krivičnog postupka a po osnovu troškova medicinskog i sudskog medicinskog vješačenja uplati iznos od 217,8o eura i po osnovu nakanade i nagrade za rad branioca po službenoj dužnosti iznos od 190,oo eura kao i po osnovu sudskog paušala iznos od 1oo,oo eura a sve na ž.r ovog suda u roku od tri mjeseca od dana pravosnažnosti presude pod prijetnjom prinudnog izvršenja, shodno čl. 199. i 202. ZKP-a CG.<br>
&nbsp;<br>
Shodno naprijed navedenom, te kako je čl. 420. st. 3. ZKP-a CG propisano da će sud kada u novom postupku donese presudu izreći da se ranija presuda djelimično ili u cjelini stavlja van snage ili da se ostavlja na snazi, te kako je u predmetnom slučaju pravosnažna presuda bila osuđujuća za ista djela, u kojima se nije mijenjao činjenični opis, te da je bila ista kazna koja se razlikuje samo u visini, te da se razlikuju i troškovi postupka, to je raniju presudu trebalo samo djelimično staviti van snage i to u dijelu odluke o kazni i u dijelu odluke o troškovima krivičnog postupka, pa je na gore iznijetim razlozima sud zasnovao svoju odluku.<br>
&nbsp;<br>
OSNOVNI SUD U KOTORU<br>
Dana, 15.05.2009.g.<br>
&nbsp;<br>
&nbsp;<br>
Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA - SUDIJA<br>
Krivokapić Mirjana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pribilović Suzana<br>
&nbsp;<br>
&nbsp;<br>
PRAVNA POUKA: Protiv ove presude ima se pravo žalbe u roku od 15 dana od dana prijema Višem sudu u Podgorici a preko ovog suda.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

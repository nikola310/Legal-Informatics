<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.90555555in 0.7875in 0.625in 0.9847222in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.375in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.25in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1"></p>
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	K. br. 79/2011</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p3">
<span>Osnovni sud u Bijelom Polju, kao prvostepeni krivični, u vijeću sastavljenom od sudije Rahma Bande kao predsjednika vijeća, i sudija porotnika Pešić Miljana i Bećirović Gana, kao članova vijeća,  uz učešće zapisničara Ljiljane Popović, rješavajući u krivičnom predmetu protiv optuženog H.H.a iz Sjenice Republika Srbija, zbog krivičnog djela krijumčarenje iz čl. 265. st. 1. Krivičnog Zakonika, postupajući po Optužnici ODT iz Bijelog Polja Kt.br.23/11 od 28.01.2011. godine, nakon održanog, usmenog, glavnog i javnog pretresa u prisustvu zamjenika ODT iz Bijelog Polja Zvrko Denisa i branioca optuženog H.H.a - K.Č.a adv. iz Bijelog Polja, koji je postavljen po službenoj dužnosti, a u odsustvu optuženog H.H.a, donio je dana  21.06.2011. godine i javno objavio,</span>
</p>
<p class="p4"></p>
<p class="p2"></p>
<p class="p2">
<span class="s1">P R E S U D U</span>
</p>
<p class="p4"></p>
<p class="p5">
<span class="s1">Optuženi H.H., </span><span>od oca I. i majke E. rodjene G., rodjen ..godine u Sjenici Opština Sjenica R.Srbija, sa prebivalištem u mjestu rodjenja -  Dubnica, pismen, po zanimanju prosvjetni radnik, sa završenom VSS, oženjen, otac jednog djeteta, nezaposlen, državljanin R.Srbije, srednjeg imovnog stanja, vojsku služio, osudjivan.</span>
</p>
<p class="p3"></p>
<p class="p2">
<span class="s1">K R I V   J E</span>
</p>
<p class="p5">
<span class="s1">Što je:</span>
</p>
<p class="p4">
<span>	</span>
</p>
<p class="p4">
<span>	- dana 11.01.2011.godine svojim PMV marke '' Golf'' reg.br. NP – 654-23, bavio se prenošenjem robe – 74 kanti paprika punjenih pavlakom i 26 kanti sira, ukupne težine oko 150 kgr, iz Republike Srbije u Crnu Goru, preko carinske linije, lokalnim putem iz pravca Borišića – Republika Srbija u pravcu Bijelog Polja, izbjegavajući mjere carinskog nadzora na carinskom prelazu od strane ovlašćenih carinskih organa, pri čemu je u mjestu Bjelice, Opština Bijelo Polje, zaustavljen i kontrolisan od strane ovlašćenih službenika Uprave Policije – Ispostava granične policije Bijelo Polje, </span>
</p>
<p class="p4"></p>
<p class="p4">
<span>	 - čime je izvršio krivično djelo krijumčarenje iz čl. 265. st. 1. Krivičnog Zakonika.</span>
</p>
<p class="p4"></p>
<p class="p4">
<span>	-pa ga sud primjenom citiranih zakonskih poropisa i čl.  2,4,5,13,15,32,36, 39,42,45 i 46. st. 1. tač. 5. Krivičnog Zakonika, te čl. 199,202 i 364.  ZKP-a, </span>
</p>
<p class="p4"></p>
<p class="p6">
<span class="s1">O S U DJ U J E </span>
</p>
<p class="p6"></p>
<p class="p5">
<span>Na kaznu zatvora u trajanju od 60. ( šezdeset ) dana, i </span>
</p>
<p class="p5"></p>
<p class="p5">
<span>Na novčanu kaznu u iznosu od  200,00 € ( dvijestotine eura), koju kaznu je dužan da plati ovom sudu u roku od 3(tri) mjeseca po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 € ( dvadesetpet eura) ,novčane kezne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p5"></p>
<p class="p5">
<span>Obavezuje se okrivljeni da na ime paušala plati ovom sudu iznos od 30,00 €, ( trideset eura), kao i na ime troškova krivičnog postupka 125,00 eura ( stotinudvadesetpet eura) u roku od 15. dana po pravnosnažnosti presude. </span>
</p>
<p class="p5"></p>
<p class="p5">
<span>Od optuženog se oduzimaju 74. plastične kante sa paprikama u pavlaci, težine od po 1,5 kgr, i 26 kanti sira, težine od po 1,5 kgr, ( 100 kanti, ukupne težine oko 150 kgr ),  kao predmeti koju su upotrijebljeni za izvršenje krivičnog djela a na osnovu čl. 66, 67.tač.7 i čl. 75 u vezi čl. 265. st. 3. u vezi st. 1. KZ.</span>
</p>
<p class="p5"></p>
<p class="p4">
<span>	</span>
</p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p7">
<span>       Osnovni državni tužilac u Bijelom Polju, Optužnicom Kt.br.23/11 od 28.01.2011. godine, optužio H.H.a iz Sjenice Republika Srbija, zbog krivičnog djela krijumčarenje iz čl. 265. st. 1. Krivičnog Zakonika.</span>
</p>
<p class="p7"></p>
<p class="p5">
<span>Na predlog ODT u Bijelom Polju, ovaj sud je donio rješenje Kv.br. 252/2011 od 07.06.2011.godine, da se optuženom H.H.u iz Sjenice R.Srbija, sudi u odsustvu po Optužnici ODT iz B.Polja Kt.br.23/2011 od 28.01.2011.godine, zbog krivičnog djela krijumčarenje iz čl. 265. st. 1. Krivičnog Zakonika. </span>
</p>
<p class="p5"></p>
<p class="p3">
<span>Zamjenik ODT iz B.Polja Zvrko Denis u završnoj riječi je izjavio, da ostaje pri podnijetoj Optužnici, jer dokazima izvedenim na glavnom pretresu utvrdjeno je, da je optuženi počinio krivično djelo stavljeno mu na teret, predložio je da ga sud osudi na kaznu po Zakonu. </span>
</p>
<p class="p3"></p>
<p class="p3">
<span>Branilac optuženog K.Č. adv. iz B.Polja koji je postavljen po službenoj dužnosti  u završnoj riječi je izjavio, da smatra da se sa najblažom kaznom može postići svrha kažnjavanja, jer se ne radi o nekom teškom krivičnom djelu, već je optuženog čista nužda egzistencijalne prirode natjerala da izdržava porodicu pa i na ovakav način. </span>
</p>
<p class="p4"></p>
<p class="p3">
<span>Radi utvrdjivanja odlučnih činjenica i krivice opruženog, sud je u dokaznom postupku saslušao svjedoke M.V.a i N.M.a,na saglasni predlog stranaka pročitao službenu zabilješku Uprave Policije - Ispostave Granične policije B.Polje od 11.01.2011.godine, izvršio uvid u potvrdu o privremeno oduzetim predmetima Uprave Policije - Ispostava Granične policije B.Polje br. 3. od 11.01.2011.godine i izvršio uvid u izvod iz Kaznene evidencije na ime optuženog H.H.a, izdat od strane MUP-a – Direkcija Policije – Policijaska uprava u Novom Pazaru od 03.06.2011.godine, pa je cijeneći ove dokaze pojedinačno i u kontekstu, shodno čl. 360. st. 2. ZKP-a,  utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, iz iskaza svjedoka M.V.a i N.M.a, koje je sud u podpunosti prihvatio i koji stoje u uzajamnoj vezi, ovaj sud je na nedvosmislen način utvrdio da je optuženi H.H. na način bliže opisan u izreci presude, izvršio krivično djelo krijumčarenje iz čl. 265. st. 1. KZ, i za to djelo ga oglasio krivim. Tako iz iskaza ovih svjedoka se utvrdjuje da su kritičnog dana obavljali radne poslove nadzora državne granice u mjestu Bjelice Opština Bijelo Polje. Na teritoriji Crne Gore na udaljenosti od granične linije oko 300 m, zaustavili su PMV marke '' Golf II'' NP-registracija, kojim je upravljao H.H. i prilikom kontrole u tom autu su pronašli 74 komada kantica paprike u pavlaci od po 1,5 kgr, i 26 komada kantica sa sirom od po 1,5 kgr. Oni su istog sproveli u Upravu Policije B.Polje na dalju nadležnost i izdali potvrdu o privremenom oduzimanju te robe. Pojasnili su da je prelaz na tom mjestu  '' Bjeličke livade'' zabranjen i isti se smatra ilegalni prelaz granice i posebno istakli da im je H.H. rekao da je robu imao naručenu i istu je imao namjeru da preveze do Podgorice i Primorja. </span>
</p>
<p class="p4"></p>
<p class="p5">
<span>Iskazi predhodnih svjedoka upodpunjeni su i pisanim dokazima. Tako se iz potvrde o privremenom oduzimanju predmeta Uprave Policije IGP B.Polje br. 3 od 11.01.2011.godine, vidi da je od H.H.a oduzeto 100 komada kantica težine od po 1,5 kgr, i to 26 kantica sa sirom i 74 kantice paprika u pavlaci. A iz službene zabilješke Uprave Policije PJ IGP Bijelo Polje od 11.01.2011.godine, se vidi da je ista sačinjena od strane OPS R.M.a, M.V.a i N.M.a, a u vezi ilegalnog prelaska granice od strane H.H.a. Naime, na poziciji mjesta Bjelice, Opština Bijelo Polje, vizuelnim posmatranjem putnog pravca iz sela Borišići, primijećeno je motorno vozilo koje se kretalo iz pravca R.Srbije prema Crnoj Gori. Na udaljenosti nekih 300 m, od granične linije izvršili su zaustavljanje putničkog vozila, a radilo se o PMV marke Golf II, reg.br. NP-654-23, kojim je upravljao H.H. iz Sjenice i isti je kod sebe imao ličnu kartu. Prilikom pregleda tog vozila pronadjene su kantice sa sirom težine od po 1,5 kgr, i kantice punjene paprikom u pavlaci takodje težine od po 1,5 kgr, ukupno 100 kanti. U razgovoru isti im je izjavio, da je namjeravao  da ilegalno udje na teritoriju Crne Gore i tvrdio da je roba njegovo lično vlasništvo namijenjeno za prodaju na Moru. </span>
</p>
<p class="p4"></p>
<p class="p5">
<span>Imajući u vidu predhodno izloženo od strane ovog suda sa podpunom izvjesnošću je utvrdjeno da je optuženi H.H., dana 11.01.2011.godine svojim PMV marke '' Golf'' reg.br. NP – 654-23, bavio se prenošenjem robe – 74 kanti paprika punjenih pavlakom i 26 kanti sira, ukupne težine oko 150 kgr, iz Republike Srbije u Crnu Goru, preko carinske linije, lokalnim putem iz pravca Borišića – Republika Srbija u pravcu Bijelog Polja, izbjegavajući mjere carinskog nadzora na carinskom prelazu od strane ovlašćenih carinskih organa, pri čemu je u mjestu Bjelice, Opština Bijelo Polje, zaustavljen i kontrolisan od strane ovlašćenih službenika Uprave Policije – Ispostava granične policije Bijelo Polje. Ovakvo postupanje,tj.isti svjesno preduzima konkretne radnje koje su karakteristične za klasični oblik krijumčarenja robe, radi izbjegavanja carinske kontrole i drugih legalnih obaveza. </span>
</p>
<p class="p4"></p>
<p class="p7">
<span>   Dakle kod činjenice da optuženi sa robom bez prateće dokumentacije tj. preuzimanjem konkretnih radnji kao što je prenošenje i izbjegavanje carinskog nadzora u radnjama optuženog sadržani su svi zakonski elementi bića krivičnog djela iz čl. 265. st. 1. KZ. </span>
</p>
<p class="p7"></p>
<p class="p7">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom od 6. mjeseci do 5. godina i novčanom kaznom. </span>
</p>
<p class="p7"></p>
<p class="p7">
<span>Prilikom odlučivanja o vrsti i visini kazne, sud je optuženom cijenio sve okolnosti iz čl. 42. KZ, koje utiču da kazna bude veća ili manja, pa je od olakšavajućih okolnosti našao da se radi o nezaposlenom – porodičnom čovjeku, ocu jednog djeteta, koji je u obavezi izdržavanja iste, dok mu je kao otežavajuću okolnost cijenio raniju osudjivanost. Imajući u vidu navedene olakšavajuće okolnosti a koje je sud u njihovom sveukupnom dejstvu cijenio kao naročito olakšavajuće i stao na stanovištu da se predvidjena zatvorska kazna može ublažiti i primjenom odredaba čl. 45 i 46. KZ, istom ublažio kaznu ispod zakonom propisanog minimuma i osudio na kaznu zatvora u trajanju od 60. dana, a obzirom da je za konkretno krivično djelo kumulativno sa kaznom zatvora propisana i novčana kazna, to je sud istog osudio na novčanu kaznu preciziranu izrekom presude, primjenom čl. 39. Krivičnog Zakonika. Zbog svih navedenih okolnosti sud smatra da će se sa izrečenim kaznama - krivičnim sankcijama postići svrha kažnjavanja propisana čl. 32. u vezi čl. 4. st. 2. Krivičnog Zakonika, i da optuženi više ne vrši ova i slična krivična djela. </span>
</p>
<p class="p4"></p>
<p class="p5">
<span>Kako je optuženi oglašen krivim, sud ga je obavezao na plaćanje paušala koji je odmjeren obzirom na složenost predmeta i trajanja postupka, vodeći pri tom računa  o imovinskim prilikama optuženog shodno čl.199 ZKP-a, kao i na ime troškova krivičnog postupka 125,00 eura, koji troškovi se odnose na ime zastupanja od strane branioca koji je postavljen po službenoj dužnosti, shodno čl. 202 ZKP-a.</span>
</p>
<p class="p5"></p>
<p class="p5">
<span>Od optuženog se oduzimaju 74. plastične kante sa paprikama u pavlaci, težine od po 1,5 kgr, i 26 kanti sira, težine od po 1,5 kgr, ( 100 kanti, ukupne težine oko 150 kgr ),kao predmeti koju su upotrijebljeni za izvršenje krivičnog djela a na osnovu čl. 66, 67.tač.7 i čl. 75 u vezi čl. 265. KZ.</span>
</p>
<p class="p5"></p>
<p class="p5">
<span>Sa iznijetih razloga, a usmislu čl. 364. ZKP-a, odlučeno je kao u izreci presude.</span>
</p>
<p class="p4"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana: 21.06.2011. godine</span>
</p>
<p class="p4"></p>
<p class="p4"></p>
<p class="p4">
<span class="s1">Zapisničar,						          Predsjednik vijeća- sudija,</span>
</p>
<p class="p4">
<span class="s1">Ljiljana Popović s.r.     					         Rahmo Banda s.r.</span>
</p>
<p class="p4"></p>
<p class="p4"></p>
<p class="p1"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 171/12</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI, po sudiji </span><span class="span1">Đuković Goranu, uz učešće namještenika suda Paunović Nataše, kao zapisničara, u krivičnom predmetu protiv okrivljenog K. D. iz Podgorice, zbog krivičnog djela građenje objektra bez građevinske dozvole iz čl. 326 a Krivičnog zakonika Crne Gore, odlučujući po optužnom predlogu  (izmijenjenom na glavnom pretresu)  Osnovnog državnog tužilaštva Kt.br. 1449/11-2 od 21.02.2012. godine, kojeg je zastupala savjetnica Osnovnog državnog tužioca J. J., nakon glavnog, javnog pretresa održanog dana 06.11.2013. godine u prisustvu stranaka i advokata R. S., izrekao je i istog dana objavio </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni K. D., od oca N. i majke M., rođene N., rođen .... godine u P., sa prebivalištem u P. na adresi ul. D. br. ..., državljanin Crne Gore, oženjen, otac dvoje djece, po zanimanju građevinski tehničar, srednjeg imovnog stanja, neosuđivan</span>
</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>
<span class="span1">Početkom septembra 2011. godine u P., postupajući protivno odredbi čl. 69 Zakona o uređenju prostora i gradnji objekata započeo izgradnju objekta bez prethodno pribavljene građevinske dozvole na način što je u ulici S. uradio široki iskop dimenzija u osnovi cca 20,00 x 9,00 m na koji je planirao izgradnju objekta bez prethodno pribavljene građevinske dozvole, pri čemu je bio svjestan svog djela i htio je njegovo izvršenje, znajući da je njegovo djelo zabranjeno,</span>
</p>
<p>
<span class="span1">- čime je izvršio krivično djelo građenje objekta bez građevinske dozvole iz čl. 326 a Krivičnog zakonika Crne Gore, </span>
</p>
<p>
<span class="span1">Pa mu je sud primjenom citiranih zakonskih propisa, te čl. 3, 4, 5, 13, 15, 32, 42, 45, 46, 52, 53, i 54 Krivičnog zakonika Crne Gore, te čl. 226 i 374 Zakonika o krivičnom postupku, i z r i č e</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>
<span class="span1">Obavezuje se okrivljeni da ovom sudu na ime paušala uplati novčani iznos od 30,00 eura, u roku od 15 dana po pravosnažnosti ove presude.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom Osnovnog državnog tužilaštva Podgorica, Kt.br. 1449/11-2 od 21.02.2012. godine, okrivljenom K. D. je stavljeno na teret izvršenje krivičnog djela građenje objekta bez građevinske dozvole iz čl 326 a Krivičnog zakonika Crne Gore. Prije davanja završnje riječi, zastupnica optužbe je izmijenila činjenični opis dispozitiva optužnog predloga na način što u dijelu činjeničnog opisa krivičnog djela koje se okrivljenom stavlja na teret na način što u prvom redu umjesto „u septembru 2011. godine“, treba da stoji „početkom septembra 2011. godine“, kao i u drugom redu odozdo umjesto riječi „izgradnju“, stavlja riječ „građen“, te u istom redu nakon riječi „bez“, dodaje riječi „prethodno pribavljene“. Dalje kako sijedi, dok na kraju dodaje „pri čemu je bio svjestan svog djela i htio je njegovo izvršenje, znajući da je njegovo djelo zabranjeno. </span>
</p>
<p>
<span class="span1">Zastupnica optužbe je u završnoj riječi izjavila da ostaje u svemu kao u izmijenjenom optužnom predlogu, jer smatra da dokazima provedenim na glavnom pretresu nesumljivo je dokazano da je okrivljeni izvršio krivično djelo stavljeno mu na teret a posebno imajući u vidu činjenicu da je okrivljeni u odbrani naveo da je u februaru 2011. godine počeo sa prikupljanjem dokumentacije potrebne za izgradnju objekata i da je pribavio sve potrebne dozvole, što ukazuje na to da je isti znao da mu je potrebna građevinska dozvola, te da je prije zahtjeva za dobijanje iste podnio nadležnom organu prije započinjanja predmetnih radova, kao i da je u septembru 2011. godine započeo radnju na izgradnji objekta koju je imao namjeru da nastavi dok je građevinsku dozvolu dobio tek 02.10.2012. godine, te da imajući u vidu iskaze saslušanih svjedoka predlaže sudu da okrivljenog oglasi krivim i osudi po zakonu za predmetno krivično djelo. </span>
</p>
<p>
<span class="span1">Iznoseći svoju odbranu na glavnom pretresu, kao i tokom čitavog postupka, okrivljeni K. D. navodi da je početkom jaunara kupio jedan poslovni prostor u ul. S. od P. Č. koji poslovni prostor je bio ucrtan, priveden namjeni, ali zbog dotrajalosti, okrivljeni je odlučio da isti sruši i da na toj parceli sagradi novi objekat. Prethodni vlasnik mu je pribavio dokumentaciju za rušenje starog objekta i predao je okrivljenom prilikom kupoprodaje. U momentu kad je porušio objekat, dobio je urbanističko–tehničke uslove. Nakon što je porušio predmetni objekat, negdje u ferbruaru 2011. godine, počeo je sa pribavljanjem dokumentacije za izgradnju novog objekta, pribavio sve saglasnosti i dozvole i u septembru angažovao građevinsku firmu radi izvođenja radova. Ustao je sa predlogom za izdavanje građevinske dozvole prije nego što je počeo raskopavanje temelja, dok je građevinsku dozvolu dobio 02.10.2012. godine. Ukazuje da su ga početkom septembra, pozvali radnici sa obavještenjem da je na gradilište došla građevinska inspekcija, i da zna da je tada došla inspektorka A. O.. Odmah došao na lice mjesta, gdje mu je inspektorka tražila dokumentaciju za izvođenje radova. Okrivljeni joj je kazao da dokumentaciju ne nosi sa sobom, već je pozvao da pođu kod njega u kancelariju kako bi joj pokazao svu potrebnu dokumentaciju, na što se inspektorka A. oglušila rekavši mu da nju to ne interesuje i počela da piše zapisnik, nakon čega se okrivljeni naljutio i nije želio da sa njom sarađuje. Ukazuje i to da kada je počeo sa kopanjem temelja nije imao građevinsku dozvolu, ali kada je počeo sa iskopavanjem temelja nije znao da mu je potrebna, ali da je tu izgrađen objekat sa svim potrebnim dozvolama.</span>
</p>
<p>
<span class="span1">Branilac okrivljenog, advokat R. S. u završnoj riječi izjavio je da se u radnjama njegovog branjenika nijesu stekli elementi bića krivičnog djela koje mu je optužnim aktom stavljeno na teret. Posebno ističe da je njegov branjenik dostavio sudu građevinsku dozvolu za predmetni objekat koji je u cjelosti sagrađen tek nakon dobijanja građevinske dozvole, i to isključivo u skladu sa parametrima koji stoje u predmetnoj dozvoli. Ukazuje i da je nejgov branjenik iznio </span><span class="span1">činjenicu da su na placu koji je kupio već postojali temelji, i da nije sporno da su radnici nešto kopali ili širili, ali na postojećim temeljima. Dakle,po mišljenju branica, u radnjama njegovog branjenika ni u kom slučaju ne može biti elemenata bića krivičnog djela kako to stoji u optužnom aktu, jer isti ništa nije gradio. Takođe, na predmetnom placu su postojali urbanističko-tehnički uslovi izdati nekoliko mjeseci prije kontrole od strane inspekcije zaštite prostora. Svedok O. A. je podnijela nalaz koji je, po mišljenju branioca, neprofesioanalan i nestručan, koji je propratila krivična prijava, podnijeta ne ulazeći u suštinu šta se nalazilo na predmetnom placu prije kontrole koju je ista izvršila. Ukazuje i to da se svjedok A. O. ne može izjasniti ko je lice sa kojim je predmetnog dana razgovarala, ali da je sigurno da to nije K. D.. Branilac okrivljenog ističe da je njegov branjenik vlasnik kompanije koja se bavi uvozom robe iz inostranstva već dugo godina, da do sada nije imao nikakvih problema sa zakonom, te da je vrlo svjestan činjenice da mu je za građenje objekta potreba građevinska dozvola, obzirom na to da je okrivljeni sagradio nekoliko objekata velike vrijednosti. Smatra da nije dokazano da je okrivljeni izvršio krivično djelo na način kako je to tužilac izmijenio na glavnom pretresu, i predlaže da sud okrivljenog oslobodi krivične odgovornosti. </span>
</p>
<p>
<span class="span1">Okrivljeni je u cjelosti podržao završnu riječ svog branioca i ostao pri navodima svoje odbrane na glavnom pretresu.</span>
</p>
<p>
<span class="span1">Radi pravilnog i potpunog utvrđivanja činjeničnog stanja, sud je u dokaznom postupku saslušao svjedoke R. V. i A. O., pročitao zapisnik o inspekcijskom nadzoru odjeljenja Inspekcije zaštite prostora br. 000158 od 09.09.2011. godine, izvod iz KE za okrivljenog izdat od Uprave policije PJ Podgorica br. 29-245/12-44782/2-1142 od 01.03.2012. godine izvršio uvid u fotografije predmetne iskopine.</span>
</p>
<p>
<span class="span1">Iz iskaza svjedoka R. V. proizilazi da je u ovom predmetu postupak inspekcijske kontrole vodila njegova koleginica A. O., a da je svjedok potpisao zapisnik. Na licu mjesta je bio prisutan, vremena se ne može sjetiti, ali je isto naznačeno u zapisniku. Sjeća se da je investitor započeo građenje objekta na način što je iskopao široki iskop u ul. S. u P., te da je bio prisutan na licu mjesta. Ne može se sjetiti da li je investitor potpisao zapisnik, ali se sjeća da je okrivljeni D. K. bio prisutan na licu mjesta, koji je telefonirao, pa usljed toga nijesu usjpeli da dođu do razgovora da li je podnio zahtjev za urbanističko-tehničke uslove, a da misli da je kasnije isti dostavio urbanistično-tehničke uslove za objekat manjeg gabarita, a ne spratnosti koja se nalazi na terenu. Proizilazi i to da mu je nepoznato da li je okrivljeni K. D. umeđuvremenu dobio građevinsku dozvolu, jer svjedok nije vodio predmet, već njegova koleginica A. O., budući da je svjedok samo potpisao zapisnik, odnosno bio prisutno službeno lice. Takođe, proizilazi i to da svjedok prvo provjeri da li investitor ima dokumentaciju, pa onda napiše krivičnu prijavu, s tim što investitor u ovom slučaju nije imao dozvolu za izgradnju navedenog objekta. </span>
</p>
<p>
<span class="span1">Iz iskaza svjedoka A. O. proizilazi da je kao inspektor zaštite prostora Glavnog grada P. vršila kontrolu predmetnog objekta gdje je uočila široko iskopane temelje i vidjela radnike koji su vršili taj iskop. Dok je bila na licu mjesta</span><span class="span2"> </span><span class="span1">došao je investitor koji je dao ličnu kartu i nakon toga izjavio da nema građevinsku dozvolu. Tom prilikom svjedok A. O. donijela je rješenje o rušenju, odnosno da se navedeni iskop zatrpa. Nakon što je pogledala zapisnik, svjedok izjavljuje da investitor nije predao ličnu kartu, već se sam predstavio kao investitor. Takođe proizilazi da joj je supruga okrivljenog K. D. naknadno dostavila urbanističko-tehničke uslove iz marta 2011. godine, a dostavljeni su joj u oktobru 2011. godine. Isto tako, ne zna da li je ovdje </span><span class="span1">okrivljeni lice koje se identifikovalo na licu mjesta kao investitor. Na licu mjesta nije bilo ništa osim širokog iskopa i nije upoznata da li su na pomenutom mjestu već ranije postojali temelji, ali investitor nije posjedovao dozvolu. Zapisnik je sačinjen pod posebnim okolnostima, u smislu da je investitor koji se identifikovao ometao inspektora u vršenju pregleda. </span>
</p>
<p>
<span class="span1">Iz zapisnika o inspekcijskom nadzoru odjeljenja Inspekcije zaštite prostora br. 000158 od 09.09.2011. godine proizilazi da je isti sačinjen istog datuma u 14:45 časova od strane inspektora zaštite prostora A. O. i V. R.. Proizilazi i to da je prilikom pregleda  bio prisutan investitor čiji identitet nije utvrđen uvidom u ličnu kartu, već kazivanjem svojih ličnih podataka. Takođe, proizilazi da je u trenutku kontrole vršen široki iskop od strane radnika, mašinksim putem, dimenzija u osnovi cca 20,0 x 9,0 m, dubine 3,0 m. Na pitanje inspektora da li posjeduje dozbolu za izgradnju objekta,  investitor je izjavio da istu ne posjeduje. Naređeno je investitoru K. D. da u roku od tri dana poruši, to jest zatrpa široki iskop dimenzija cca 20,0 x 9,0 m, dubine 3 m.  U prilogu su dostavljene fotografije. Zapisnik je potpisan od strane inspektora A. O. i V. R., dok je konstatovano da investitor izjavljuje inspektoru da ga pusti i da mu se manke sa očiju, te da odbija da potpiše i preuzme zapisnik, ne navodeći razloge.</span>
</p>
<p>
<span class="span1">Na fotografijama predmetne iskopine vidi se zemljana iskopina većih gabarita pored koje stoji mehanizacija namijenjena za kopanje.</span>
</p>
<p>
<span class="span1">Iz izvoda iz KE za okivljenog, izdatog od strane Uprave policije PJ podgorica br. 29-245/12-44782/2-1142 od 01.03.2012. godine proizilazi da K. D. nije evidentiran u kaznenoj evidenciji PJ Podgorica.</span>
</p>
<p>
<span class="span1">Ocjenom navoda optužbe i odbrane, te svih provedenih dokaza, i to kako pojedinačno tako i u njihovoj međusobnoj vezi, ovaj sud je na nesumljiv način utvrdio da je okrivljeni K. D. izvršio krivično djelo građenje objekta bez građevinske dozvole iz čl. 326 a Krivičnog zakonika u vrijeme, mjesto i na način kao u izreci presude, pa ga je sud oglasio krivim, a ovo iz sljedećih razloga: </span>
</p>
<p>
<span class="span1">Okrivljeni K. D. nije sporio da je početkom septembra izvodio radove na način što je kao investitor angažovao radnike da urade zemljani iskop u S. ulici. Ovaj dio odbrane sud je cijenio kao istinit, i on je osnažen zapisnikom o inspekcijskom nadzoru odjeljenja Inspekcije zaštite prostora br. 000158 od 09.09.2011. godine, koji sud cijeni kao vjerodostojan, a iz kojeg je utvrdio da je u tom periodu vršen široki iskop od strane radnika, mašinksim putem, dimenzija u osnovi cca 20,0 x 9,0 m, dubine 3,0 m. Osnažen je i sačinjenim fotografijama, koje svjedoče o postojanju pomenutog iskopa. U daljem, dio odbrane u kojem okrivljeni ističe da nije znao da mu je za vršenje iskopa bilo neophodno pribaviti građevinsku dozvolu, a iz koje odbrane okrivljenog proizilazi da se branio ukazujući da je postupao u stvarnoj zabludi koja isključuje postojanje krivičnog djela shodno čl. 18 st. 1 Krivičnog zakonika Crne Gore, sud cijeni kao nesistinit i sračunat ka izbjegavanju krivice. Kako je sud dužan razjasniti ovo i svako drugo pravno pitanje koje se nameće, i ujedno obrazložiti na koji način je utvrdio postojanje, odnosno nepostojanje krivice kod okrivljenog, stoga je posebna pažnja usmjerena na objašnjenje samog pojma neotklonjive stvarne zablude, na koju se upravo poziva okrivljeni K. D. u svojoj odbrani. Naime, odredbom čl. 18 st. 1 Krivičnog zakonika Crne Gore propisano je da nije krivično djelo ono djelo koje je učinjeno u neotklonjivoj stvarnoj zabludi, dok je st. 2 istog člana propisano da neotklonjiva stvarna zabluda postoji ako učinilac nije bio dužan i nije mogao da izbjegne zabludu u pogledu neke stvarne okolnosti koja predstavlja obilježje krivičnog djela ili u pogledu neke stvarne okolnosti koja bi, da je zaista postojala, činila djelo dozvoljenim. Dakle, </span><span class="span1">neotklonjiva stvarna zabluda podrazumijeva da učinilac nikako u konkretnoj situaciji nije mogao imati pravilnu predstavu o nekoj stvarnoj okolnosti koja čini zakonsko obilježje krivičnog djela, ili o stvarnoj okolnosti koja bi vodila isključenju protivpravnosti. Utvrđivanje neotklonjive stvarne zablude je faktičko pitanje, koje sud procjenjuje u svakom konkretnom slučaju i koje zavisi od svih okolnosti pod kojima je krivično djelo učinjeno, kao i od ličnih svojstava učinioca. U konkretnom slučaju, okrivljeni K. D. je izjavio da je predlog za izdavanje građevinske dozvole podnio prije nego što je počeo iskopavanje temelja, a građevinsku dozvolu je dobio 02.10.2012. godine, i da kada je počeo sa kopanjem temelja nije imao građevinsku dozvolu. Ovakva odbrana je, po mišljenju ovog suda, kontradiktorna i nelogična. Ovo posebno kod činjenice da je branilac okrivljenog u svojoj završnoj riječi, a koju završnu riječ je okrivljeni u cjelosti podržao, kazao da je optuženi „vrlo svjestan činjenice, uzimajući u obzir da je sagradio nekoliko objekata velike vrijednosti da je za građenje objekta potrebna građevinska dozvola“, kao i imajući u vidu i navode okrivljenog da je prije izvođenja radova na iskopu ustao sa predlogom za izdavanje građevinske dozvole, a da je izvodio radove na iskopu prije nego što je istu dobio. Dakle, okrivljeni je itekako znao da mu je potrebna građevinska dozvola za vršenje predmetnog iskopa,  pa je sud odbranu u dijelu u kojem okrivljeni ukazuje da je postupao u zabludi cijenio kao neistitu i sračunatu ka izbjegavanju krivice.  Na ovakav zaključak suda da optuženi kritičnom prilikom nije postupao u neotklonjivoj stvarnoj zabludi navode i činjenice koje se odnose na lična svojstva okrivljenog a to je prvenstveno činjenica da je sam okrivljeni građevinski tehničar, lice koje je po navodima njegovog branjenika već izgradilo više objekata, da je ima dovoljan stepen obrazovanja i tačnu predstavu da zna da je za radnje koje je on obaljao potrebna građevinska dozvola. Dakle, sa navedenih razloga, odbrana okrivljenog u dijelu u kojem je isti  ukazao da je postupao u zabludi nelogična, neistinita i sračunata na izbjegavanje krivice. </span>
</p>
<p>
<span class="span1">Da je okrivljeni izvršio krivično djelo stavljeno mu na teret, utvrđeno je i na osnovu iskaza svjedoka R. V. i A. O., koje je sud cijenio kao istinite i objektivne, a koji iskazi su kako u međusobnoj saglasnosti, tako i u saglasnosti sa zapisnikom o inspekcijskom nadzoru odjeljenja Inspekcije zaštite prostora br. 000158 od 09.09.2011. godine, a koji zapisnik je sud cijenio kao vjerodostojan.</span>
</p>
<p>
<span class="span1">Sud je cijenio i navode branioca okrivljenog da osoba koja se inspektorki A. O. predstavila kao investitor nije okrivljeni K. D., i odlučio da su isti bez značaja za presuđenje u ovoj krivičnoj-pravnoj stvari. Ovo sa razloga što se iz izjave samog okrivljenog, u kojem navodi da: „Znam da je bilo negdje početkom septembra mjeseca 2011. godine kada su me pozvali radnici da dođem na gradilište jer je došla građevinska inspekcija i znam da je tada došla inspektorka A. O.. Ja sam odmah došao na lice mjesta, inspektorka mi je tražila dokumentaciju za izvođenje radova i ja sam istoj rekao da ja dokumentaciju ne nosim sa sobom...“, se utvrđuje da je zapravo osoba koja se je predstavila kao investitor okrivljeni lično, a posebno sa razloga što i sve da su tačni navodi branioca, okrivljeni nije sporio da je on bio investitor radova na predmetnoj iskopini za koje radove nije imao građevinsku dozvolu, pa ga ni takvo stanje stvari ne oslobađa od krivice. Takođe, od značaja za drukčije presuđenje nijesu ni navodi branioca koji je istakao da okrivljeni nije ništa gradio, jer kako je okrivljeni izvršio aktivnost koja je bila usmjerena ka kreiranju - građenju novog objekta, a za istu nije imao građevinsku dozvolu, time je okrivljeni ostvario biće ovog krivičnog djela.</span>
</p>
<p>
<span class="span1">Dispozicija krivičnog djela iz čl. 326 a Krivičnog zakonika Crne Gore, a koje je okrivljenom stavljeno na teret, glasi: „Ko protivno propisima o izglradnji objekata, planiranju i uređenju </span><span class="span1">prostora suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja, kazniće se...“. Postupajući na način kao u izreci presude, okrivljeni je postupao suprotno odredbi čl. 69 Zakona o uređenju prostora i izgradnji objekata, koji glasi: „Objekat se može graditi na osnovu građevinske dozvole i tehničke dokumentacije“, i na taj način ostvario kako objektivne, tako i subjektivne elemente bića krivičnog djela građenje objekta bez građevinske dozvole iz čl. 326 a Krivičnog zakonika Crne Gore. </span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela i da je htio njegovo izvršenje, pa je postupao sa oblikom vinosti koji se definiše kao direktan umišljaj shodno čl. 15 Krivičnog zakonika Crne Gore a što je sud utvrdio iz svih provedenih dokaza u krivičnom postupku kojima je poklonio vjeru. </span>
</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika, koje utiču da kazna bude manja ili veća, pa je u odsustvu otežavajućih okolnosti, kao olakšavajuću okolnost njegovu raniju neosuđivanost, kao i porodične prilike. Sud je utvrdio iz izvoda iz KE za okivljenog, izdatog od strane Uprave policije PJ podgorica br. 29-245/12-44782/2-1142 od 01.03.2012. godine, da okrivljeni nije osuđivan, a imao je u vidu činjenicu da je okrivljeni otac dvoje djece.  Sud je  raniju neosudjivanosti okrivljenog cijenio kao naročito olakšavajuću okolnost pa je okrivljenom K. D. ublažio kaznu po mjeri, shodno odredbi čl. 45 st.1 tač.3 Krivičnog zakonika Crne Gore, nalazeći da se i ublaženom kaznom može postići svrha kažnjavanja poštujući   granice ublažavanja kazne propisane čl. 46 st. 1 tač. 5 Krivičnog zakonika Crne Gore, u uvjerenju da se i ublaženom kaznom može postići svrha kažnjavanja, te je sud, imajući u vidu navedene okolnosti okrivljenom izrekao uslovnu osudu primjenom čl. 53 i čl. 54 Krivičnog zakonika, i istom prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je uvrerenja da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduže ne vrši ovakva ili slična krivična djela, čime se ima ostvariti svrha uslovne osude iz čl. 52 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. </span>
</p>
<p>
<span class="span1">Kako stvarnih troškova postupka nije bilo, sud je shodno odredbi čl. 226 st.3 Zakonika o krivičnom postupku obavezao okrivljenog da na ime paušala uplati novčani iznos od 30,00 eura u roku od 15 dana po pravosnažnosti presude, pod prijetnjom prinudnog izvršenja. Visinu paušala sud je odmjerio shodno imovnom stanju okrivljenog, dužini trajanja i složenosti krivičnog postupka. </span>
</p>
<p>
<span class="span1">Imajući u vidu navedeno, primjenom citiranih zakonskih propisa, odlučeno je kao u izreci presude. </span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 06.11.2012. godine</span>
</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Đuković Goran s.r</span><span class="span1"></span>
</p>
<p>
<span class="span1">PRAVNA POUKA:</span><span class="span1">Protiv ove presude može se izjaviti žalba u roku od 8 (osam) dana od prijema pismenog otpravka, Višem sudu u Podgorici a preko ovog suda.</span>
</p>
<p>
<span class="span1">Z.T.O. Paunović Nataša</span><span class="span1"></span>
</p>
<p>&nbsp;</p>
</div>
</div>


</body>
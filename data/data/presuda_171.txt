<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;keep-with-next.within-page:always;font-family:Arial;font-size:12pt;}
.p3{text-indent:0.5833333in;text-align:justify;hyphenate:auto;font-family:Arial;font-size:12pt;}
.p4{text-indent:0.5833333in;text-align:center;hyphenate:auto;font-family:Arial;font-size:12pt;}
.p5{margin-left:0.25in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p6{text-indent:0.25in;margin-bottom:0.083333336in;text-align:justify;hyphenate:auto;font-family:Verdana;font-size:12pt;}
.p7{text-align:justify;hyphenate:auto;font-family:Verdana;font-size:11pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
.s2{text-decoration:underline;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br. 660/10</span>
</p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU, sudija Violeta Raičević kao sudija pojedinac, sa zapisničarem Ljiljanom Joksimović, postupajući  po optužnom predlogu ODT-a u B.Polju, Kt.br. 620/10 od 20.11.2010.godine, u postupku protiv okrivljenih R.S.a i P.V.a iz B.Polja, zbog krivičnog djela laka tjelesna povreda iz čl.152.st.2. u vezi st.1. Krivičnog zakona Crne Gore, nakon održanog usmenog, glavnog i javnog pretresa u prisustvu zamjenika ODT-a Zvrko Denisa i  okrivljenih R.S.a i P.V.a, a dana  14.02.2011.godine, donio je i javno objavio:</span>
</p>
<p class="p3"></p>
<p class="p4"></p>
<p class="p4"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Okrivljeni R.S., od oca J. i majke R. rodjene I., rodjen ....godine u Bijelom Polju  sa prebivalištem u Pavinom Polju, opština Bijelo Polje, državljanin Crne Gore, radnik, razveden, otac dvoje djece, sa završenom osnovnom školom, srednjeg imovnog stanja, osudjivan.</span>
</p>
<p class="p3"></p>
<p class="p3">
<span>Okrivljeni P.V., od oca D.a i majke V. rodjene A., rodjen .....godine u Bijelom Polju, sa prebivalištem u Pavinom Polju, opština Bijelo Polje, državljanin Crne Gore, radnik, razveden, otac dvoje djece,  sa  završenom srednjom školom, lošeg imovnog stanja, osudjivan.</span>
</p>
<p class="p3"></p>
<p class="p3"></p>
<p class="p4">
<span>K R I V I    SU</span>
</p>
<p class="p3"></p>
<p class="p3">
<span>Što su:</span>
</p>
<p class="p3"></p>
<p class="p3">
<span>Dana 23.08.2010.godine  oko 14,00 h, u mjestu G., opština Bijelo Polje na seoskom putu  nakon  kraće svadje,  i to okrivljeni P.V., lako tjelesno povrijedio  R.S.a na način što ga je, nakon što su se medjusobno izudarali pesnicama, oborio na  podlogu nasutu kamenom - šoderom, koje sredstvo je podobno da tijelo teško povrijedi ili zdravlje teško naruši, nakon čega je okrivljeni R.S.  lako tjelesno povrijedio  P.V.a na način što ga je,  nakon što je  P.V. ušao u vozilo  gadjao  i kroz vjetrobransko staklo vozila pogodio kamenom u predjelu glave - lijevog uva,  koje sredstvo je podobno da tijelo teško povrijedi ili zdravlje teško naruši kojom prilikom su isti zadobili lake tjelesne povrede i to P.V.  u vidu nagnječno razderne rane u predjelu lijevog uva dužine oko 3 cm  koja se nastavlja iza uva u dužini oko 3 cm, a R.S. u vidu ogrebotina poglavine na tjemenom dijelu glave dimenzija 2 x 2 cm, ogrebotina kože lijevog lakta i krvnih podliva na desnoj plećki, većem dijelu ledja sa desne strane i lakata  obje ruke.</span>
</p>
<p class="p3"></p>
<p class="p3"></p>
<p class="p5">
<span>	- čime su  izvršili  po jedno krivično djelo laka tjelesna povreda  iz 152.st.2. u vezi st.1  KZ CG</span>
</p>
<p class="p3">
<span>-pa  ih  sud primjenom citiranog zakonskog propisa i čl. 2, 4, 5, 13, 15, 32, 39, 42, 45 i  46 Krivičnog zakonika Crne Gore /KZ/ i čl. 199, 202, 212  i 364 Zakonika o krivičnom postupku Crne Gore /ZKP/, </span>
</p>
<p class="p3"></p>
<p class="p4"></p>
<p class="p4">
<span>O S U D J U J E</span>
</p>
<p class="p4"></p>
<p class="p6">
<span>	</span><span class="s1">Na novčanu  kaznu  u iznosu od po   1.200,00 /jednuhiljaduidvjestaeura/ koju su  dužni  da plate u roku od 3 /tri/  mjeseca od dana pravnosnažnosti presude na depozit novčanih kazni, troškova postupka i paušala CG  broj 832-151-35, a ako okrivljeni ne plate novčanu kaznu u određenom roku novčana kazna će se zamijeniti tako što će se za svakih započetih 25,oo /dvadeset pet eura/ € novčane kazne odrediti jedan dan zatvora, a ako okrivljeni  isplate samo dio novčane kazne ostatak će se srazmjerno pretvoriti u zatvor, a ako okrivljeni isplate ostatak novčane kazne izvršenje zatvora će se obustaviti.</span>
</p>
<p class="p7"></p>
<p class="p3">
<span>Okrivljeni se obavezuju na  plaćanje paušala ovom sudu u iznosu od po 30 € /trideset eura/, te na ime troškova krivičnog postupka da solidarno plate  iznos od 60,50 € /šezdeset eura i pedeset centi/, a sve u roku od 15 dana po pravosnažnosti presude, pod prijetnjom prinudnog izvršenja na račun br. 832-151-35.</span>
</p>
<p class="p3"></p>
<p class="p8"></p>
<p class="p8">
<span>O b r a z l o ž e nj e</span>
</p>
<p class="p9"></p>
<p class="p3"></p>
<p class="p3">
<span>ODT-e u Bijelom Polju optužnim predlogom, Kt.br.620/10 od 20.11.2010.godine,  okrivljenim  R.S.u i P.V.u iz B.Polja, stavio je na teret izvršenje po jednog krivičnog djela laka tjelesna povreda iz čl. 152 st. 2 u vezi st. 1  Krivičnog zakonika Crne Gore. </span>
</p>
<p class="p3"></p>
<p class="p3">
<span>Glavni pretres je zaključen u prisustvu zamjenika ODT-a, i okrivljenih.</span>
</p>
<p class="p3"></p>
<p class="p3">
<span>Zamjenik ODT-e  je prije davanja  završne riječi  precizirao činjenični opis optužnog predloga na način  a kako je to sadržano izrekom te  u završnoj riječi je  ostao pri preciziranom optužnom predlogu i predložio da se okrivljeni oglase krivim i osude na kazne po zakonu. </span>
</p>
<p class="p3"></p>
<p class="p3">
<span>Okrivljeni  </span><span class="s2">R.S. </span><span>u svojoj odbrani  tokom postupka je istakao: da je dana 23.08.2010.godine,  po završetku posla pošao kući kombijem  u kojem se nalazio i njegov komšija B.D.. Kada su izašli iz kombija na seoskom putu sreli su se sa vozilom kojim je upravljao P.V.. On i D. su se sklonili sa puta  a P.V. je ubrzao kretanje vozila a zatim vozilom prešao sa puta  na prolaz  kojim su se oni kretali. Da bi spasio sebe i D.a  povukao se u stranu  a P. ga je zamalo tada udario vozilom. Zbog toga mu se obratio riječima " pičko jedna, kako to voziš  imao si mi nogu pregaziti". P. je zaustavio vozilo  izašao iz vozila i krenuo put njega  govoreći mu "ko je pička da ti majku jebem", a zatim ga je uhvatio rukama i jedanput ga udario stisnutom šakom u predjelu glave.Obzirom da je bio prehladjen i nije mogao da uzvrati udarac, od tog udarca je pao na podlogu, šoder kamen kojim je bio nasut put . Pao je na ledja, a P. je nastavio da ga udara pesnicama i nogama u predjelu stomaka, grudnog koša i glave.  Kada mu je P.  opsovao oca, njega je to jako uvrijedilo  zbog čega je sakupio svu snagu  i kako ga je P. uhvatio za vrat, da ga davi  on se trgnuo  i odbacio P.a od sebe. P.V. je počeo da bježi i uzeo je u ruke kamen, a on je  misleći da može  da pobjegne  počeo da bježi ali ga je kamen sustigao i pogodio ispod desne plećke zbog čega je kleknuo i dočekao se na lijevu ruku, zatim se ispravio  i krenuo opet da pobjegne ali ga je drugi kamen sustigao i okrznuo u predjelu glave tačnije  čeono tjemenog lijevog dijela glave, usled čega mu je počela teći krv.Kada je to vidio  uzeo je  kamen  sa puta, pa je krenuo  prema vozilu P.V.a  u kojem se isti  nalaziio. Gadjao je u staklo  vrata vozača vozila  u kom se nalazio P., usled čega se staklo slomilo, a da li je kamen pogodio P.a  to nezna, jer je napustio lice mjesta. Istakao je da je sav dogadjaj posmatrao B.D.. Zbog povreda koje je zadobio kritičnom prilikom javio se ljekaru.</span>
</p>
<p class="p3"></p>
<p class="p3">
<span>U završnoj riječi je izjavio  da se ne osjeća krivim , jer je kritičnom prilikom bio napadnut sa vozilom P.a, bio je bolestan  i morao je odreagovati na način kako je to opisao.</span>
</p>
<p class="p3"></p>
<p class="p3">
<span>Okrivljeni  </span><span class="s2">P.V.  </span><span> u svojoj odbrani tokom postupka je istakao da  je kritičnog dana  upravljao  svojim  vozilom  lokalnim putem  u pravcu Pavinog Polja kroz mejsto G.. Na putu je uočio  R.S.a i  B.D.a. Kada im se približio vozilom, D. se sklonio sa puta dok je S. nastavio da se kreće  sredinom puta, zbog čega je prikočio i zaobišao ga. U trenutku dok ga je zaobilazio  čuo je da mu isti govori "hoćeš li to da me zgaziš majku li ti jebem,  znašli ti šta si meni dužan"., zbog čega je zaustavio vozilo i obratio se R. da mu ne staje na put  a R. je  nastavio da ga psuje te se zaletio na njega i zamahnuo da ga udari stisnutom pesnicom u predjelu glave, zbog čega  ga je on snažno odgurnuo od sebe te je R. pao i skotrljao se niz put koji je bio nasut  kamenjem.Izmedju njega i R.a stajao je B.D. koji ih je spriječio da se ne potuku. Medjutim,  R.S. je ustao sa zemlje uzeo veći kamen  kojim ga je gadjao  i pogodio u predjelu ruke. Zbog toga mu je ponovo prišao i snažno ga odgurnuo nakon  čega je R. opet pao, a zatim je ustao  i udario ga stisnutom pesnicom u predjelu glave. Izmedju njih je ponovo stao B.D. koji ih je odvojio, nakon čega je on sjeo u svoje vozilo, R. je uzeo kamen u ruke  i gadjao u vjetrobransko staklo koje je bilo zatvoreno a koje se tom prilikom slomilo, kamen je prošao kroz staklo i udario ga u predjelu lijevog uva od čega je zadobio povrede zbog kojih se javio ljekaru.</span>
</p>
<p class="p3"></p>
<p class="p3">
<span>U završnoj riječi je izjavio da se kaje  što se upuštao u  navedene radnje  sa okrivljenim R.S.om te da se zbog istih ne osjeća krivim.</span>
</p>
<p class="p3"></p>
<p class="p9">
<span>	Radi utvrdjivanja odlučnih činjenica i krivične odgovornosti okrivljenih, sud je u dokaznom postupku na glavnom pretresu, izveo  sledeće dokaze:  saslušao  svjedoka B.D.a, izvršio uvid u medicinsku dokumentaciju na ime okrivljenih: i to na ime okrivljenog R.S.a  izvještaj ljekara specijaliste za HMP u Bijelom Polju od 23.08.2010.godine i dva izvještaja Opšte bolnice  od 23.08.2010.godine i 24.08.2010.godine, na ime P.V.a, pročitao nalaz i mišljenje vještaka medicinske struke dr S.M.a sa zapisnika kri.br.412/10 od 09.11.2010.godine i saslušao istog vještaka na okolnosti pojašnjanja nalaza i mišljenja,   izvršio uvid u izvod iz KE na ime okrivljenih.</span>
</p>
<p class="p9"></p>
<p class="p3">
<span>Sud je cijeneći dokaze pojedinačno i u medjusobnoj povezanosti dovodeći ih u vezu sa navodima odbrana okrivljenih utvrdio činjenično stanje i na osnovu istog zaključio da su okrivljeni R.S. i P.V.    izvršili po jedno krivično djelo laka tjelesna povrede iz čl.152.st.2. u vezi st.1. KZ  zbog čega su krivi i krivično odgovorni.</span>
</p>
<p class="p3"></p>
<p class="p3">
<span>Sud je cijenio odbrane okrivljenih  kao djelimična priznanja  krivičnih djela za koja su oglašeni krivim. Medjutim, njihove odbrane, da su kritičnom prilikom  bili  isprovocirani medjusobnim ponašanjem i napadom sud ne prihvata i cijeni ih sračunatim na olakšavanje  svojih položaja u postupku. Ovo posebno   što je nesumnjivo utvrdjeno kako iz dijela odbrana okrivljenih tako i iz iskaza svjedoka B.D.a  da je kritičnom prilikom  došlo do medjusobne prepirke i psovanja  a zatim i tuče  na koju  su obojica  okrivljenih  pristali. Izloženo je potvrdjeno iskazom svjedoka  B.D.a iz kojeg   proizilazi  da je kritičnom prilikom bio prisutan  na lokalnom putu  koji vodi kroz mjesto G. i bio je u društvo zajeno sa R.S.om. U jednom momentu sa vozilom je naišao P.V. zbog čega se on sklonio sa puta  a R. S. je nastavio da ide putem. P.V. je prolazio lagano da bi u jednom trenutku S.  počeo psovati i govoriti  "imade mi noge polomiti, majku ti jebem". P.V. je tada zaustavio vozilo  i rekao R. da se skloni sa puta  i da mu je to stoti put da staje ispred vozila, ali S. je i dalje nastavio da psuje i da prijeti. V. je tada izašao iz vozila prišao S.u  i izmedju njih je nastala obostrana tuča na način  što su jedan drugog udarali  stisnutim pesnicama, a ko je koga prvi udario nije vidio. U jednom  momentu obojica su pali na tlo  i medjusobno su se udarali, a  zatim su ustali  nakon čega je R.S.  kamenjem  veličine pesnice  dva puta gadjao V.a od čega ga je jednom promašio a drugi put pogodio. V. je tada krenuo prema  vozilu  a S. je  opet uzeo kamen  veličine pesnice, stao ispred V. vozila. V. je sjeo u vozilo i krenuo  a S. je gadjao kamenom  prema prozoru vozila koje se polomilo i kamen je prošao kroz prozor i pogodio V.a. Kada je V. izašao iz vozila po licu i odjeći je bio krvav, a zatim je napustio  lice mjesta.S. je takodje imao povreda po glavi i tijelu. Nadalje je istkao  da nije vidio da je P.V. kritičnom prilikom  gadjao R.  S.a kamenom  i da ga je pogodio jer  P.V. ni u jednom  momentu nije uzimao ni jedan kamen dok  je R.S. tri puta kamenjem gadjao P.a.</span>
</p>
<p class="p3"></p>
<p class="p3">
<span>Iz medicinske dokumentacije  na ime  okrivljenih  te nalaza i mišljenja vještaka  medicinske struke dr. S.M.a  sud je utvrdio  da su  kod  P.V.a  postojale povrede u predjelu  lijevog uha  u vidu nagnječno razderne rane dužine oko 3 cm  a koja se nastavlja iza uha  u dužini oko 3 cm. Navedena povreda je laka tjelesna povreda i najvjverovatnije je nastala od udarca tupo tvrdim predmetom i mogla je nastati od udarca kamenom u predjelu lijevog uha.Kliničkim pregledom kod R.S.a bila je vidljiva  ogrebotina poglavine  na tjemenom dijelu glave dimenzija 2 x 2 cm  na desnoj plećki  i većem dijelu ledja  sa desne strane  su bili krvni podlivi  a takodje i krvni podlivi  su bili vidljivi u predjelu oba lakta dok su  u predjelu lijevog lakta bile vidljive i ogrebotine kože. Navedene povrede su lake tjelesne povrede, povreda na glavi  je   najvvjerovatnije nastala od udarca tupo tvrdim predmetom  dok je  na  laktu i ledjima mogla nastati i prilikom pada  udarom o tupo tvrdu površinu tla.Pojašnjavajući nalaz na glavnom pretresu vještak medicinske struke je istakao  da je pvoreda kod P.V.a mogla nastati na način  kako je to isti opisao u svojoj odbrani, dakle kada je kamen probio staklo  i nakon toga udario istog  u predjelu lijevog uha. Što se tiče povreda kod R.S.a, vještak je pojasnio da je postojala samo jedna povreda na glavi u tjemenom dijelu tipa ogrebotine  i mogla je nastati udarom  tupo tvrdom silom. R.S. je imao povrede na laktu i ledjima pa i da je  povreda na glavi  nastala prilikom pada  ona ne bi bila  na tjemenom  dijelu već na potiljačnom . Povrede u predjelu lakatam, ledja i desne plećke mogle su nastatu padom, udarom o tupo tvrdu površinu  a mogle su nastati padom na podlogu  nasutu kamenjem.</span>
</p>
<p class="p3"></p>
<p class="p9">
<span>	Imajući u vidu zakonska obilježja krivičnog djela laka tjelesna povreda iz čl.152 st.2 u vezi st.1 Kz, te utvrđeno činjenično stanje, sud je našao da su okrivljeni R.S. i P.V. izvršili  po jedno krivično djelo laka tjelesna povreda iz čl.152 st.2 u vezi st.1 Kz, na medjusobnu štetu. Naime da bi postojalo krivično djelo laka tjelesna povreda iz čl. 152 st.2 u vezi st.1 Kz potrebno je da počinilac drugog lako tjelesno povrijedi, pri čemu se u krivičnopravnom smislu pod tjelesnom povredom podrazumijeva povreda tjelesnog integriteta ili narušavanje zdravlja drugog lica. Povreda tjelesnog integriteta je oštećenje tijela čovjeka, uzetog u njegovoj bio-psihičkoj jedinstvenosti. Zaštitni objekt kod svih tjelesnih povreda je čovjek, njegov tjelesni integritet shvaćen u bio-psihičkom smislu, dakle, štiti se tijelo čovjeka u njegovoj anatomskoj jedinstvenosti. Lakom tjelesnom povredom smatra se ono oštećenje tjelesnog integriteta ili narušavanje zdravlja koje nije teško. U zavisnosti od sredstva kojim je nanijeta povreda, razlikuje se obična laka tjelesna povreda i opasna laka tjelesna povreda. U konkretnom slučaju okrivljeni R.S. i P.V.  su jedni druge, a kako je to u toku postupka utvrđeno i naprijed izloženo,lako tjelesno povrijedili,  dana 23.08.2010.godine  oko 14,00 h, u mjestu G., opština Bijelo Polje na seoskom putu  nakon  kraće svadje, i to okrivljeni P.V., lako tjelesno povrijedio  R.S.a na način što ga je, nakon što su se medjusobno izudarali pesnicama, oborio na  podlogu nasutu kamenom - šoderom, koje sredstvo je podobno da tijelo teško povrijedi ili zdravlje teško naruši, nakon čega je okrivljeni R.S.  lako tjelesno povrijedio  P.V.a na način što ga je,  nakon što je  P.V. ušao u vozilo  gadjao  i kroz vjetrobransko staklo vozila pogodio kamenom u predjelu glave - lijevog uva,  koje sredstvo je podobno da tijelo teško povrijedi ili zdravlje teško naruši kojom prilikom su isti zadobili lake tjelesne povrede i to P.V.  u vidu nagnječno razderne rane u predjelu lijevog uva dužine oko 3 cm  koja se nastavlja iza uva u dužini oko 3 cm, a R.S. u vidu ogrebotina poglavine na tjemenom dijelu glave dimenzija 2 x 2 cm, ogrebotina kože lijevog lakta i krvnih podliva na desnoj plećki, većem dijelu ledja sa desne strane i lakata  obje ruke.Kvalifikatorna okolnost kod ovog oblika lake tjelesne povrede je opasnost sredstva sa kojim se povreda nanosi, a time i mogućnost da se nanese teška tjelesna povreda, čime je krivično djelo svršeno. Okrivljeni R.S. i P.V. su krivično djelo za koje su oglašeni krivim izvršili sa umišljajem obzirom da su bili svjesni podobnost  sredstava kojima su povrede nanijete, okrivljeni R.S.  je bio svjestan da je kamen  sredstvo podobno da tijelo teško povrijedi i zdravlje teško naruši a okrivljeni P.V. da je podloga   na koju je oborio R.S.a, kamen- šoder takodje sredstvo podobno da tijelo teško povrijedi i zdravlje teško naruši, pa su u tom pravcu preduzeli činjenje.</span>
</p>
<p class="p9"></p>
<p class="p9">
<span>	Za krivično djelo laka tjelesna povreda iz čl.152 st.2 u vezi st.1 Kz predviđena je kazna zatvora do tri godine.</span>
</p>
<p class="p9"></p>
<p class="p9">
<span>	Iz izvoda iz KE na ime okrivljenog R.S.a   se utvrdjuje   da je  osudjivan presudomOsnovnog suda  u B.Polju K.br.315/94 od 20.09.1994.godine zbog krivičnog djela iz čl. 36/1 KZ RCG 4 mjeseca zatvora uslovno za jednu godinu, presudom istog suda K.br.200/01 od 02.04.2001.godine  zbog krivičnog djela iz čl.136.st.1. KZ RCG na novčanu zaznu u iznosu  od 4.000 dinara,  presudom istog suda K.br.388/07 od 23.10.2007.godine  zbog krivičnog djela iz čl.167.st.2 KZ CG na novčanu kaznu u iznosu od 600 €.</span>
</p>
<p class="p9"></p>
<p class="p9">
<span>	 Iz izvoda iz KE na ime okrivljenog  P.V.a se  utvrdjuje da je isti osudjivan  presudom Osnovnog suda u B.Polju K.br.395/00 od 21.03.2001.godine  zbog krivičnog djela iz čl.136.st.1. KZ RCG 30 dana zatvora uslovno za jednu godinu, presudom istog suda K.br.3/03 od 15.11.2004.godine zbog krivičnog djela iz čl.239.st.1. KZ RCG  90 dana zatvora uslovno  za jednu godinu.</span>
</p>
<p class="p9"></p>
<p class="p9">
<span>	Odlučujući o vrsti i visini kazne, sud je cijenio sve okolnosti koje utiču na to da kazna bude manja ili veća iz čl.42.KZ  pa je od olakšavajućih okolnosti na strani okrivljenih posebno cijenio njihov porodični status, da su obavezi izidržavanja po dvoje djece. Sud je cijenio  njihovu raniju osudjivanost ali istu nije uzeo kao otežavajuću okolnost obzirom na protek vremena. Imajući u vidu olakšavajuće okolnosti na njihovoj strani, koje je cijenio kao osobito olakšavajuće okolnosti, primjenom čl.45 i 46 KZ, sud je okrivljenima ublažio kaznu  i iste osudio na novčane kaznu  u  naznačenom iznosu, cijeneći pri tom posebno njihovo imovno stanje. </span>
</p>
<p class="p9"></p>
<p class="p9">
<span>	Sud je mišljenja da će se sa novčanom kaznom  prema okrivljenima  u potpunosti ostvariti svrha kažnjavanja koja podrazumijeva sprečavanje učinioca da čini krivična djela i uticanje na njega da ubuduće ne čini  krivična djela  , uticanje na druge da ne čine krivična djela, izražavanje društvene osude  za krivično djelo  i obaveze poštovanja zakona, jačanje morala i uticaj na razvijanje društvene odgovornosti, a ovo   shodno čl.32.KZ.</span>
</p>
<p class="p9"></p>
<p class="p9">
<span>	Shodno čl. 199 Zkp, sud je obavezao okrivljene na plaćanje paušala u iznosu od po 30,00€, pri čemu je imao u vidu trajanje postupka i njihove imovinske prilike.</span>
</p>
<p class="p9"></p>
<p class="p9">
<span>	Shodno čl.202 Zkp, sud je obavezao okrivljene da solidarno plate iznos od 60,50 € na ime troškova krivičnog postupka, a koji se odnose na nagradu vještaku medicinske struke za izvršeno vještačenje.</span>
</p>
<p class="p9"></p>
<p class="p3">
<span>Sa iznijetog odlučeno je kao u izreci presude, shodno čl. 364 ZKP.</span>
</p>
<p class="p3"></p>
<p class="p4"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>Dana, 14.02.2011.godine</span>
</p>
<p class="p4"></p>
<p class="p9">
<span>Zapisničar,									         S u d i j a ,</span>
</p>
<p class="p9">
<span>Ljiljana Joksimović                                                                                 Violeta Raičević </span>
</p>
<p class="p9">
<span> </span>
</p>
<p class="p1"></p>
<p class="p1"></p>
<p class="p10"></p>


</body>
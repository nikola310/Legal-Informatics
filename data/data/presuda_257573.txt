<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 453/17 </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljene Š. H., zbog produženog krivičnog djela falsifikovanje isprave iz čl. 412 st. 2 u vezi st. 1 u vezi čl. 49 st. 1 Krivičnog zakonika Crne Gore, nakon javnog glavnog pretresa održanog dana 27.09.2017. godine u prisustvu zastupnika optužbe V. M. - savjetnika u Osnovnom državnom tužilaštvu Podgorica i okrivljene, izrekao je i istog dana objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljena: Š. H., JMB ............., od oca S. i majke R., rođene H., rođena .. ..19.. godine u Z., sa prebivalištem u H. N. - ul. S. i M. br. .., državljanka Crne Gore, razumije crnogorski jezik, koji je i njen jezik, udovica, majka troje djece, pismena, završila osnovnu školu, lošeg imovnog stanja, ranije neosuđI., protiv koje se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">Kriva je</span>
</p>
<p>
<span class="span1"> </span>
</p>
<p>
<span class="span1">Što je:</span>
</p>
<p>
<span class="span1">Dana 13.06.2016. godine, u Pg, lažnu javnu ispravu upotrijebila kao pravu, na način što je diplomu i ovjerenu kopiju diplome o završenoj srednjoj stručnoj školi za obrazovni profil ugostiteljski radnik, navodno izdatu u Srednjoj ugostiteljsko - turističkoj školi K. S., federacija B. i H., pod djelovodnim brojem 357/14 od 16.06.2014. godine, u kojoj je neistinito navedeno da je stekla zvanje ugostiteljski radnik - kuhar, predala Ministarstvu prosvjete Crne Gore, radi pokretanja postupka priznavanja inostrane diplome, pri čemu je bila svjesna svog djela, čije je izvršenje htjela i znajući da je njeno djelo zabranjeno</span>
</p>
<p>&nbsp;</p>
<p>
<span class="span1">- čime je izvršila produženo krivično djelo falsifikovanje isprave iz čl. 412 st. 2 u vezi st. 1 u vezi čl. 49 st. 1 Krivičnog zakonika Crne Gore. </span>
</p>
<p>
<span class="span1"> </span>
</p>
<p>
<span class="span1">Pa joj sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>
<span class="span1"> </span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljena u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Na osnovu člana 75 Krivičnog zakonika Crne Gore prema okrivljenoj se izriče</span>
</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">Oduzimaju se od okrivljene diploma i ovjerena kopija diplome o završenoj srednjoj školi navodno izdata od strane Srednje ugostiteljsko - turističke škole K. S., pod djelovodnim brojem 357/14 od 16.06.2014. godine, kao predmeti upotrijebljeni u izvršenju krivičnog djela.</span>
</p>
<p>&nbsp;</p>
<p>
<span class="span1">Obavezuje se okrivljena da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a  z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 962/16 od 14.06.2017. godine okrivljenoj Š. H. stavljeno je na teret izvršenje krivičnog djela falsifikovanje isprave iz čl. 412 st. 2 u vezi st.1 Krivičnog zakonika Crne Gore. Zastupnik optužbe je na glavnom pretresu precizirao činjenični opis optužnog akta i pravnu kvalifikaciju na način kako je to predstavljeno u izreci presude, a u završnoj riječi je ostao pri preciziranom optužnom aktu i predložio sudu da okrivljenu oglasi krivom i osudi po zakonu.</span>
</p>
<p>
<span class="span1">Okrivljena Š. H. je u odbrani datoj u prethodnom postupku i na glavnom pretresu saglasno navela da je u ljeto 2012. godine upoznala bračni par iz B. koji žive u Nj., kojima je ispričala svoju životnu priču, nakon čega su je oni uputili na N. N. koja će joj pomoći da završi srednju školu. Nakon toga je otišla u S. i javila se N. N. i tom prilikom joj ponijela neka dokumenta o završenoj osnovnoj školi, i dala joj 200,00 eura, s tim što je morala da joj da još 200,00 eura kad završi. U junu mjesecu 2013. godine otišla je u S. i tada joj je N. dala svjedočanstvo o završenom prvom i drugom razredu srednje škole, dok joj je svjedočanstvo o završenom trećem razredu ista predala u junu mjesecu 2014. godine. Tom prilikom je N. dala još 200,00 eura, kao i 70,00 eura na ime taksi. Dogovorile su se da joj N. diplomu pošalje poštom. Nakon što joj je dipoma stigla, istu je predala direktorici u vrtiću u kojem radi, a u junu mjesecu 2016. godine je original diplomu predala Ministarstvu prosvjete na nostrifikaciju. Bila je svjesna da se tako ne može završiti škola, ali je na sve to natjerala životna situacija u kojoj se nalazila. Iskreno se pokajala zbog svega što je uradila. U završnoj riječi je navela da joj je jedini motiv bio da obezbijedi povišicu plate koja iznosi 200,00 eura, a novac joj je potreban jer ima sina koji je bolestan od autizma i koji je smješten u domu za djecu ometenu u razvoju u A., i zato što živi u jako lošim materijalnim uslovima. </span>
</p>
<p>
<span class="span1">Sud je u dokaznom postupku pročitao original diplome, kao i ovjerenu kopiju diplome o završenoj srednjoj stručnoj školi - Srednja ugostiteljsko - turistička škola S. izdate na ime okrivljene, zahtjev za priznavanje inostrane obrazovne isprave UP I br. 626-737/2016-1 od 13.06.2016. godine, dopis Ministarstva prosvjete Crne Gore Srednjoj ugostiteljskoj turističkoj školi u S.  BIH UP I br. 626-737/2016-1 od 15.06.2016. godine, potvrdu Ministarstva prosvjete Crne Gore UP I br. 626-737/2016-1 od 14.06.2017. godine, dopis JU Srednja ugostiteljsko - tehnička škola K. S.Federacija BIH br. 02-697-1/16 od 20.06.2016. godine.</span>
</p>
<p>
<span class="span1">Iz originala i ovjerene kopije diplome izdate na ime okrivljene Š. H., proizilazi da je okrivljena završila školovanje dobrim uspjehom, da je diploma izdata od strane Srednje ugostiteljsko turističke škole u S.  pod djelovodnim br. 357/14 od 16.06.2014. godine, te da je diploma ovjerena potpisom razrednice i direktorice škole, kao i pečatom JU Srednje ugostiteljsko turističke škole u S.. Kopija diplome je ovjerena u Službi za zajedničke poslove i informacione sisteme Opštine H. N. dana 06.05.2016. godine.</span>
</p>
<p>
<span class="span1">Iz zahtjeva za priznavanje inostrane obrazovne isprave UP I br. 626-737/2016-1 čiji je podnosilac okrivljena Š. H., proizilazi da je isti predat Ministarstvu prosvjete dana 13.06.2016. godine za priznavanje diplome izdate dana 16.06.2014. godine od JU Srednje ugostiteljsko turističke škole u S. .</span>
</p>
<p>
<span class="span1">Iz dopisa Ministarstva prosvjete Crne Gore UP I br. 626-737/2016-1 od 15.06.2016. godine proizilazi da se Ministarstvo prosvjete obratilo zahtjevom Srednjoj ugostiteljskoj turističkoj školi u S.  BIH, radi provjere vjerodostojnosti diplome priložene od strane okrivljene. </span>
</p>
<p>
<span class="span1">Iz potvrde Ministarstva prosvjete Crne Gore UP I br. 626-737/2016-1 od 14.06.2017. godine proizilazi da je dana 14.06.2016. godine pokrenut postupak za priznavanje inostrane diplome izdate 16.06.2016. godine u S. , na zahtjev okrivljene Š. H..</span>
</p>
<p>
<span class="span1">Iz dopisa JU Srednja ugostiteljsko - tehnička škola K. S. Federacija BIH br. 02-697-1/16 od 20.06.2016. godine proizilazi da u njihovoj evidenciji za školsku 2013/14. godinu ne postoji učenica pod imenom Š. H., niti kao redovan, niti kao vanredan učenik, što znači da ista nije završila njihovu školu, niti su potpisnici na diplomi sa imenima A. M., S. S. i M. R. ikada radili u toj školi, dok potpisi profesora R. B. i direktorice F. H. O. nisu vjerodostojni. U toj školi nikada nije postojalo zanimanje ugostiteljski radnik - kuhar, niti se ta škola vodi pod brojem 19. na strani 19. u registru srednjih škola koji je objavljen u "Službenim novinama Kantona S.", niti ta škola vodi evidenciju djelovnog broja i rednog broja u matičnoj knjizi kako piše na predmetnoj diplomi, pa iz navedenih razloga ta diploma nije validna. </span>
</p>
<p>
<span class="span1">Nakon savjesne ocene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljene, sud je na nesumnjiv način utvrdio da je okrivljena dana 13.06.2016. godine, u Pg, lažnu javnu ispravu upotrijebila kao pravu, na način što je diplomu i ovjerenu kopiju diplome o završenoj srednjoj stručnoj školi za obrazovni profil ugostiteljski radnik, navodno izdatu u Srednjoj ugostiteljsko - turističkoj školi Kanton S., federacija B. i H., pod djelovodnim brojem 357/14 od 16.06.2014. godine, u kojoj je neistinito navedeno da je stekla zvanje ugostiteljski radnik - kuhar, predala Ministarstvu prosvjete Crne Gore, radi pokretanja postupka priznavanja inostrane diplome.</span>
</p>
<p>
<span class="span1">Naime, za sud je nesumnjivo da diploma o završenoj srednjoj školi predstavlja javnu ispravu, s obzirom na to da je izdata u propisanoj formi, od strane škole kao nosioca javnih ovlašćenja. Takođe, sud nalazi da je okrivljena kao punoljetna osoba bila dužna i morala da zna da se javne isprave pribavljaju na osnovu zakonom predviđene procedure i za to ispunjenih uslova, odnosno da se diploma o završenom školovanju stiče nakon odslušanog fonda časova i nakon polaganja ispita i dobijanja ocjena. Da je u konkretnom slučaju riječ o lažnoj diplomi o završenoj srednjoj školi, koja je navodno izdata od strane Javne ustanove Srednje ugostiteljsko - turističke škole, Kanton S., B. i H., školske 2013/2014. godine, pod djelovodnim brojem 357/14 od 16.06.2014. godine, sud je utvrdio iz dopisa J. U. Srednje ugostiteljsko - turističke škole Kanton S.. Iz navedenog dopisa se na nesumnjiv način utvrđuje da diploma o završenoj srednjoj školi na ime okrivljene nije vjerodostojna, jer okrivljena nije zavedena u evidenciji te škole za školsku 2013/2014. godinu ni kao redovna, niti kao vanredna učenica, a u toj školi nikad nije postojalo zanimanje ugostiteljski radnik - kuhar. Osim navedenog, sud je imao u vidu da iz odbrane okrivljene, koja je priznala izvršenje krivičnog djela koje joj se stavlja na teret, ne proizilazi da je ista išla u školu u S. , niti da je polagala bilo koji ispit u toj školi, pa sud zaključuje da je ista bila potpuno svjesna da su u tom dokumentu sadržani nesitiniti podaci. Okrivljena je priznala da je ona ovu lažnu ispravu, kao i ovjerenu kopiju iste upotrijebila na način što ih je predala Ministarstvu prosvete uz zahtjev za priznavanje inostrane obrazovne isprave. Odbrana okrivljene je u ovom dijelu prihvaćena, jer je ista potvrđena originalom diplome izdate na ime okrivljene, kao i kopijom iste koja je ovjerena u Službi za zajedničke poslove i informacione sisteme Opštine H. N. dana 06.05.2016. godine, te zahtjevom za priznavanje inostrane obrazovne isprave UP-I-broj 626-737/2016-1 koji je Ministarstvu prosvjete dostavljen dana 13.06.2016. godine i potvrdom broj 626-737/2016-1 od 14.06.2016. godine da je pred tim Ministarstvom pokrenut postupak po zahtjevu okrivljene za priznavanje predmetne diplome. </span>
</p>
<p>
<span class="span1">Kako je kopija predmetne diplome ovjerena od strane nadležnog organa, odnosno kako na istoj postoji pečat Službe za zajedničke poslove i informacione sisteme Opštine H. N. dana 06.05.2016. godine kojim se potvrđuje da je predmetna kopija, odnosno prepis, istovjetan originalnom dokumentu koji se sastoji od dva lista, to se po nalaženju suda predmetna kopija ima smatrati ispravom u pravom smislu i ista ima dokaznu vrijednost, odnosno ista je podobna da </span><span class="span1">služi kao dokaz činjenice koja ima značaj za pravne odnose u smislu čl. 142 st. 29 Krivičnog zakonika Crne Gore. Takođe, kako se radi o ovjerenoj kopiji javne isprave, to se po nalaženju suda i predmetna ovjerena kopija ima smatrati javnom ispravom.</span>
</p>
<p>
<span class="span1">Imajući u vidu da je okrivljena lažnu diplomu o završenoj srednjoj školi, kao i njenu ovjerenu kopiju, upotrijebila kao prave, predajući ih ovlašćenim službenicima Ministarstva prosvjete u Podgorici kao prilog Zahtjevu za priznavanje inostrane diplome UP-I-broj 626-737/2016-1 od 13.06.2016. godine, to je u konkretnom slučaju okrivljena postupala sa direktnim umišljajem, jer je bila svjesna lažnog porijekla i lažne sadržine predmetne diplome i njene ovjerene kopije, kao i njihovog značaja, odnosno da se radi o javnim ispravama, pa je takve isprave upotrijebila kao prave, što je po nalaženju suda okrivljena nesumnjivo i htjela. </span>
</p>
<p>
<span class="span1">Imajući u vidu nesumnjivo utvrđeno činjenično stanje, odnosno da je okrivljena naprijed opisanim radnjama izvršila dva istovrsna krivična djela, predajući Ministarstvu prosvjete original diplome, ali istovremeno i ovjerenu kopiju iste, koja se samim tim smatra javnom ispravom, te da je to učinila u vremenskoj povezanosti, odnosno istog dana, tj. 13.06.2016. godine, da je to učinila na jedinstvenom prostoru, s obzirom da su obje radnje preduzete na teritoriji opštine Podgorica, koristeći istu situaciju, odnosno podnošenjem zahtjeva za priznavanje inostrane obrazovne isprave, istovrsnost predmetnog djela, odnosno lažnih javnih isprava, sa jedinstvenim umišljajem usmjerenim na falsifikovanje isprava, to radnje koje je preduzela okrivljena predstavljaju jednu cjelinu i ulaze u zakonsku konstrukciju produženog krivičnog djela falsifikovanje isprave iz čl. 412 st. 2 u vezi st. 1 u vezi čl. 49 st. 1 Krivičnog zakonika Crne Gore.</span>
</p>
<p>
<span class="span1">Sud nije pribavljao izvod iz kaznene evidencije na ime okrivljene, s obzirom da je zastupnik optužbe odustao od takvog predloga, kao i zbog činjenice da je okrivljena rođena u B. i H., pa bi pribavljanje tog dokaza vodilo samo nepotrebnom odugovlačenju postupka, iz kojih razloga je prihvatio navode okrivljene o njenoj ranijoj neosuđivanosti, a shodno čl. 3 st. 3 Zakonika o krivičnom postupku.</span>
</p>
<p>
<span class="span1">Prilikom odlučivanja o krivičnoj sankciji, sud je shodno čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljene cijenio njen raniji život, a s tim u vezi njenu raniju neosuđivanost, njene lične i porodične prilike, odnosno da je ista lošeg imovnog stanja, da je udovica i majka troje djece, od kojih jedno boluje od autizma, njen odnos prema krivičnom djelu izražen kroz priznanje istog, kojim je doprinijela bržem i efikasnijem vođenju krivčnog postuka, njeno držanje posle učinjenog krivičnog djela, odnosno da je prihvatila odgovornost za izvršeno krivično djelo i izrazila iskreno kajanje, dok otežavajućih okolnosti nije našao, pa je sud okrivljenoj shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenoj nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od 3 (tri) mjeseca i vremenom provjeravanja u periodu od jedne godine, na okrivljenu, koja je lice koje nije sklono vršenju krivičnih djela, u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe izricinja i propisivanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>
<span class="span1">Na osnovu čl. 75 Krivičnog zakonika Crne Gore okrivljenoj je izrečena mjera bezbjednosti oduzimanje predmeta, odnosno diplome i ovjerene kopije diplome o završenoj srednjoj školi navodno izdate od strane Srednje ugostiteljsko - turističke škole K. S., pod djelovodnim brojem 357/14 od 16.06.2014. godine, s obzirom da se radi o predmetima koji su upotrijebljeni u izvršenju krivičnog djela. </span>
</p>
<p>
<span class="span1">Kako je okrivljena oglašena krivom sud ju je shodno čl. 226 i 229 Zakonika o krivičnom postupku obavezao da na ime troškova krivičnog postupka plati iznos od 30,00 €, koji se odnosi na ime paušala kao dijela troškova krivičnog postupka, koji je odmjeren shodno trajanju i složenosti postupka i imovnom stanju okrivljene. </span>
</p>
<p>
<span class="span1">Sa svega iznijetog, a na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 27.09.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1"> ZAPISNIČARKA                                                                                  S U D I J A </span>
</p>
<p>
<span class="span1">  Edina Kraja,s.r.                                                                              Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>
<span class="span1"> PRAVNA POUKA:  Protiv ove presude dozvoljena je</span>
</p>
<p>
<span class="span1"></span><span class="span1"></span><span class="span1">           žalba u roku od 8 dana od dana </span>
</p>
<p>
<span class="span1"></span><span class="span1"></span><span class="span1">           prijema prepisa iste, Višem sudu</span>
</p>
<p>
<span class="span1">          </span><span class="span1"></span><span class="span1"></span><span class="span1"> u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                                 </span><span class="span1">  ZTO. Edina Kraja</span>
</p>
<p>&nbsp;</p>
</div>
</div>


</body>
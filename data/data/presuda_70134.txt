<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.301/13/13</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru, kao nadležni prvostepeni krivični sud, po sudiji Momirki Marović, uz učešće zapisničar Ana Marije Petković, u krivičnom postupku protiv okrivljenog S. M. zbog krivičnog djela ugrožavanja sigurnosti iz čl. 168.st.1. Krivičnog zakonika CG, koji se vodi po optužnom predlogu ODT Kotor Kt.br. 311/13 od 12.9.2013 godine,nakon održanog glavnog i javnog pretresa dana 12.2.2014 godine  u prisustvu zamjenika ODT Kotor Danke Živković, okrivljenog S. M. njegovog branioca adv. M. P., donio je i javno objavio istog dana  sledeću</span>
</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni S. M. JMBG ......, od oca I. i majke V., rodjene K., rodjengo 19.11.1951 godine u K., stalno nastanjenog u T., L. – L., državljanina CG, turističkog radnika, oženjenog, oca četvoro djece, jedno maloljetno, sa završenom SSS, srednjeg imovnog stanja,neosuđivan, protiv koga se navodno ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>
<span class="span1">Što je dana 28.5.2013 godine oko 9,00 časova u Lepetanima, opština T., prijetnjom da će napasti na njegov život i tijelo, ugrozio sigurnost oštećenog P. S. iz B., pri čemu je bio uračunljiv i svjestan svoga djela i njegove zabranjenosti, a čije izvršenje je htio, na način što je došao do objekta vlasništvo Š. O. u kome je na terasi bio oštećeni i zaprijetio mu riječima " jebat  ću vam majku srpsku, izadji na ulicu ako smiješ da se tučeš, sve ću da vas pobijem, niko živ neće da ode za S.", zbog čega je oštešćeni odmah otišao u policiju da prijavi okrivljenog, da bi sutradan tj. 29.5.2013 godine, oko 9,00 časova, ponovo došao i počeo da skida skelu postavljenu na drugom objektu Š., a onda se M. R. koji je prethodno sa oštećenim izvodio radove na objektu, obratio riječima " Sve ću Vas pobiti, a onom bradonji / misleći na oštećenog/ ću kosjerom na suvo obrijati bradu",</span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanja sigurnosti iz čl. 168.st.1. Krivičnog zakonika CG.</span>
</p>
<p>&nbsp;</p>
<p>
<span class="span1">-pa mu sud na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 52, 53 i 54 KZ-a CG i čl. 368 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom utvrđuje kaznu zatvora u trajanju od  30 dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K.301/13/13.</span>
</p>
<p>&nbsp;</p>
<p>
<span class="span1">Oštećeni P. S. se sa imovinsko pravnim zahtjevom upućuje na parnicu.</span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span2"></span><span class="span1">ODT Kotor aktom Kt.br. 311/13 od 12.9.2013 godine optužilo je S. M., zbog krivičnog djela urožavanja sigurnosti iz čl. 168.st. 1 Krivičnog zakonika CG.</span>
</p>
<p>
<span class="span1">U svojoj odbrani S. M. je na zapisnik pred ODT Kotor naveo da je</span><span class="span1"> vlasnik kat. parc.431 KO L. pored koje se nalazi kat. parcela vlasništvo ruskog državljanina S. O. koji gradi objekat i tim objektom je uzurpirao dio njegove kat. parc. odnosno spoljni zid objekta zalazi u njegovo, zbog čega je imao nekoliko komunikacija sa oštećenim i govorio mu da ne smiju da rade i da ne postavljaju skelu jer je taj zid na njegovom zemljištu ali isti je bio drzak i rekao da hoće da radi i negdje u aprilu  mjesecu je postavio skelu i njome takodje zauzeo njegovu kat. parcelu. Naveo je da oštećenom rekao da zovne R., vlasnika, da isti kupi od njega parče zemlje na kojoj je bio taj zid i skela, na šta je oštećeni rekao da će R. doći da se dogovore, do čega nije došlo. Negirao je da je dana 28.5.2013 godine prijetio P. niti bilo kome, da je istog vrijeđao, psovao srpsku majku, prijetio da će nekog da pobije i da niko živ neće da ide za Srbiju.  Pojasnio je da je jedanog dana, moguće da je to 29.5.2013 godine, išao da očisti imanje, što radi skoro svakodnevno i to baš dio imanja pored  skele kada je ponio sa sobom kosjer. Dalje je pojasnio da je tada krenuo da odšrafljuje skelu jer je postavljena na njegovo zemljište, a i prethodnog dana mu je oštećeni rekao da je  dobio novac od R. i da će da radi, pa ga je to iziritiralo. Objasnio je da mu je prilikom odšarafljivanja skele slučajno prišao jedan čovjek i istog je pitao da mu pomogne, što je ovaj i učinio i oni su zajedno odšarafili skelu. Dalje je objasnio da nije upsio da skine cijelu skelu jer je bila previsoko, a kada je krenuo da ide kući odnosno prišao vozilu, tada je stigao vozilom jedan radnik kojeg je znao od ranije sa gradilišta kod R. i rekao mu da će ga prijaviti policiji što je skidao skelu. Naveo je da je on u tom trenutku već bio u vozilu a kosijer je bio pored njega i negirao je da je rekao da će kosijerom bilo kome na suvo birjati bradu. Istakao je da se on prije svega ovoga obraćao komunalnoj policiji, policiji T.  i Građevinskoj inspekciji, a sve u cilju zaštite od uzurpacije njegovog zemljišta. Tvrdi da nije nikome prijetio, ni navedenog dana, ni ranije, a nakon predmetnog događaja išao je na objekat kod R. i sa oštećenim i još jednim radnikom pio rakiju, koje prilike je bio sa kosijerom obzirom da je čistio imanje i oštećeni je tada insistirao da ostavi kosijer prije ulaska u objekat, iako to nije učinio. </span>
</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1">Okrivljeni S. M. je na glavnom pretresu dodao da mu je prilikom skidanja skele pomagao B. S., koji može potvrditi da on priliko skidanja skele nikom nije prijetio niti upućivao bilo kakve prijeteće riječi. Oštećeni je dolazio kod njega u kuću, prije nego što je postavljena skela, i govorio da će postaviti skelu, da je njega R. paltio da završi taj posao i da će on završiti taj posao. Objasnio je da je on molio oštćenog da sačekaju ipak R. da se sa njim dogovori, pa da oštećeni tek nakon toga otpočne sa radovima, međutim oštećeni ovo nije ispoštovao već je otpočeo sa radovima.</span>
</p>
<p>&nbsp;</p>
<p>
<span class="span1">U dokaznom postupku koji je proveden u cilju utvrđenja činjeničnog stanja i krivice optuženog, sud je proveo sledeće dokaze: saslušao oštećenog - svjedoka P. S., saslušao svjedoke M. R.,B. S. i M. N., izvršio uvid u građeivnsku dozvolu sekretarijata za uređenje prostora i zaštite životne sredine opštine T. od 29.02.2012 godine, službenu zabilješku UP I T. od 29.05.2013 godine, opomenu pred tužbu O. Š. od 21.01.2013 godine ipismo od 15.11.2012 godine i u izvod iz kaznene evidencije za S. M. UP Ispostave Kotor od 04.09.2013. godine</span>
</p>
<p>&nbsp;</p>
<p>
<span class="span1">Oštećeni - svjedok P. S. je na zapisnik pred ODT Kotor naveo</span><span class="span1"> da je okrivljenog upoznao negdje u martu 2013 godine jer je bio angažovan od strane ruskog državljanina S. O., da izvodi radove na fasadi njegovog objekta u L. i to upravo na fasadi koja se nalazi na  granici k.p. S. i okrivljenog. Naveo je da je raniji izvodjač imao problem sa okrivljenim oko postvljanja skele za tu fasadu zbog čega je i odustao od izvodjenja radova, pa se on, očekujući takve probleme, obratio okrivljenom navodeći da će postaviti skelu tako da ne diraju njegovu zemlju, a da ukoliko dođe do nekog oštećenja na njegovom zemljištu, da su spremni da to nadoknade. Pojasnio je da okrivljeni međutim prilikom tog razgovora nije htio pare, ali je takođe rekao da ne mogu da postave skelu i da rade, i da zna da se vlasnik kuće okrivljenom povodom toga i pisemno obraćao što je priloženo uz krivičnu prijavu, ali kako nije bilo dogovora, oni su u aprilu postavili skelu i to viseću, upravo da ne bi zauzimali zemljište okrivljenom. Dalje je pojasnio da su dana 28.5.2013.godine on i još četiri radnika rano ujutro počeli radove koje su završili do osam časova, nakon čega su ostali radnci otišli, a on i svjedok M. R. su pošli u  drugi objekat istog investitora na susjednoj kat. parceli. Naveo je da je oko 9,00 časova došao okrivljeni, vidio ga na terasi tog objekta i počeo da mu prijeti i da ga vrijeđa rječima  "Jebaću Vam majku srpsku, izađi na ulicu ako smiješ da se tučeš, sve ću da vas pobijem, niko živ neće da ode za S.", te da zna da je svjedok M. R., koji je bio na etaži ispod one na kojoj se on nalazo, u jednom trenutku pitao okrivljenog jel njemu prijeti, na što je isti rekao " Ne tebi  već njemu", pokazavši na njega. Dalje je naveo da je okrivljenom tada rekao " Vidjet ćeš za to psovanje", tj.za majku sprsku, i pošao ka kolima, a isti je u međuvremenu napustio lice mjesta, nakon čega je odmah pošao da slučaj prijavi policiji. Pojasnio je da  u stanici nije bilo struje, pa su mu rekli ida dođe sutra, što je i učinio i dana 29.5.2013 godine otišao ujutro u policiju, i tamo dok je čekao komandira, pozvao ga je svjedok M. i rekao da je okrivljeni došao sa još jednim čovjekom, da ima kosijer i da je počeo da skida skelu. Dalje je pojasnio da je o tome upoznao policiju i oni su poslali patrolu koja je već bila u L., a onda su mu rekli da i on podje tamo što je  i učinio, a kada je došao na lice mjesta okrivljeni već nije bio tu, ali je vidio da je skela dijelom porušena odnosno rašarafljena, ali nije bila polomjena ili oštećena. Istakao je da mu je svjedok M. rekao da ga je okrivljeni tražio i da će kosijerom da mu obrije bradu na suvo i ubrzo je došao policajac i on je dao izjavu, a isti je sačinio i zapisnik sa lica mjesta. Dodao je da od toga dana okrivljeni više nikada nije došao na predmetni objekat, a on se povodom navedenog dogadjaja uznemirio i zbog uvreda i zbog prijetnji, zbog čega je slučaj odmah prijavio  policiji. </span>
</p>
<p>
<span class="span1">Na glavnom pretresu je</span><span class="span1"> </span><span class="span1">dodao da kada mu je okrivljeni uputio riječi "da će ga ubiti i da će ga na suvom obrijati kosjerom", da se on nije uplašio za sebe, već obzirom da je nakon 13 godina braka dobio sina, da se uplašio za njegovu sigurnost. Ponovio je da nakon što mu je okrivljeni uputio ove riječi, svakako da se osjetio uznemiranim, ali naveo je da je ostao miran i pribran, jer na prijetnje i psovke obično ne reaguje. Dalje je naveo da kada mu je okrivljeni uputio ove riječi, njegov sin nije </span><span class="span1">bio sa njim, kao i da je prije 28.5.2013. godine gledao okrivljenog na njegovom imaju i da ga je gledao sa kosjerom u rukama.</span>
</p>
<p>
<span class="span1">Nakon što je oštećenom od strane suda u kazano na razliku u izjavama  datim pred ODT Kotor na zapisnik kada je izjavio "ja sam se povodom dogadjaja uzenemirio i zbog uvreda i zbog prijetnji, zbog čega sam slučaj odmah i prijavio policiji", a u  odnosu na izjavu sa glavnog pretresa kada je izjavio "da se on nije uplašio za sebe, već obzirom da je nakon 13 godina braka dobio sina, da se uplašio za njegovu sigurnost", oštećeni je naveo da on nije pravnik pa ne barata baš najbolje terminima i navodi da se svakako osjetio ugroženim i uznemirenim, a pri tom je imao u vidu i da je nakon 13 godina braka dobio sina, pa se uplašio i za njegovu sigurnost.</span>
</p>
<p>
<span class="span1">Pridružio se krivičnom gonjenju i postavio je imovinsko - pravni zahtijev.</span>
</p>
<p>
<span class="span1"></span>
</p>
<p>
<span class="span1">Svjedok M. R. je na zapisnik pred ODT Kotor naveo </span><span class="span1">da poznaje S. O. od ranije i isti ga je upoznao da već nekih godinu dana ima problem sa okrivljenim u L. gdje S. ima tri objekta, a iz razloga što mu isti pravi probleme oko postavljanja skele za izradu fasade na jednom objektu, tvrdeći da je zemljište na kome treba da se postavi skela njegovo. Dalje je naveo da je O.  zaista imao želju da na najbolji mogući način završi posao ne kvareći komšijske odnose, ali je okrivljeni stalno pravio problem, i misli da je inače povodom svega policija izlazila više puta i o tome postoje zapisnici jer je okrivljeni svaki put pravio problem kada bi radnici pokušali da završe posao a oštećeni je inače bio angažovan od strane O. za više  radova na objektima. Pojasnio je da oštećenog zna od ranije jer isti ima kuću u B., kao i on, a obzirom da nikako nisu našli zajednički jezik sa okrivljenim,  predložio je da se kao solucija napravi viseća skela koja neće zauzimati to sporno  zemljište, sačinio je skicu i negdje u aprilu 2013 godine skela je postavljena i oštećeni je odmah  o tome obavjesito okrivljenog kao i o namjeri da se započnu radovi. Dalje je pojasnio da je okrivljeni povodom toga pozvao policiju koja je izlazila na lice mejsta, konstatovala stanje, a oni su tada rekli da će sačekati izvjesno vrijeme da okrivljeni donese dokaze da je zemlja njegova, a kako u narednih mjesec dana isti to nije učinio, oni su započeli radove i to upravo 28.5.2013 godine. Naveo je da su radnici vršili radove od 05,00 do 07,00 časova nakon čega su otišli, a ostali su on i oštećeni, nakon čega su otišli do drugog objekta Shorkina gdje je on na tersi prizemlja čitao novine, dok je oštećeni na spratu iznad postavljao pločice. Dalje je naveo da je tada došao okrivljeni i počeo da prijeti rječima "krvavu vam majku srbijansku, sve ću vas pobiti niko neće živ otići za S., izađite vani da se bijete, da vam ja pokažem" i još mnoge druge uvrede i prijetnje, a onda mu je okrivljeni prišao na 2 metra, zbog čega ga ja pitao je li njemu to govori, a isti je negirao navodeći da se obraća " ovom bradatom gore", misleći na oštećenog. Pojasnio je da su vikanje okrivljenog, prijetnje i uvrede trajale oko pola sata, tokom kojih mu ni on ni oštećeni ništa nisu odgovarali, a kada je okrivljeni otišao odatle, oštećeni je otišao u policiju da prijavi slučaj. Dalje je pojasnio da dok je oštećeni bio u policiji, okrivljeni se vratio sa jednim čovjekom, i isti su počeli da skidaju skelu, odnosno da sklanjaju daske i šarafe  i žabice, te da potežu cijevi kako bi je srušili, u čemu nisu uspjeli  jer je bila dobro obezbjedjena. Naveo je da je sve to  gledao ali nije reagovao upravo zbog naravi okrivljenog, a nakon što je pokušao da skine skelu, okrivljeni je sjeo u vozilo i krenuo da ide, a onda je njemu iz vozila rekao "Sve ću vas pobiti, a onom bradonji ću kosijerom na suvo obrijati bradu". Dalje je naveo da nije tada vidio kod okrivljenog kosijer, obzirom da je bio u vozilu, ali ranije i kasnije ga je često gledao sa kosjerom, odnosno bez njega isti ne ide nigdje i da mu tada nije odgovorio i okrivljeni je napstio lice mjesta, nakon čega je došla polcija sa oštećenim. Objasnio je da su policajci konstatovali stanje i nakon toga su otišli u policiju da daju </span><span class="span1">izjavu, i u narednih mjesec dana okrivljeni nije dolazio i prijetio, da bi nakon nekih mjesec dana dok su on, oštećeni i još jedan radnik bili u drugom objektu S., ušao u objkat sa kosjerom da navodno popriča sa njima, zbog čega mu je rekao da  kosjer ostavi  napolje i onda udje, jer nije znao kako će teći razgovor i kakve će njegove reakcije biti.Naglasio je da je povodom navedenog dogadjaja, iako prijetnje nisu bile upućene njemu, bio uznemiren i povrijeđen, a mora istaći da zbog činjenice da je invalid ne može ni da reaguje adekvatno na provokacije, zbog čega ni u jednom  trenutku nije odgovorio okrivljenom. Dodao je da što se tiče oštećenog, zna da mu nije bilo svejedno zbog čega je uostalom i pošao u policiju, a zna da ima jednog sina i da se plaši za njegovu sigurnost i  budućnost.</span>
</p>
<p>
<span class="span1">Na glavnom pretresu je dodao </span><span class="span1">da kritične prilike kada je čuo riječi okrivljenog nije osjetio strah za svoj život i bezbjednost, ali jeste za oštećenog, jer je to bilo teško psovanje i " iživljavanje koje je trajalo pola sata", i dodao je da je on na tom gradilištu  nadzirao izvođenje radova, i brinuo se za hranu radnika, a kada se ovo dešavalo  na gradililštu su bili samo on i oštećeni dok su radnici koji su prethodno radili na skelil, pošto su završili posao, napustili gradilište. Objasnio je da dana 28.5.2013 godine kada je okirvljeni došao da sa sobom nije nosio kosijer, a inače ga obično stalno nosi, čak ga je  prekjuče vidio kako ide sa kosijerom, i kada je došao  tog dana počeo je da viče, drao se i bio je ljut i shvatio je sve ozbiljno. Istakao je da je dana 29.5.2013 godine, okrivljeni sa džipom došao do gradilišta i sa njim u džipu je bilo lice po nadimku "Z.", a navodi da nije vidio da li je tog dana okrivljeni u  vozilu imao kosjer, jer nije ni izlazio iz vozila, a iz vozila je samo izašao "Z." i rekao mu  da više ne prilaze  skeli.</span>
</p>
<p>&nbsp;</p>
<p>
<span class="span1">Svjedok B. S. je naveo</span><span class="span1"> da koliko se sjeća njega je kritične prilike pozvao okrivljeni da dođe da radi za njega nešto za dnevnicu, a kada je došao do okrivljenog pošli su do njegovog placa u L., da skidaju neku skelu. Dalje je naveo da mu okrivljeni nije rekao čija je to skela  niti  ga je on pitao vezano za skelu i kada su došli do iste počeli su da je razmontiraju i tada su skinuli svega možda dva ponta sa iste, a dalje nisu skidali ništa jer je sve bilo postavljeno visoko. Pojasnio je da su nakon toga prekinuli da skidaju dalje elemente sa skele i njih dvojica su krenuli ka vozilu okrivljenog, koje je bilo parkirano svega jedno 20 metara od te skele, a dok su skidali ta dva ponta sa skele na licu mjesta sem njih dvojice nikog nije bilo. Dalje je pojasnio da kada su došli već blizu vozila okrivjlenog, sjeća se da su naišla dva čovjeka, koje nije poznavao od ranije, pa ne može da kaže uopšte ko je u pitanju, niti nakon što mu je od strane suda pokazan oštećeni, može da se izjasni da li je jedan od ta dva čovjeka bio oštećeni, jer istog ne poznaje od ranije. Naveo je da se sjeća da su pozdravili jedni druge, nakon čega je okrivljeni istima rekao "zašto ste postavili skelu na moje zemljište", te da su mu njih dvojica odgovorili na te rječi" pozovi R. pa se dogovori sa njim" i sem ovih riječi nije bilo više nikakvog razgovora izmedju njih, a on i okrivljeni su sjeli u vozilo i pošli. Istakao je da sem ovog dana kada je sa okrivljenim išao na taj plac u  L. nije više išao tamo  sa okrivljenim. Okrivljeni je kritične prilike sa sobom nosio i kosijer i misli da je okrivljeni taj kosjer poslije unio sa sobom u vozilo, i dodao je da su se po njegovom mišljenju ta dva lica sa kojima su se sreli kod vozila ponašala normalno, da nisu bili uznemireni i razgovor je tekao normalnim tonom. Istako je da okrivljeni nije ovim licima pominjao sina, koliko se on sjeća, a kada su on i okrivljeni sjeli u vozilo i pošli čini mu se da su ova dva lica nastavila dalje da se kreću ka skeli.</span>
</p>
<p>&nbsp;</p>
<p>
<span class="span1">Svjedok M. N. je naveo </span><span class="span1">dana da je</span><span class="span1"> tačno da je krajem maja 2013 godine izvodio građevinske radove  za  nekog čovjeka iz B. a u mjestu L. u T., i sjeća se da ga je jednom prilikom dok je radio sa bagerom policija zaustavila u daljem izvođenju raodva, upravo zbog buke koju je proizvodio bager. Nalazio sa bagerom udaljen jedno 30 metara, od predmetne fasade za koju je nakon što ga policija zaustavila čuo od oštećenog da uporno hioće da završi tu fasadu, a isti je bio postavio skelu na tudjem imanju. Nije čuo da je bilo ko kome prijetio ili da je ko koga vrijedjao, a nakon što je došla policija na licu mjesta došao je i  okrivljeni, a nakon što je došla policija, sjeća se da je okrivljeni tražio da se sve riješi mirnim putem i da se radovi zaustave dok se ne rješi problem vezan za skelu. Pojasnio je da je naredna 3-4 dana na istoj lokaciji vršio gradjevinske radove, a počinjao je da radi oko 9-10,00 časova izjutra, ali nije vidio da je bilo ko skidao skelu sa predmetne fasade. Svaki naredni dan kada je dolazio na gradilište da bi vidio kako se radi na predmetnoj fasadi, a kada bi on dolazio radnika nije bilo koji su radili fasadu i poslednjui dan je čak bila postavljena i boja na fasadi. Sa izvodjenjem gradjevinskih radova na toj lokaciji započeo taj dan kada je došla polcija, možda dva sata prije policje a prethodni dan je samo doveo bager na tu lokaciju i pošto je bila kiša to nije ni počinjao sa radovima,tako da ne zna što se tamo dešavalo. Istakao je da koliko je upućen  radove na fasadi je izvodio oštećeni, i kada je došla policija  nije vidio da je oštećeni uznemiren, već je samo govorio da će pošto potom završiti sa fasadom, i da ga niko ne može spriječiti u tome, i da neće čekati da se to sudski riješi. Nije čuo da je bilo rasprave izmedju oštećenog i okrivjlenog, a i sa mjesta na kojem se nalazio, nije čuo da je bilo  ko kome prijetio, niti je to mogao čuti.</span>
</p>
<p>&nbsp;</p>
<p>
<span class="span1">Uvidom u građevinsku dozvolu sekretarijata za uređenje prostora i zaštite životne sredine opština T. od 29.02.2012 godine utvrđeno je da se izdaje građevinska dozvola DOO "L. -mont" P. za rekonstrukciju stambenog objekta u izgradnji na kat. par. br. 429 i 430 KO L., u smislu prihvatanja  izvedenog stanja suterena i  nadogradnje prizemlja i potkrovlja. </span>
</p>
<p>&nbsp;</p>
<p>
<span class="span1">Iz službene zabilješke UP I T. od 29.05.2013 godine utvrđeno je da je ista sačinjena navedenog dana od strane OPS K. R.,  a povodom izlaska izašao na lice mjesta  u L..</span>
</p>
<p>&nbsp;</p>
<p>
<span class="span1">Iz opomene pred tužbu O. Š. od 21.01.2013 godine utvrđeno je da se imenovani navedenog dana obratio okrivljenom sa zahtjevmom, da mu isti omogući završetak radova na rekonstrukciji porodične kuće, odmosno malterisanje fasade rekonstruisanog objekta.. </span>
</p>
<p>
<span class="span1">Iz pisma od 15.11.2012 godine utvrđeno je da se O. Š. dana navedenog dana obratio okrivljenom i blagovremeno ga obvjestio da će radi završetka radova  na rekonstrukciji porodične kuće za koju posjeduje izdato rješenje o građevinskoj dozvoli  od strane O. T., Sekreterijat za uređenje prostora i zaštite životne sredine br. 0903- up- 214/10-11 od 29.02.2012 godine biti prinuđen da postvi skelu na njegovu kat. parc, a njemu susjednu kat. parc., kako bi izmalterisao fasadu rekonstruisanog objekta. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije za S. M. UP Ispostave Kotor od 04.09.2013 godine utvrđeno je da okrivljeni ranije nije osuđivana.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti a u odnosu na odbranu okrivljenog, sud je utvrdio činjenično stanje bliže opisano u izreci presude. Krivično pravno ocjenjujući ovako utvrđeno činjenično stanje sud je utvrdio da je okrivljeni izvršio krivično djelo ugrožavanje sigurnosti iz čl. 168. st.1 Krivičnog zakonika Crne Gore.</span>
</p>
<p>
<span class="span1">Činjenično stanje sud je utvdio na osnovu iskaza oštećenog P. S., svjedoka M. R., kao i drugih provedenih materijalnih dokaza u vidu: građevinske dozvole sekretarijata za uređenje prostora i zaštite životne sredine opštine T. od 29.02.2012 godine, službene zabilješke UP I T. od 29.05.2013 godine i opomene pred tužbu O. Š. od 21.01.2013 godine i pisma od  15.11.2012 godine. </span>
</p>
<p>&nbsp;</p>
<p>
<span class="span1">Naime, iz izjave oštećenog je proizilazi da je okrivljenog upoznao u martu 2013 godine budući da je bio angažovan od strane ruskog državlajnina Š. O. da izvodi radove  na fasadi njegovog objekta , i to upravo na fasadi koja se nalazi na granici  kat. parc.Š. i okrivljenog, kao i da je raniji izvođač imao problema sa okrivljenim oko postavljanja skele za tu fasadu zbog čega se obratio okrivljenom navodeći da će postaviti skelu tako da ne diraju njegovu zemlju, kao i da su spremni da nadokanade štetu ukoliko dođe do nekog oštećenja, ali okrivljeni im je rekao da ne mogu da postave skelu i da rade, bilo mu je poznato da se vkasnik kuće obraćao pismeno okrivljenom, a kako nije bilo dogovora dana 28.05.2013 godine on i još četri radnika su počeli radove koje su završili do osam časova, a oko 09.00 sati je došao okrivljeni i počeo da mu prijeti i da ga vrijeđa riječim "Jebaću vam majku srpsku, izađi na ulicu ako smiješ da se tučeš, sve ću da vas pobijem, niko živ neće da ode za Srbiju". Oštećeni je naveo da je čuo da je okrivljenog svjedok M. R. pitao je li i njemu prijeti, na šta je okrivljeni rekao "Ne tebi, veći njemu" pokazavši na njega, zbog čega je odmah pošao da prijavi slučaj policiji. Kako u stanici nije bilo struje, to su mu rekli da dođe sutra, što je učinio i dana 29.05.2013 godine je otišao ujutro u policiju, i dok je čekao komandira, pozvao ga je svjedok M. i rekao mu da je okrivljeni došao sa još jednim čovjekom, da ima kosijer i da je počeo da skida skelu, te da je o tome upoznao policiju, nakon čega su mu rekli da i on pođe tamo, što je i učinio, a kad je došao na lice mjesta okrivljeni nije bio tu, ali je vido da je skela djelom porušena odnosno rašrafljena. A svjedok M. mu je rekao da ga je oštećeni tražio i da je rekao da će "kosijerom da mu obrije bradu na suvo". Oštećeni je rekao da se povodom navedenog događaja uznemirio i zbog uvreda i zbog prijetnji, zbog čega je slučaj odmah i prijavio policiji.</span>
</p>
<p>&nbsp;</p>
<p>
<span class="span1">Sud je prihvatio izjavu oštećenog kao istinitu, a ovo tim prije što je ista saglasna sa izjavom svjedoka M. R., a ovo tim prije što je isti neposredni očevidac događaja, i koji je na deteljan način opisao kritični događaj.  Naime, svjedok M. je naveo su započeli radove i to upravo 28.05.2013 godine, da su radnici vršili radove od 05,00 do 07,00 časova nakon čega su otišli, a ostali su on i oštećeni, nakon čega su otišli do drugog objekta Š. kada je došao okrivljeni i počeo da prijeti riječima "krvavu vam majku srbijansku, sve ću vas pobiti, niko neće živ otići za S., izađite vani da se bijete, da vam ja pokažem", i izrekao još mnoge druge uvrede i prijetnje. Zbog čega je okrivljenog i pitao da li to njemu govori, a isti je negirao navodeći da se obraća "ovom bradatom gore" misleći na oštećnog. Svjedok je naveo da kada je okrivljeni otišao odatle, oštećeni je otišao u policiju da prijavi slučaj u policiji. Zatim je ovaj svjedok naveo i da je vidio kada se okrivljeni vratio sa jednim čovjekom, misli da ga zovu Zeka, i njih dvojica su počeli da skidaju skelu, nakon što je pokušavao da </span><span class="span1">skine skelu, okrivljeni je sjeo u vozilo i krenuo da ide, a onda njemu iz vozila rekao "Sve ću vas pobiti, onom bradonji ću kosijerom na suvo obrijati bradu".  </span>
</p>
<p>&nbsp;</p>
<p>
<span class="span1">Iz izjava oštećenog i svjedoka M., koje izjave je sud prihvatio, sud je nesumljivo utvrdio da je oštećeni kritične prilike dana 28.05.2013 godine ugrozio sigurnost oštećenog na način što je došao do objekta, koji je u vlasništvu Š. O., i zaprijetio mu riječima "jebat ću vam majku srpsku, izađi na ulicu ako smiješ da se tučeš, sve ću da vas pobijem, niko živ neće da ode za S., zbog čega je oštećeni odmah otišao u policiju da prijavi okrivljenog, da bi sjutradan, tj. 29.05.2013 godine okrivljeni ponovo došao i počeo da skida skelu postavljenu na drugom objektu Šorkina, a onda se M. R., ovdje svjedoku, koji je predhodno sa oštećenim izvodio radove na objektu, obratio riječima"Sve ću vas pobiti, a onom bradonji (misleći na oštećenog) ću kosijerom na suvo obrijati bradu. Oštećeni je na glavnom pretresu rekao da se nije uplašio za sebe već za sigurnost sina kojeg je dobio nakon 13 godina braka, zbog čega mu je od strane suda ukazano na razlike u izjavama obzirom da je na zapisnik pred ODT Kotor izjavio da se on uznemirio a povodom tog događaja, isti je pojašnjavajući razlike naveo nije pravnik pa ne barata najbolje terminima i da se svakakao osjetio ugroženim i uznemirenim, a pri tom je imao u vidu i da je nakon 13 godina braka dobio sina. Dakle sud ovu razliku u iskazu oštećenog na glavnom pretresu nije cijenio kao bitno odstupanje od njegove izjave date na zapisnik pred ODT Kotor, ovo tim prije što je i sam pojasnio a nakon što mu je od strane suda ukazano na razliku da nije pravnik i da ne barata najbolje terminima, te da se svakakao osjetio ugroženim i uznemirenim.</span>
</p>
<p>&nbsp;</p>
<p>
<span class="span1">Odbranu optuženog S. M. u kojoj isti negira izvršenje krivičnog djela stavljenog mu na teret, sud nije prihvatio, jer je istu cijenio kao isključivo usmjerenu na izbjegavanje sopstvene krivice, koja odbarana je opovrgnuta iskazima kao oštećenog tako i svjedoka M. R.. N</span><span class="span1">aime, za postojanje ovog djela nije od značaja da li je prijetnja od strane okrviljenog bila ozbiljan već kako su navedene riječi shvaćene od strane oštećenog pa kako je nesporno da su navedene riječi kod oštećenog izazvale osjećaj ugroženosti, a što je utvrđeno na osnovu njegovog iskaza, koji iskaz je sud prihvatio, to su se u radnjama okrivljenog ostavrila sva bitna obilježja bića krivičnog djela ugrožavanja sigurnosti iz člana 168 stav 1 Krivičnog zakonika CG.</span>
</p>
<p>
<span class="span1">Sud nije prihvatio iskaz svjedoka B. S. u kojem je isti navodi da nakon što su pokušali da skinu skelu, pa kad su krenuli ka vozilu okrivljeng kada su naišla dva čovjeka, ali da se nije mogao  izjasniti na koga  sa kojima su se pozdravili nakon čega je okrivljeni istima rekao "zašto ste postavili skelu na moje zemljište" , a isti mu odgovorili "pozovi R. pa se dogovori sa njim", te da drugog razgovora između istih nije bilo, a on i okrivljeni su sjeli u vozilo i pošli, jer sud smatra da je njegova izjava data u cilju olakšavanja položaja okrivljenog, a ovo tim prije što je njegov iskaz u suprotnosti sa iskazom svjedoka M. R. koje je sud prihvatio. Naime, iz iskaza svjedoka M. jasno proizilazi da je okrivljeni zajedno sa svjedokom B. S. došao na lice mjesta i isti su počeli da skidaju skelu, u čemu nisu uspjeli, da bi nakon tog okrivljeni sjeo u vozilo i krenuo da ide, a onda njemu iz vozila rekao " Sve ću vas pobiti, a onom bradonji, misleći na oštećenog, ću kosijerom na suvo obrijati bradu".  </span>
</p>
<p>
<span class="span1">Iskaz svjedoka M. N. sud nije posebno cijenio, jer isti (iako je kritične prilike bio na licu mjesta u bageru) po sopstvenoj izjavi, sa mjesta na kojem se nalazio nije čuo da je bilo ko kome prijetio, niti je to mogao čuti.</span>
</p>
<p>&nbsp;</p>
<p>
<span class="span1">Okrivljeni je postupao sa umišljajem jer je njegova svijest obuhvatala saznanje da riječi upućene oštećenom i to bliže navedene u izreci, predstavljaju pretnju kojom ugrožava njegovu sigurnost i da se te prijetnje odnose na napad na život i tijelo oštećenog, a to mu je i bila namjera. Budući da je navedene riječi oštećeni shvatio kao prijetnju i da su kod istog dovele do osjećaja ugroženosti, to su se u radnjama okrivljenog pored subjektivnih ostvarili i svi objektivni elementi krivičnog djela ugrožavanje sigurnosti iz člana 168. stav 1. KZ CG.    </span>
</p>
<p>&nbsp;</p>
<p>
<span class="span1"></span><span class="span1">Prilikom odluke o vrsti i visini krivične sankcije koju okrivljenog treba izreći sud je pošao od toga da je za predmetno krivično djelo u Krivičnom zakoniku CG zaprijećeno novčanom kaznom ili kaznom zatvorom trajanju do jedne godine. U smislu člana 42 Kz-a sud je na strani okrivljenog kao olakšavajuće okolnosti cijenio njegove porodične prilike tj. da je isti otac četvoro djece, od toga jednog maloljetnog djteta, kao i činjenicu da okrivljeni ranije nije osuđivan. Sud nije našao otežavajuće okolnosti na strani okrivljenog. U konkretnom slučaju sud je optuženom izrekao, uslovnu osudu, kojom mu je utvrdio kaznu zatvora u trajanju od 30 (trideset) dana, i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo, smatrajući da će se izrečenom krivičnom sankcijom ostvariti svrha izricanja istih, odnosno da je ista adekvatna težini učinjenog djela, okolnostima pod kojima je djelo učinjeno i stepenu krivice okrivljenog, te da će se njome dovoljno uticati na okrivljenog da ubuduće ne čini krivična djela.</span>
</p>
<p>
<span class="span1">Na osnovu naprijed navedenih krivično pravnih odredbi, te odredbi člana</span><span class="span1"> 3, 5, 8, 13, 15, 36, 42, 52, 53 i 54 Kz-a CG i člana 368 i 374 Zkp-a, sud je odlučio kao u izreci presude.</span>
</p>
<p>
<span class="span1">Sud je obavezao okrivljnog da na ime sudskog paušala uplati iznos od 50,00 eurau roku od mjesec dana od dana pravosnažnosti presude, na žiro račun broj 832-16-52 u korist budžeta Crne Gore i dokaz o uplati dostaviti ovom sudu s pozivom na broj K. 301/13/13.</span>
</p>
<p>
<span class="span1">Oštećeni P. S. se sa imovinsko pravnim zahtjevom upućuje na parnicu.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 12.02.2014. godine</span>
</p>
<p>
<span class="span1">Zapisničar,</span><span class="span1">                                                                                Sudija, </span>
</p>
<p>
<span class="span1">  Ana Marija Petković                                          </span><span class="span1">                    Momirka Marović </span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
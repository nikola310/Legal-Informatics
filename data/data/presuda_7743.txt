<strong>OSNOVNI SUD U BERANAMA</strong><br>
<strong>K. br.11/10</strong><br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama kao prvostepeni krivični, u vijeću sastavljenom od Predsjednika suda Dragana Dašića kao Predsjednika vijeća i sudija porotnika Stojana Kukalja i Milorada Paunovića, kao članova vijeća, uz sudjelovanje zapisničara Mirjane Čukić, u krivičnom predmetu protiv optuženog <strong>V. M.</strong>, iz B., zbog krivičnog djela teška djela protiv bezbjednosti javnog saobraćaja iz čl. 348. st.3. u vezi sa čl. 339. st. 3. u vezi st.1. Krivičnog zakonika Crne Gore, po optužnici Osnovnog državnog tužilaštva u Beranama, Kt.br. 245/2009, od 21. decembra 2009. godine, nakon održanog usmenog, glavnog i javnog pretresa u prisustvu Zamjenika Osnovnog državnog tužioca Dragoljuba Popovića, okrivljenog V. M., branioca okrivljenog adv. G. P., iz B. i oštećenog V. M., donio je dana 10.11.2010. godine, a javno objavio dana 13.11.2010. godine,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi: <strong>V. M.,</strong> (JMBG ...), od oca M. i majke M., rođene B., rođen ... godine u B., sa prebivalištem u mjestu rođenja selo L., državljanin Crne Gore, oženjen-otac dvoje djece, pismen, dipl. pravnik, srednjeg imovnog stanja, neosuđivan.<br>
&nbsp;
<div style="text-align: center;">
	<strong>OSLOBA</strong><strong>ĐA SE OD OPTUŽBE</strong></div>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da je :</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 12.07.2009. godine, oko 16,00 časova na lokalnom putu B.-L., upravljao putničkim motornim vozilom marke "Golf III", BA ..., te dolaskom u mjesto B., Opština B., ugrozio javni saobraćaj i doveo u opasnost život i tijelo ljudi, na način što je postupao suprotno odredbi čl. 3. i čl. 31. st.1. ZOBS-a na putevima, jer je bio dužan da se na putu ponaša na način kojim neće ometati, povrijediti ili ugroziti druge učesnike, kao i da preduzme sve potrebne mjere radi izbjegavanja opasnih situacija nastali nepropisnim ponašanjem i drugih učesnika u saobraćaju, nije prilagodio brzinu kretanja vozila kojim je upravljao, okolnostima, karakteristikama i stanju puta, tako da vozilo može da zaustavi pred svakom preprekom, koju pod datim uslovima može da predvidi, te dolaskom na kritično mjesto gubi kontrolu upravljivosti nad vozilom prelazi sa desne na lijevu kolovoznu traku gledano iz pravca kretanja i pada u korito rijeke B., u dužini od 19,20 m, a kojom prilikom je oštećeni koji se nalazio na mjestu suvozača V. M., zadobio teške tjelesne povrede u vidu potresa mozga i nagnječne rane na glavi i nosu.&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - Čime bi izvršio krivično djelo teška djela protiv bezbjednosti javnog saobraćaja iz čl. 348. st.3. u vezi sa čl. 339. st. 3. u vezi st.1. Krivičnog zakonika Crne Gore.<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - P O Š T O</strong>&nbsp; nije dokazano da je okrivljeni izvršio krivično djelo&nbsp; za koje je optužen, u smislu čl. 363. st.1. tač.3. ZKP-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškovi krivičnog postupka u iznosu od 269,50 (dvijestotinešezdeset devet eura i pedeset centi), padaju na teret budžetskih sredstava suda, dok će o troškovima branioca okrivljenog V. M., adv. G. P., sud odlučiti posebnim rješenjem, shodno čl. 200. ZKP-a.<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Beranama, je optužnicom Kt.br.245/2009, od 21. decembra 2009. godine, optužilo V. M., iz B., zbog krivičnog djela teška djela protiv bezbjednosti javnog saobraćaja iz čl. 348. st.3. u vezi sa čl. 339. st. 3. u vezi st.1. Krivičnog zakonika Crne Gore.&nbsp; Na glavnom pretresu zastupnik javne optužbe-Zamjenik Osnovnog državnog tužioca Dragoljub Popović, u završnoj riječi izjavio je, da u svemu ostaje pri optužnici protiv optuženog V. M., iz B., zbog krivičnog djela teška djela protiv bezbjednosti javnog saobraćaja iz čl. 348. st.3. u vezi sa čl. 339. st.3. u vezi st.1. Krivičnog zakonika Crne Gore. Da je izvedenim dokazima na glavnom pretresu u potpunosti dokazana teza optužbe, da je optuženi izvršio predmetno krivično djelo stavljeno mu na teret u mjestu i vrijeme kako je to opisano optužnicom i predložio sudu da optuženog oglasi krivim i osudi na kaznu po Zakonu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni V. M., u završnoj riječi je izjavio da se ne pridružuje krivičnom gonjenju protiv optuženog, niti je postavio imovinsko pravni zahtjev za naknadu štete.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnice Osnovnog državnog tužilaštva u Beranama, optuženi <strong>V. M.,</strong> je tokom postupka u svoju odbranu naveo sledeće:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da je dana 12.07.2009. godine, u popodnevnim časovima oko 14,30 časova, upravljao sa p.m.v. marke "Golf", reg. oznaka BA ...na lokalnom putu B.-L. i da se sa njim u autu, na mjestu suvozača, nalazio njegov otac V. M., te da tu dionicu puta poznaje, jer često tuda ide, da se sporo kretao i da je odjednom pao dio stijene na put sa njegove strane, da je inače put dosta uzak i u usponu. Da je mahinalno htio da izbjegne kamen i upravljačem savio desno, a kako se pored puta nalazio šoder, isti ga je bacio i sletio je u rijeku B.. Tom prilikom njegov otac zadobio je povrede. Dodao je da je on&nbsp; kamen vidio neposredno ispred auta, na mjestu od pola metra i kazao "tata vidi kamen", nakon čega je instiktivno reagovao skretanjem u desno, izgubio je kontrolu nad vozilom, te se ostalo dešavalo kako je i opisao. Nakon toga je pokušao da pozove pomoć telefonom, što nije uspio, izašao je na put i vidio da se radilo o kamenu prečnika od oko nešto iznad pola metra, nepravilnog oblika,&nbsp; koji se nalazio na sredini kolovoza, tj. na sredini asfalta. Nakon toga na licu mjesta su prvi došli njegov zet Č. D. i njegova sestra Č. M.,&nbsp; nakon čega je došao i njegov ujak B. M., koji je sklonio kamen, tako što je isti odgurao sa asfalta i ostavio pored puta, inače policija je stigla oko 17,00 časova. U završnoj riječi prihvatio je završne riječi svog branioca, <strong>adv. G. P.</strong>, koji je&nbsp; u završnoj riječi izjavio:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da njegov branjenik nije napravio propuste za nastanak te saobraćajne nezgode, niti je u njegovim radnjama imalo elemenata krivičnog djela za koje je optužen. Da je prilikom kretanja putničkog vozila, kojim se kretao optuženi svojom desnom kolovoznom trakom, iznenada sa stijene koja se nalazila sa desne strane puta i neposredno ispred putničkog vozila, pao odronjen kamen,, usled čega je došlo do destabilizacije vozila, tako da se ono vratilo na kolovoz izmičući se ulijevo, na kojoj putanji je palo sa betonskog zida u korito rijeke B.. Dalje je naveo, da je osnovni uzrok za nastanak saobraćajne nezgode pad odronjenog kamenja sa stijene na kolovoz, da nije bilo, bilo kakvih mjera zaštite izvedenim građevinskim radovima, kao i da zaštitnim radovima nije bila postavljena zaštitna žičana mreža, koji je takođe jedan od propusta pravnog subjekta koji održava lokalni put. Na kraju je predložio sudu, da se optuženi oslobodi od optužbe da je počino krivično djelo, a troškovi krivičnog postupka padnu na teret budžetskih sredstava suda.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivično-pravne stvari sud je na glavnom pretresu u dokaznom postupku izveo sledeće dokaze:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; u svojstvu svjedoka saslušao oštećenog V. M., saslušao svjedoke B. L., Č. M., Š. D., B. M., Č. D., V. M., Č. M., B.L., izvršio uvid u skicu lica mjesta predmetne saobraćajne nezgode od 12.07.2009. godine,&nbsp; pročitao nalaz Kliničko biohemijske laboratorije br. ..., od 22.07.2009. godine, Doma zdravlja B., izdat na ime V. M., pročitao zapisnik o tehničkom pregledu vozila, od 15.07.2009. godine, za vozilo marke "Golf", reg. oznaka BA ...., kojim je upravljao V. M., izvršio uvid u izvještaj ljekara specijaliste br. protokola ...., izdat na ime V. M., od 27.07.2009. godine, pročitao zapisnik o uviđaju Kri. br. 186/09, od 12.07.2009. godine, izvršio uvid u fotodokumentaciju lica mjesta Uprave policije PJ B., br..... od 12.07.2009. godine, pročitao nalaz i mišljenje vještaka Dr B. R., datog u predmetu istražnih radnji Kri.br.60/2009, od 20.10.2009. godine, pročitao nalaz i mišljenje vještaka saobraćajne struke Č. M. iz predmeta Ki.br.60/09, od 11.11.2009. godine, kao i neposredno saslušao istog vještaka na glavnom pretresu od 10.11.2010. godine, pročitao akt Uprave policije PJ B., br...., od 22.06.2010. godine&nbsp; i&nbsp; izvršio uvid u izvod iz kaznene evidencije za optuženog V. M..<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze cijeneći ih u smislu čl. 17. i 360. ZKP-a, a dovodeći ih u vezu jedne sa drugim, sud je stao na stanovište da činjenice iz činjeničnog opisa izreke presude nijesu dokazane, pa je okrivljenog V. M., za krivično djelo teška djela protiv bezbjednosti javnog saobraćaja iz čl. 348. st.3. u vezi sa čl. 339. st. 3. u vezi st.1. Krivičnog zakonika Crne Gore, koje mu je optužnicom Osnovnog državnog tužilaštva stavljeno na teret, oslobodio od optužbe, pošto nije dokazano da je izvršio krivično djelo za koje je optužen, na osnovu čl. 363. st. 1. tač. 3. ZKP-a. Pri tom sud je u potpunosti prihvatio odbranu okrivljenog koji negira izvršenje krivičnog djela, jer je ista logična, jasna i u skladu sa izvedenim dokazima na glavnom pretresu, koje je sud prihvatio, a iz koje se jasno zaključuje, da se okrivljeni kretao propisano na lokalnom putu B.-L. motornim vozilom Golf, da je na mjestu suvozača bio njegov otac V. M., te da je pao dio stijene u trenutku kada se kretao putem na propisan način i pokušavajući da ga izbjegne skrenuo sa svoje kolovozne trake i palo sa betonskog zida u korito rijeke B.. Odbranu okrivljenog je u potpunosti potvrdio svjedok oštećeni V. M., dok navode optužbe, da je okrivljeni postupao protivno odredbama čl. 3. i 31. ZOBS-a koji u osnovi predviđaju da je učesnik u saobraćaju&nbsp; dužan da se na putu ponaša na način kojim neće ometati, povrijediti ili ugroziti druge učesnike, kao i da preduzme sve potrebne mjere radi izbjegavanja opasnih situacija nastali nepropisnim ponašanjem drugih učesnika u saobraćaju, da brzinu kretanja vozila prilagodi okolnostima, karakteristikama i stanju puta, tako da vozilo može da zaustavi pred svakom preprekom, koju pod datim uslovima može da predvidi, nijesu potvrdili ni nalaz i mišljenje vještaka saobraćajne struke dipl.ing. M. Č., kao ni svjedoci B. M., Č. D., V. M., Č. M. i B. L..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza oštećenog <strong>V. M., </strong>saslušanog u svojstvu svjedoka utvrđeno je da je dana 12.07.2009.godine sa pmv, marke “Golf“ reg. Oznaka BA ...kojim je upravljao njegov sin V. M., krenuli iz B. za L., da se on nalazio na mjestu suvozača i da je odjednom vidio kamen kako pada na put sa jedne litice na udaljenosti od oko 1m a njegov sin pokušavajući isti da zaobiđe skrenuo u desno, kada je vozilo proklizalo, nakon čega su sletjeli u rijeku B.. Napomenuo je, da su se kretali sporo, te da kada su sletjeli on je izgubio svijest, nakon čega ga je optuženi izvukao iz auta. Poslije toga je došao svijeti, a potom i izašao na put, gdje je vidio kamen kako stoji na sredini puta, nakon čega ga je njegov zet Č. D., prevezao do bolnice.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iskaz oštećenog sud je prihvatio, jer se iz istog vidi da je oštećeni na mjestu suvozača putovao sa okrivljenim V. M. na putu B.-L., kada je ispred vozila u trenutku dok je upravljao vozilom okrivljeni, pao dio stijene sa kosine iznad puta. Ovakav iskaz je u skladu sa ostalim dokazima koje je sud izveo na glavnom pretresu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tako se iz iskaza svjedoka <strong>Č. M.,</strong> vidi da je dana 12.07.2009. godine, sa kolegom Š. D., na poziv dežurne službe izašao na lice mjesta saobraćajne nezgode na lokalnom putu B.-L., te da ne zna koliko je bilo časova. Na lice mjesta su zatekli V. M., koji se predstavio kao rođak učesnika nezgode, dok na licu mjesta nijesu zatekli V M i V M, već su samo konstatovali da su prebačeni u bolnicu B. Dalje je naveo, da su obezbjeđivali lice mjesta do dolaska istražnog sudije i tužioca i da na licu mjesta nijesu zatekli nikakav kamen većih dimenzija koji bi predstavljao smetnju za saobraćaj, kao ni tragove da se tu isti nalazio. Nakon završetka uviđaja otišli su u bolnicu, da bi učesnik u nezgodi V. M. potpisao izjavu, ali da on nije bio u stanju da to učini.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok <strong>B. L.</strong>, je naveo: da je zaposlen na poslovima krim. tehničara u PJ B. i povodom saobraćajne nezgode koja se dogodila dana 12.07.2009. godine, na lokalnom putu B.-L., je dobio poziv od&nbsp; dežurne službe i da je otišao na licu mjesta. Da se sjeća da je prošao sa vozilom mjesto saobraćajne nezgode, tako da prilikom njegovog prolaska na putu nije bilo nikakvog kamena, niti bilo kakve druge prepreke. Nakon čega je izvršio Zakonom predviđene procesne radnje kao krim. tehničar. Na kraju je naveo, da tragove koje je zatekao na licu mjesta objeležio na skici i napravio fototehničku dokumentaciju.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok <strong>Š. D.,</strong> je naveo: da radi u saobraćajnoj policiji Uprave policije PJ B., te da nije mogao da se sjeti kojeg datuma, niti u koliko časova je dobio obavještenje od strane dežurne službe putem radio veze, da se na lokalnom putu B.-L. dogodila saobraćajna nezgoda. Nakon dobijanja obavještenja zajedno sa kolegom Č. M. izašao na lice mjesta i zatekao V. M., koji mu je rekao, da su saobraćajnu nezgodu imali V. M. i njegov otac V. M.. Kada je došao na lice mjesta obustavili su saobraćaj koji se do tada nesmetano odvijao sve do dolaska Zamjenika ODT-a i istražnog sudije, nakon čega su izvršili mjerenje i utvrđivanje pozicija, sačinio skicu lica mjesta. Dalje je naveo, da na putu nije primijetio nikakav kamen, da se nalazi strmina neposredno pored puta, a da je postojala mogućnost da se taj kamen prilikom pada skotrljao u rijeku. Nakon završenog uviđaja okrivljenog V. M. je posjetio u bolnicu, kao i njegovog oca, ali oni nisu bili u stanju zbog trauma izazvanih saobraćajnom nezgodom, da daju izjavu.<br>
&nbsp;<br>
Iskaze prednje navedenih svjedoka sud je prihvatio u dijelu koji je u skladu sa ostalim dokazima koje je izveo na glavnom pretresu, dok nije mogao da prihvati u dijelu koji se odnosi na odlučne činjenice vezane za predmetnu saobraćajnu nezgodu, to da nijesu zapazili kamen, jer zbog same okolnosti da su izašli relativno kasno na lice mjesta, a koje je inače pretrpjelo izvjesne promene od trenutka nastanka nezgode do trenutka njihovog izlaska i sačinjavanja skice lica mjesta, jer se saobraćajna nezgoda desila u 14,30 časova, a pripadnici policije su na lice mjesta izašli u 17,00 časova, kada je predmetni kamen već bio&nbsp; uklonjen od strane B. M..<br>
&nbsp;<br>
Svjedok <strong>B. M.</strong>, je naveo da ga je pozvao telefonom V. M. i rekao mu da je imao saobraćajnu nezgodu na lokalnom putu B.-L., te da je on i njegova supruga L. došli na mjesto nezgode nakon 14.00 časova i da nikoga nijesu zatekli. Dodao je, da kada su došli nije vidio auto, ali je na putu bio kamen, težine 10 do 15 kg, koji se nalazio na asfaltnom zastoru i to na mjestu gdje idu točkovi, kako nije znao da je taj kamen imao učešća u saobraćajnoj nezgodi, isti je sklonio na zemljano proširenje na gornjoj strani puta, dok se na donjoj strani nalazi betonski zid i rijeka B.. Nakon toga je vidio auto okrivljenog pored rijeke, gdje su mu se nalazile i lične stvari. Kada je sklonio predmetni kamen bila je sa njim njegova supruga, te na kraju je napomenuo da tu nije bilo drugih lica.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok <strong>Č. D.</strong>, je naveo, da ga je okrivljeni pozvao i rekao mu da je na putu B.-L. imao saobraćajnu nezgodu, kada je on sa svojom suprugom otišao na lice mjesta od 14 do 15 časova i zatekao V. M. i njegovog oca, koji su bili krvavi, kao i auto ispod puta pored rijeke. Dalje je naveo, da je vidio dva kamena na asfaltu, a radilo se o jednom kamenu prečnika od 30 do 40 cm i drugom koji je bio manji od tog. V. M. mu je rekao da mu je iznenada pao kamen ispred vozila u toku vožnje i da je zbog toga izgubio kontrolu nad vozilom. Nakon toga je odvezao okrivljenog i oštećenog u medicinski centar radi ukazivanja pomoći. Dalje je naveo, da vrativši se na lice mjesta iz bolnice prije dolaska policije, on nije zatekao kamenje na putu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok <strong>V. M.,</strong> je naveo, da negdje u julu mjesecu 2009. godine zvao ga je njegov rođak V. M. i rekao mu da je na putu B.-L., u blizini B. m., imao saobraćajnu nezgodu. Nakon pet do deset minuta otišao je na lice mjesta, gdje nije zatekao nikoga, samo na asfaltnom zastoru ostatke od kamena, a sa desne strane u pravcu L. vidio je kamen prečnika oko 40 cm. Na kraju je naveo, da je sa lijeve strane puta u blizini rijeke vidio auto, a kako nikog nije zatekao okrenuo je svoje auto i otišao u bolnicu da posjeti okrivljenog i njegovog oca.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok <strong>Č. M.</strong>, je navela, da je optuženi njen brat, a oštećeni otac i da ne može tačno da se sjeti kog datuma oko 14,10 časova, njen brat M. telefonom pozvao njenog muža Č. D. i rekao mu da je na putu B.-L.. Ona je sa mužem otišla na lice mjesta i zatekla brata i oca krvave u pocijepanoj odjeći. Dalje je navela, da je na putu vidjela kamen, koji se nalazio na asfaltu. Njen brat V. M. joj je rekao da je zbog kamena na putu izgubio kontrolu nad vozilom i sletio u kanjon rijeke B.. Oni tom prilikom nijesu obraćali pažnju na auto već su odmah okrivljenog V. M. i oštećenog V. M. prevezli u bolnicu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok <strong>B. L.,</strong> je navela, da ne može tačno da se sjeti datuma, ali se sjeća da je bio Svetac-Petrovdan, te da je bila kući sa svojim mužem u selu B., kada je optuženi V. M. pozvao njenog muža i saopštio mu telefonom da je imao saobraćajnu nezgodu na putu B-L, a nakon čega su sjeli u auto i otišli na lice mjesta. Kada su stigli vidjeli auto, koje se nalazilo u kanjonu rijeke B, a na asfaltnom zastoru bliže desnoj strani nalazio se kamen koji nije mogla precizno da opiše, jer nije izlazila iz kola. Istakla je da je njen muž uzeo sa obje ruke taj kamen, podigao ga i bacio ga na zemljani dio pored puta sa desne strane gledano u pravcu L. Na kraju je navela, da je otišla do kuće optuženog, pa onda i u bolnicu, a kada su se vratili na mjesto nezgode nijesu zatekli nikoga.&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je prihvatio iskaze ovih svjedoka, jer su isti dati jasno i objektivno, a u skladu su sa ostalim izvedenim dokazima i odbranom okrivljenog, kao i to da je iz istih jasno utvrdjeno da je odron stijene osnovni uzrok ove saobraćajne nezgode, a što je potvrdjeno i nalazom i mišljenjem vještaka saobraćajne struke dipl. ing. M Č.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Uvidom u skicu lica mjesta predmetne saobraćajne nezgode od 12.07.2009. godine vidi se da gledano u pravcu L sa desne strane se nalazi kamena strmina, dok se sa lijeve strane gledano u istom pravcu nalazi kamena padina, betonski potporni zid i korito rijeke B kao i predmetni automobil.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je djelimično prihvatio ovaj dokaz i to u onom dijelu koji je u skladu sa svim drugim izvedenim dokazima na glavnom pretresu, dok u dijelu koji se odnosi na neevidentiranje na skici lica mjesta odlučne činjenice-dijela stijene, koja je osnovni uzrok ove saobraćajne nezgode, nije prihvatio, a što je dokazano iskazima ostalih svjedoka koje je sud saslušao na glavnom pretresu, odbranom okrivljenog, kao i nalazom i mišljenjem vještaka saobraćajne struke.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza Kliničko biohemijske laboratorije br...od 22.07.2009. godine, Doma zdravlja B., izdat na ime V. M., utvrđeno je da okrivljeni nije imao alkohola u krvi, kao i da je analiza izvršena u 14.00 časova.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o tehničkom pregledu vozila, od 15.07.2009. godine, za vozilo marke "Golf", reg. oznaka BA ... kojim je upravljao V. M., je utvrđeno da zbog većeg stepena havarije na vozilu nije bilo moguće izvršiti tehnički pregled.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja ljekara specijaliste br. protokola ..., izdat na ime oštećenog V. M., od 27.07.2009. godine je utvrđeno da je isti pretrpio teške tjelesne povrede.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o uviđaju Kri.br.186/09, od 12.07.2009. godine i uvidom u fotodokumentaciju lica mjesta Uprave policije PJ B., br.03/1-244-176, od 12.07.2009. godine utvrđeno je da se predmetna saobraćajna nezgoda dogodila na lokalnom putu B.-L., na putu koji je ravan, sa uzdužnim nagibom, izvan naselja, bez signalizacije, širine 4.40m i da je u istoj učestvovalo pmv “golf 3“ reg.oznaka BA ..., na kojem je nastupila totalna šteta.<br>
&nbsp;<br>
Iz akta Uprave policije PJ B., br...., od 22.06.2010. godine vidi se da se predmetna saobraćajna nezgoda dogodila 12.07.2009.god. oko 16.00 časova na lokalnom putu B. –L. u kojoj je učestvovao V. M., prijavljena ekspozituri policije PJ B. u 16.55 časova od strane OPS Ispostave granične policije Z. M., a da bi nakon zaprimljene prijave u 16.57 časova upućena Saobraćajna patrola u sastavu OPS Š. D. i Č. M. u cilju obezbjedjenja lica mjesta do dolaska uvidjajne ekipe.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Navedeni dokaz sud nije mogao prihvatiti, jer saobraćajna nezgoda se nije dogodila oko 16,00 časova, već u 14,30 časova, a pored toga isti za sud je&nbsp; irelevantan, jer se iz istog ne može utvrditi ni jedna druga odlučna činjenica.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz pročitanog nalaza i mišljenja vještaka Dr. B. R., datog u predmetu istražnih radnji Kri.br.60/2009, od 20.10.2009. godine, utvrđeno je da povrede koje je pretrpio V. M. su potres mozga, nagnječna rana na glavi i nosu, da su povrede nanijete tupom mehaničkom silom jačeg dejstva. Iz nalaza je dalje utvrđeno da se potres mozga kvalifikuje kao teška tjelesna povreda, dok nagnječna rana na glavi i nosu se kvalifikuje kao laka tjelesna povreda, kao i da nanijete povrede u momentu nanošenja nijesu ugrožavale život povrijeđenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza nalaz i mišljenje vještaka saobraćajne struke Č. M.datog u predmetu Ki.br.60/09, od 11.11.2009. godine, kao i neposredno saslušanog istog vještaka na glavnom pretresu od 10.11.2010. godine, utvrđeno je, da brzina kretanja putničkog vozila od 40 do 46 km/h, u datim atmosferskim i putnim uslovima, nije bila razlog gubitka upravljivosti nad putničkim vozilom, već je pad odronjenog kamena na kolovoz bio osnovni razlog za nastanak nezgode. A nezaštićena strmina, visoka kamena kosina zasjeka iznad kolovoza u pojedinim zonama od nestabilizovanog materijala, bilo kakvim mjerama zaštite-izvođenjem građevinskih zaštitnih radova, niti postavljanje zaštitne žičane mreže, je propust u održavanju lokalnog puta koji je u ovom slučaju, u uzročnoj vezi sa nastankom nezgode. Nezaštićena lijeva ivica planuma puta iznad korita rijeke, zaštitnom metalnom odbojnom ogradom, je propust u održavanju lokalnog puta, koji je pasivno doprinio nastanku ove nezgode.<br>
&nbsp;<br>
Sud je prihvatio nalaze i mišljenja naprijed navedenih vještaka, jer su isti u skladu sa ostalim dokazima koje je sud izveo na glavnom pretresu, a radi se o stalnim sudskim vještacima koji su kompentetni za davanje kvalitetnih nalaza i mišljenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nijedan dokaz izveden u toku krivičnog postupka nije mogao potvrditi tezu optužbe, da je okrivljeni V. M., izvršio krivično djelo teška djela protiv bezbjednosti javnog saobraćaja iz čl. 348. st.3. u vezi sa čl. 339. st. 3. u vezi st.1. KZCG, koje mu je optužnicom stavljeno na teret. U toku postupka svim izvedenim dokazima kao nesporno je utvrđeno, da okrivljeni V. M. nije dana 12.07.2009. godine, oko 16,00 časova na lokalnom putu B.-L., upravljajući putničkim motornim vozilom marke "Golf III", reg. oznaka BA ..., te dolaskom u mjesto B., Opština B., ugrozio javni saobraćaj i doveo u opasnost život i tijelo ljudi. Naime, osnov zbog kojeg je okrivljeni optužen, a koji se zasniva na navode optužbe da optuženi se nije pridržavao odredaba čl. 3. i 31. ZOBS-a, a prevashodo da brzinu kretanja vozila trebao da prilagodi okolnostima, karakteristikama i stanju puta, tako da vozilo mogao da zaustavi pred svakom preprekom, koju pod datim uslovima mogao da predvidi što u konkretnom slučaju je bilo nemoguće, jer se u toku vožnje krećući se propisanom brzinom na lokalnom putu B.-L. pred&nbsp; vozilom okrivljenog V. M. se stvorila neočekivana i iznenadna prepreka - dio stijene, koju nije mogao nikako da predvidi, da bi na vrijeme mogao zaustaviti vozilo. Dakle optuženi nije povrijedio navedene odredbe ZOBS-a, da bi potom preduzimanjem manevra izmicanjem udesno, pokušavajući da izbjegne odron i tom prilikom sa vozilom pada sa betonskog zida, u korito rijeke B., dok se u vozilu pored njega nalazio i njegov otac V. M., koji je zadobio povrede potresa mozga i nagnječne rane na glavi i nosu. Nakon čega su se izvukli iz vozila izlazeći na put, gdje su vidjeli da dio stijene i dalje stoji, kada ih Č.D.sa svojom suprugom Č. M., vidjevši i oni dio stijene, odvoze do bolnice, a kasnije B. M.sa asfalta taj dio stijene i uklanja svojim rukama, kada je sa njim bila i njegova supruga B. L. Nakon svega toga je došao na lice mjesta V. M., koji je vidio ostatke stijene na asfaltu. Naime, osnovni uzrok ove nezgode je odron stijene tj. iznenadni pad dijela iste u trenutku kada se okrivljeni kretao svojim vozilom putem na propisan način, dok uzroci koji su u uzročno posledičnoj vezi sa istom, to što lokalni put nije na propisan način održavan, jer na njemu ne postoji žičana mreža na kamenoj kosini zasjeka iznad kolovoza, koji je zajedno sa nezaštićenom lijevom ivicom planuma puta-bankine, doprinio nastanku ove nezgode. Na osnovu svega izloženog u toku dokaznog postupka, dakle s obzirom na dokaze, utvrđeno činjenično stanje, te obzirom da se oštećeni nije pridružio krivičnom gonjenju protiv okrivljenog, sud je stao na stanovište i donio odluku da okrivljenog oslobodi od optužbe za krivično djelo za koje je optužen. Stoga za sud nema dileme, da okrivljeni V. M. nije počinio krivično djelo teška djela protiv bezbjednosti javnog saobraćaja iz čl. 348. st.3. u vezi sa čl. 339. st. 3. u vezi st.1. KZCG, za koje je optužen, a pošto sud zasniva presudu na činjenicama i dokazima, a ne na pretpostavkama to je istog oslobodio od optužbe na osnovu čl.363 st.1 tač.3 ZKP-a, pošto nije dokazano da je izvršio krivično djelo za koje je optužen.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka da troškovi krivičnog postupka u iznosu od&nbsp; 269,50 (dvijestotine šezdesetdevet eura i pedeset centi), padaju na teret budžetskih sredstava&nbsp; zasnovana je na odredbi čl. 203. st. 1. ZKP-a, a predstavlja izdatke koje je sud imao kao naknadu vještacima medicinske i saobraćajne struke, za date nalaze i mišljenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O troškovima branioca okrivljenog V. M., adv. G. P., sud će odlučiti posebnim rješenjem shodno članu čl.200. ZKP-a.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko pravnog zahtjeva za naknadu štete nije bilo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana, 13.11.2010. godine.</strong><br>
	&nbsp;<br>
	<strong>ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;PREDSJEDNIK SUDA-VIJEĆA,</strong></div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dragan Dašić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna stranka<br>
ima pravo žalbe u roku od 15 /petnaest/ dana,<br>
od dana prijema iste i to Višem sudu<br>
u Bijelom Polju, a preko ovog suda.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

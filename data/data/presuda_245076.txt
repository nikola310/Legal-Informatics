<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:start;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>	</span>
</p>
<p class="p2">
<span>										K. br. 153/10</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p2">
<span>	Osnovni sud u Bijelom Polju, kao krivični prvostepeni sud,  sudija Svetlana Načić kao sudija pojedinac, uz učešće zapisničara Zorice Šćekić, rješavajući po optužnom predlogu Osnovnog državnog tužioca u Bijelom Polju, Kt. br. 158/10 od 29.01.2010. godine,  podnijetom protiv okrivljene Ć.S., iz Bijelog Polja, zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika CG, nakon održanog glavnog i javnog pretresa, u prisustvu okrivljene Ć.S., a u odsustvu uredno obaviještenog ODT-a iz Bijelog Polja, donio je i javno objavio, dana 18.05.2010. godine</span>
</p>
<p class="p2"></p>
<p class="p2"></p>
<p class="p4">
<span class="s1">P R E S U D U</span>
</p>
<p class="p5"></p>
<p class="p2"></p>
<p class="p2">
<span class="s1">	</span><span>Okrivljena </span><span class="s1">Ć.S.A, </span><span>od oca M., majke S., rodjene Z., .... godine u Bijelom Polju, sa prebivalištem u mjestu Gornji grad, opština Bijelo Polje, državljanka Crne Gore, medicinski tehničar, zaposlena, neudata, lošeg imovnog stanja, neosuđivana,  </span>
</p>
<p class="p2"></p>
<p class="p4">
<span class="s1">K r i v a   j e</span>
</p>
<p class="p5"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>	Neutvrđenog dana u periodu od 07.09.2009. godine do 07.10.2009. godine, u stambenom objektu vl. G.M.a, u naselju Gornji grad, opština Bijelo Polje, sa električnog brojila marke "Iskra" serijskog broja 05389382, skinula službeni znak – lijevu državnu plombu, koja je stavljena radi osiguranja brojila, </span>
</p>
<p class="p2"></p>
<p class="p2">
<span>	-čime je izvršila krivično djelo skidanje i povreda službenog pečata i znaka iz čl. 381 st.1 Krivičnog zakonika CG,  </span>
</p>
<p class="p2"></p>
<p class="p6">
<span>-pa joj sud,  primjenom navedenog zakonskog propisa i čl. 2, 4, 5, 13, 15, 32, 36, 42, 52, 53 i 54 KZ CG,  i čl. 199  i 364 ZKP CG,    </span><span class="s1">i z r i č e,</span>
</p>
<p class="p6"></p>
<p class="p6"></p>
<p class="p4">
<span class="s1">USLOVNU OSUDU</span>
</p>
<p class="p5"></p>
<p class="p2">
<span>	Kojom joj utvrdjuje kaznu zatvora od 45 (četrdesetpet)  dana,  i istovremeno odredjuje da se ista neće izvršiti, ukoliko okrivljena u roku od jedne godine ne izvrši novo  krivično djelo.</span>
</p>
<p class="p2"></p>
<p class="p6">
<span>Okrivljena se obavezuje na plaćanje paušala u iznosu od 30,00 €, koji iznos će uplatiti na Depozit novčanih kazni, troškova postupka i paušala ovog suda,  na žiro račun br. 530-4149-79, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p2">
<span> </span>
</p>
<p class="p4">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 158/10 od 29.01.2010. godine optužena  je Ć.S.a, iz mjesta Gornji grad, opština B.Polje, da je izvršila krivično djelo skidanje i povreda službenog pečata i znaka, iz čl. 381 Krivičnog zakonika  CG.</span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu okrivljene a u odsustvu ODT-a u B.Polju, shodno čl. 453 ZKP CG.</span>
</p>
<p class="p2"></p>
<p class="p2">
<span>	Okrivljena Ć.S.a, u svojoj odbrani u bitnom je istakla da u kući vl. G.M.a, u naselju Gornji grad, živi kao podstanar oko tri godine sa svoja dva brata , te da u istoj kući žive još tri porodice i da u kući  postoji više električnih brojila. Preko električnog brojila marke "Iskra" serijskog broja 05389382, električnu energiju koristi ona. Dalje je istakla da je dana 7.10.2009.godine bila prisutna kada su električari E.e B.Polje vršili kontrolu utroška elektične energije koju ona redovno nije plaćala , te da je jasno vidjela da su oni prekinuli jednu od državnih plombi i isključili joj električnu energiju. Nakon isključenja ona je pošla u E.u i izmirila svoj dug. Takodje je istakla da od avgusta mjeseca ona ne živi na spratu gdje je brojilo marke "Iskra" serijskog broja 05389382, već se preselila na donji sprat sa razloga što su na spratu gdje je ranije stanovala trebali da dosele novi stanari.</span>
</p>
<p class="p6"></p>
<p class="p6">
<span>U završnoj riječi okrivljena Ć.S.a je izjavila da se ne osjeća krivom, a ukoliko sud utvrdi krivicu na njenoj strani moli isti da je što blaže kazni.</span>
</p>
<p class="p6"></p>
<p class="p6">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke Ž.Z.a i Ž.M.a; izvršio uvid u spis predmeta ODT u Bijelom Polju Kt.br. 656/09 protiv G.M.a, te  pribavio i pročitao izvod iz kaznene evidencije na ime okrivljene.  </span>
</p>
<p class="p2"></p>
<p class="p2">
<span>	Cijeneći odbranu okrivljene i dokaze pojedinačno i u medjusobnoj vezi, a shodno čl. 360  st. 2 Zakonika o krivičnom postupku CG, sud je utvrdio činjenično stanje i na osnovu istog zaključio da je okrivljena izvršila krivično djelo koje joj je stavljeno na teret, za koje je kriva. </span>
</p>
<p class="p2"></p>
<p class="p6">
<span>Činjenicu da je okrivljena izvršila krivično djelo koje joj je stavljeno na teret sud je utvrdio kroz izvedene dokaze tokom postupka – iskaze saslušanih svjedoka Ž.Z.a i Ž.M.a, sadržinu izvedenih pismenih dokaza. Naime, svjedoci Ž.Z. i Ž.M., su istakli da su, dana.07.10.2009.godine , po nalogu  isključili domaćinstvo vlasnika G.M.a sa električne mreže, i to zbog duga, tom prilikom je bila prisutna okrivljena koja je inače stanarka G.M.a,  koja je dug ubrzo uplatila pa su joj oni uključili struju.Tada su primijetili da je sa električnog brojila marke "Iskra" serijskog broja 05389382, skinuta lijeva državna plomba, koja je stavljena radi osiguranja brojila, o čemu su sačinili zapisnik o izvršenju naloga za obustavu snabdijevanja električnom energijom br. 1211 od 07.10.09.godine, u kojem su konstatovali da je u kući vlasnika G.M.a na električnom brojilu marke "Iskra" serijskog broja 05389382, prekinuta lijeva državna plomba te da je prisutna stanarka Ć.S.a koja je odbila da potpiše zapisnik. Sud je u potpunosti prihvatio iskaze ovih svjedoka, jer se radi o licima koji su iskaze dali po osnovu neposrednog zapažanja sa lica mjesta, prilikom kontrole, a radi se o stručnim licima – električarima koji su pri tom iskaze dali u jasnom i ubjedljivom izlaganju, a potvrdjeni sadržinom izvedenih pismenih dokaza tokom postupka – zapisnika o izvršenju naloga za obustavu snabdjevanja električnom energijom br.1211 od 07.10.2009.godine, iz kojih se utvrđuje da je dana 07.10.2009. godine, isključeno domaćinstvo , vlasništvo  G.M.a sa električne energije, te da je prekinuta lijeva državna plomba koja je stavljena radi osiguranja brojila, prilikom kontrole bila je prisutna stanarka S.a Ć., koja je odbila da potpiše zapisnik a koje dokaze je sud prihvatio kao vjerodostojne jer ničim nijesu dovedeni u pitanje.</span>
</p>
<p class="p2"></p>
<p class="p6">
<span>S toga, prihvatajući u potpunosti iskaze svjedoka Ž.Z.a i Ž.M.a i sadržinu zapisnika o izvršenju naloga za obustavu snabdjevanja električnom energijom br.1211 od 07.10.2009.godine, sud nije prihvatio navode iz odbrane okrivljene jer su  ti navodi u suprotnosti sa iskazima svjedoka Ž.Z.a i Ž.M.a, te zapisnikom E.e od 07.10.2009. godine, koje je sud u potpunosti prihvatio. Naime, okrivljena nije sporila da je plomba bila povrijedjena, a branila se da su to uradili radnici E.e prilikom predmetne kontrole u njenom prisustvu, medjutim te njene navode, sud je cijenio kao isključivo usmjerene na izbjegavanje sopstvene kriivice. Sud je istaknuto cijenio kao potvrdu svog stanovišta da je krivično djelo izvršila okrivljena posebno dovodeći u vezu isto sa činjenicom da je povrijedjena – lijeva državna plomba na električnom brojilu marke "Iskra" serijskog broja 05389382, koje brojilo je koristila okrivljena,  što nesporno  proizilazi iz odbrane okrivljene, te da  nakon njenog preseljenja, na sprat kuće gdje se nalazi predmetno brojilo niko nije doselio, već su trebali da se dosele novi stanari, pri tom okrivljena kao izvršioca ovog krivičnog djela nije označila nijednog stanara ili eventualno vlasnika kuće. Osim toga stanje da je povrijedjena – lijeva državna plomba na električnom brojilu marke "Iskra" serijskog broja 05389382, zatekli su radnici »E.e« prilikom izvršene kontrole a da okrivljena  to sama nije prijavila nadležnim, što bi bilo sasvim logično za slučaj da je plombu povrijedilo odnosno skinulo neko drugo lice odnosno po ocjeni suda okrivljena bi podnijela krivičnu prijavu protiv navedenih svjedoka -radnika E.e za slučaj da su navodno oni skinuli odnosno povrijedili ovu plombu kako je ona to u svojoj odbrani navela. S toga, imajući u vidu sve prethodno istaknuto, sud je kao jedini mogući logičan zaključak iz istog prihvatio da je baš okrivljena izvršila predmetno krivično djelo na način što je prekinula prethodno postavljenu lijevu državnu  plombu. </span>
</p>
<p class="p2"></p>
<p class="p6">
<span>Prema odredbi čl. 381 st. 1 Krivičnog zakonika, ko skine i povrijedi službeni pečat i znak, koji je stavljen radi osiguranja predmeta, kazniće se novčanom kaznom, ili zatvorom do jedne godine. Iz navedene odredbe proizilazi da je objekat ovog krivičnog djela  službeni pečat ili znak, koji se, radi redovne upotrebe odredjenog predmeta, stavlja od strane ovlašćenog lica, a bez značaja je kakav je materijal i izgled službenog znaka, tako da prema tumačenju ove odredbe službeni znak predstavlja u konkretnom slučaju- plomba na električnom brojilu, koju je okrivljena prekinula a ista je kao službeni znak stajala na brojilu, radi osiguranja brojila, pa se konkretno radi o radnji povređivanja službenog znaka,  te je na taj način okrivljena ostvarila obilježja krivičnog djela u pitanju.</span>
</p>
<p class="p2"></p>
<p class="p6">
<span>Skidajući lijevu državnu plombu na električnom brojilu u kući vlasništvo G.M.a, okrivljena je izvršila krivično djelo stavljeno joj na teret, a kako je bila svjesna da ova radnja – povreda službenog pečata, predstavlja krivično djelo, jer se ista ne može izvršiti   bez odobrenja, a isto je htjela,  to  je samim tim  krivično djelo izvršila s umišljajem. </span>
</p>
<p class="p2"></p>
<p class="p6">
<span>Odlučujući u pogledu vrste krivične sankcije, sud je razmotrio okolnosti od uticaja na odmjeravanje iste, te shodno čl. 42 KZ, na strani okrivljene našao olakšavajuće okolnosti - da se radi o licu mladje dobi, lošeg imovnog stanja,  licu koje do sada nije kažnjavano, što ukazuje da nije sklono vršenju krivičnih djela, pa u nedostatku otežavajućih okolnosti, sud je mišljenja da su se stekli uslovi  za izricanje krivične sankcije – uslovne osude, i mišljenja je da će se izrečenom vrstom krivične sankcije i utvrđenom kaznom zatvora u trajanju od 45 dana, postići svrha kažnjavanja, i istovremeno ocijenio da bi se pristupanju izvršenja utvrdjene kazne suviše represivno djelovalo na okrivljenu, nego da će i samo upozorenje, uz prijetnju kaznom, dovoljno uticati na istu da ubuduće ne vrši krivična djela. Kako je u pitanju krivično djelo manje društvene opasnosti i primjena kazne nije nužna, a imajući u vidu prednje navedeno, ovaj sud je ocijenio da su se stekli uslovi iz čl. čl. 52, 53 i 54 KZ za izricanje uslovne osude.</span>
</p>
<p class="p2">
<span> 	</span>
</p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 30,00 €, imajući u vidu složenost i trajanje krivičnog postupka i imovinske prilike okrivljenog. </span>
</p>
<p class="p2"></p>
<p class="p6">
<span>Iz iznijetih razloga shodno čl. 364 Zakonika o krivičnom postupku , odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p3">
<span>Dana 18.05. 2010. godine </span>
</p>
<p class="p2"></p>
<p class="p2">
<span>ZAPISNIČAR,								S U D I J A,</span>
</p>
<p class="p2">
<span>Zorica Šćekić,s.r.				                                 Svetlana Načić,s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p5"></p>
<p class="p7"></p>


</body>
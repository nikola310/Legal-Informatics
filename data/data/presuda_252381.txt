<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 0.875in 1.0in 1.25in;}
.s1{text-decoration:underline;}
.s2{font-weight:bold;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	</span><span class="s1"> </span>
</p>
<p class="p2">
<span>K. br.  474/11</span>
</p>
<p class="p1">
<!--Image link to '0.jpg' can be here-->
</p>
<p class="p1"></p>
<p class="p3"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>	Osnovni sud u Bijelom Polju prvostepeni krivični sud sudija pojedinac Dragan Mrdak, uz učešće nameštenika suda zapisničara Koviljke Lješnjak, u predmetu protiv okrivljenog N.V.a iz P.a, opština  Bijelo Polje, zbog krivičnog djela šumska kradja iz čl. 324 st. 2 u vezi st. 1. Krivičnog zakonika, rješavajući po optužnom predlogu Osnovnog državnog tužilaštva u Bijelom Polju, Kt. br. 681/2010 od 01.12.2011. godine nakon održanog usmenog, glavnog i javnog pretresa, u prisustvu zamjenice u ODT-u u Bijelom Polju, Perović Cmiljane i okrivljenog N.V.a a u odsustvu predstavnika oštećene U.Z.Š.Pljevlja, dana 23.12.2011. godine,  donio je i javno objavio</span>
</p>
<p class="p5"></p>
<p class="p5"></p>
<p class="p1">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	Okrivljeni </span><span class="s2"> </span><span>N.V.</span><span class="s2">, </span><span>JMBG, od oca V.. i majke B.., rođene J.., rođen, ...... godine u P.a, sa prebivalištem u mjestu rođenja, opština Bijelo Polje, državljanin CG, oženjen, otac četvoro djece, od kojih jedno punoljetno,  pismen, sa završenom srednjom stručnom spremom, lošeg imovnog stanja, neosuđivan,</span>
</p>
<p class="p5"></p>
<p class="p5"></p>
<p class="p1">
<span>K r i v     j e</span>
</p>
<p class="p5"></p>
<p class="p5"></p>
<p class="p5">
<span>	Što je:</span>
</p>
<p class="p5"></p>
<p class="p5">
<span>	- Neutvrđenog dana početkom septembra mjeseca 2010 godine u državnoj šumi u mjestu zv. '' Vrli potok'', opština Bijelo Polje, u odjeljenju br. 11 GJ ''B..'', radi krađe oborio 37 bukovih stabala u bruto drvnoj masi od 14,87 m3, i na taj način pričinio štetu oštećenoj U.Z.Š.- Pljevlja, P.J.Bijelo Polje,</span>
</p>
<p class="p5"></p>
<p class="p5">
<span>	-čime je izvršio krivično djelo šumska kradja iz čl. 324 st. 2. u vezi st. 1. Krivičnog zakonika,</span>
</p>
<p class="p5"></p>
<p class="p5">
<span>	- za koje mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika i čl. 226, 229, 239, i 374 Zakonika o krivičnom postupku,   i z r i č e, </span>
</p>
<p class="p5"></p>
<p class="p5">
<span>	</span>
</p>
<p class="p1">
<span>USLOVNU OSUDU</span>
</p>
<p class="p5"></p>
<p class="p5">
<span>	Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni u roku od 2  (dvije) godine, ne izvrši novo krivično djelo, kao glavnu kaznu i istog:</span>
</p>
<p class="p5"></p>
<p class="p5"></p>
<p class="p1">
<span>O s u đ u j e</span>
</p>
<p class="p5"></p>
<p class="p5">
<span class="s2">	</span><span>Na novčanu kaznu u iznosu od 200,00 €,</span><span class="s2"> </span><span>kao sporednu kaznu,</span><span class="s2"> </span><span> koju je kaznu okrivljeni dužan  platiti u roku od 3 (tri) mjeseca, od dana pravnosnažnosti presude, na žiro račun br. 832 - 151 - 35 Depozita novčanih kazni, troškova postupka  i paušala CG.</span>
</p>
<p class="p5"></p>
<p class="p5">
<span>	Ako okrivljeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p5"></p>
<p class="p5">
<span>	Okrivljeni se obavezuje da na ime paušala plati ovom sudu iznos od  30,00 €,  i na ime drugih troškova iznos od  90,00 €,  koje  iznose će uplatiti na Depozit novčanih kazni i paušala ovog suda,   žiro račun br. 832 - 151 -35, u roku od 15 dana, po pravosnažnosti presude, pod prijetnjom prinudnog izvršenja s tim što će dokaz o izvršenojj uplati dostaviti krivičnoj pisarnici ovog suda.</span>
</p>
<p class="p5"></p>
<p class="p5">
<span>	Oštećena U.Z.Š.CG - Pljevlja, radi ostvarivanja imovinsko-pravnog zahtjeva, upućuje se na parnični postupak.  </span>
</p>
<p class="p5"></p>
<p class="p5"></p>
<p class="p1">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>	Optužnim predlogom  Osnovnog državnog tužilaštva u Bijelom Polju, Kt. br. 681/2010 od 01. 12. 2011. godine optužen je  N.V. iz   B. Polja, zbog krivičnog djela šumska kradja iz čl.  324 st. 2. u vezi st. 1.Krivičnog zakonika.</span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu zamjenice u  ODT-u u Bijelom Polju  Perović Cmiljane i okrivljenog N.V.a, a u odsustvu uredno obaviještenog  predstavnika oštećene U.Z.Š.CG - Pljevlja.  </span>
</p>
<p class="p5"></p>
<p class="p5">
<span>	Zamjenica u ODT-u u Bijelom Polju u završnoj riječi ostala je pri podnijetom optužnom predlogu jer je izvedenim dokazima utvrđeno da je okrivljeni izvršio krivično djelo stavljeno mu na teret i da je za isto kriv. Tražila je da ga sud oglasi krivim i osudi po zakonu. </span>
</p>
<p class="p5"></p>
<p class="p5">
<span>	Okrivljeni N.V. u odbrani u bitnom je  istakao da je u septembru mjesecu 2010 godine, vršio sječu u svojoj šumi u mjestu L… i to po osnovu odobrenja Š.U. Bijelo Polje kojim mu je  odobrena sječa 20 m3 drveta. Odobrenje je dobio 09.09.2010 godine, a sječu je izvršio otprilike pet dana nakon dobijanja odobrenja. Za sječu je angažovao brata od strica koji je motornom testerom posjekao stabla bukve. Stabla nijesu bila doznačena i ako je on posle dobijanja odobrenja za sječu o namjeravanoj sječi upoznao lugara F.., lugar nije izašao da mu doznači stabla, smatra da to nije učinio iz razloga što njih dvojica nijesu u dobrim odnosima zadnjih godina, pa je odlučio da u svojoj privatnoj šumi posiječe stabla bukve i spremi drva za ogrev. Nije mu poznato ko je izvršio sječu stabala u državnoj šumi, on nije sjekao u državnoj šumi, niti je nekog angažovao da za njega siječe a za tu sječu je saznao kada je tražio od lugara da mu otpremi drva koja je bio posjekao u svojoj šumi, lugar tom prilikom nije htio da mu napiše otpremnicu, niti se osvrtao na odobrenje koje je on imao za sječu, već mu je kazao da je sječa izvršena u državnoj šumi i da će mu za istu podnijeti prijavu. Lugar je tom prilikom pokazao gdje se nalazi bespravna sječa, a on je lugaru rekao da mu nije ništa poznato oko te sječe i nije išao sa lugarom da obilazi mjesto sječe a na rukom pokazanu sječu od strane lugara primijetio je da sječa nije daleko od njegove privatne imovine, odnosno da je udaljena oko 50 metara. Ne zna ko je izvršio tu sječu i kada a sječu u državnoj šumi nije primijetio u vrijeme kada je sjekao u svojoj šumi i vjerovatno je sječa u državnoj šumi izvršena u periodu od kad je on posjekao drva u svojoj šumi i dok je čekao da ih lugar otpremi sa lica mjesta.  Nije mu poznato  zašto ga je lugar osumnjičio za ovu bespravnu sječu. Na glavnom pretresu djelimično je priznao krivično djelo i to sječu dvadeset od posječenih trideset sedam stabala a za sječu od sedamnaest stabala tvrdio je da je sječu izvršilo drugo lice a da on ne zna koje. Ne zna iz kog razloga nije tražio da mu se doznači prethodno odobrena sječa i po navici iz prethodnih godina u svojoj šumi je posjekao stabla bez doznake nakon čega je pozvao reonskog lugara da mu izvrši otpremanje ovih drva, lugar je došao na lice mjesta i kazao da mu neće otpremiti drva iz razloga što su posječena u državnoj šumi. Smatra da je kompletnu sječu izvršio u svojoj šumi. Lugar  F.. ga  kritičnog dana nije upozoravao da sačeka dok na lice mjesta izadje tehnolog, lugaru je nudio da plati objavu, međutim lugar to nije prihvatio već se naljutio i otišao. </span>
</p>
<p class="p5"></p>
<p class="p5">
<span>	U završnoj riječi  istakao je da mu je žao i da se kaje što je nešto stabala posjekao u državnoj šumi a što se tiče druge sječe, smatra da je to njegova privatna šuma i da je imao pravo da u njoj siječe. Tražio je da sud prilikom odlučivanja cijeni olakšavajuće okolnosti i da ga što blaže kazni.</span>
</p>
<p class="p5"></p>
<p class="p5">
<span>	Radi utvrdjivanja odlučujućih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao svjedoka   F.V.a, pročitao zapisnik o izvršenom kontrolnom pregledu  U.Z.Š.br. 501 od 04.10.2011 godine, pročitao oštetni zahtjev po prijavi za šumsku štetu U.Z.Š.PJ Bijelo Polje ŠKR br. 64/2010 od 11. 10. 2010 godine, pročitao zapisnik o uviđaju Osnovnog suda iz Bijelog Polja Kri. br. 439/2010 od  08.09. 2011. godine, pročitao nalaz i mišljenje vještaka geometra S... K... od 18.11.2011 godine, pročitao  list nepokretnosti br.187 od  08.09.2011 godine, pročitao zahtjev i odobrenje za sječu U.Z.Š.PJ Bijelo Polje na ime N.V.a od  09.09.2010 godine, izvršio uvid u skicu od novembra 2011 godine, izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p5"></p>
<p class="p5">
<span>	Cijeneći odbranu okrivljenog i dokaze pojedinačno i u medjusobnoj vezi, shodno čl. 370 ZKP, sud je utvrdio činjenično stanje, i na osnovu takvog utvrdjenog činjeničnog stanja zaključio da je okrivljeni izvršio krivično djelo stavljeno mu na teret i da je za isto kriv.</span>
</p>
<p class="p5"></p>
<p class="p5">
<span>	 Okrivljeni je priznao sječu dvadeset stabala u državnoj šumi, a branio se da je drugu sječu od sedamnaest stabala izvršio u šumi koja je njegovo privatno vlasništvo, koje navode iz njegove odbrane, sud nije prihvatio i iste je cijenio kao isključivo usmjerene na izbjegavanje sopstvene krivice, obezvrijeđene izvedenim dokazima.</span>
</p>
<p class="p5"></p>
<p class="p5">
<span>	Naime, iz iskaza svjedoka lugara F.V.a sud je utvrdio da  on u Š.U.Bijelo Polje duži reon R... te je 16.09.2010 godine, dobio telefonski poziv od D.V.a koji mu je prenio poruku N.V.a da N.. ima namjeru da tog dana tjera posječena drva i da je tražio da lugar dođe na lice mjesta i da mu otpremi drva. Sa okrivljenim je u negovoru zadnjih godina i vjerovatno ga iz tog razloga okrivljeni nije lično zvao. Do tog dana nije znao da je N.. izvršio sječu jer ga isti nije upoznao da ima odobrenje za sječu, a pravilo je da lice koje ima odobrenje za sječu lugara upozna sa odobrenjem nakon čega lugar sa tehnologom izlazi na lice mjesta radi vršenja doznake. Okrivljeni nije tražio doznaku niti ga nije upoznao da ima odobrenje za sječu sve do 16.09.2010 godine, kada je tražio da mu otpremi drva. Izašao je na lice mjesta i zatekao izvučena i isječena na dužinu od jednog metra bukova drva pored kojih je zatekao okrivljenog N.V.a, N.R.a i još dva lica kako vrše utovar drva na teretnom vozilu vlasništvo N.R.a. Dio drva je bio utovaren, dio drva je bio pored puta, a na drvima nije bilo doznake. Od drva je bio vidan trag vuče prema državnoj šumi i to trag traktora kao i trag vuče stabala od panjeva iz državne šume do mjesta gdje su drva lagerisana pored puta. Drva su lagerisana pored puta na udaljenosti oko 50 metara, od mjesta bespravne sječe. Okrivljeni  tom prilikom nije sporio sječu a tvrdio je da je sječu izvršio u svojoj šumi. Pregledao je nekoliko dozemnih djelova stabala i otišao na mjesto bespravne sječe i utvrdio da se poklapaju dozemni djelovi stabla i panjevi, pa se vratio do okrivljenog i kazao mu da mu ne može izvršiti otpremu dok na lice mjesta ne izadje tehnolog koji će za slučaj da se radi o privatnom vlasništvu izvršiti doznaku. Mišljenja je da se radilo o državnoj šumi. Osim ove opisane sječe pored puta su bila i izvučena drva sa drugog mjesta sječe za koje mjesto sječe smatra da nije vlasništvo okrivljenog i drva iz te sječe takodje su bila izvučena pored puta na udaljenosti od oko 100 metara od mjesta gdje je vršen utovar na kamionu. Ni ta drva nijesu bila doznačena te za njih nije dao otpremnicu. O zatečenom stanju je sačinio zapisnik, naložio da se drva ne tjeraju sa lica mjesta, međutim prisutna lica su nastavila utovar drva. O ovome je preko telefona obavijestio B.N.šefa zaštite šuma koji mu je kazao da naloži da se drva ne tjeraju sa lica mjesta dok on ne izađe na lice mjesta i dok se ne izvrši razgraničenje između privatne i državne imovine, da bi se utvrdilo gdje je izvršena sječa. Međutim N.. je otjerao drva sa lica mjesta i  koliko je njemu poznato i prodao ih. Okrivljeni je izvršio i jednu sječu u svojoj šumi, nije mu poznato kada, niti ga je okrivljeni sa tim upoznao, ali je kritičnog događaja pored ove dvije sječe vidio i panjeve u privatnoj šumi okrivljenog i tragove vuče ka putu s tim što su drva iz te sječe dana kada je on bio na licu mjesta 16.09.2010 godine, bila otjerana. Za tu sječu N.. mu nije tražio otpremanje ni doznaku, a mjesto gdje je izvršena ta sječa udaljeno je od granice sa državnom imovinom. Misli da se radilo o sječi pet do šest bukovih stabala s tim što nije pravio zapisnik a okrivljenom je podnio prijavu za sječu u državnoj svojini i to za sječu 37 bukovih stabala, koja sječa je izvršena na dva lokaliteta, na jednom je bilo posječeno 20 stabala, a na drugom 17 stabala, s tim što su lokaliteti jedan od drugog udaljeni oko 150 metara. Nije upoređivao svaki dozemni dio trupca  sa panjevima na mjestu sječe iz razloga što je jedan dio trupaca bio utovaren na kamion, jedan je bio pored puta, uporedio od prilike sedam do osam trupaca - dozemnih djelova sa prečnicima panjeva i isti su se poklopili kako po prečniku tako i po vremenu sječe a takođe je vodio i trag vuče od mjesta utovara do mjesta bespravne sječe iz lokaliteta na kojem je posječeno 20 stabala. N... nije sporio sječu, ali je tvrdio da je izvršena u njegovoj svojini i potom je bez otpremnice otjerao drva sa lica mjesta. I za posječena drva iz drugog lokaliteta koja su stajala pored puta udaljena 150 metara od mjesta gdje je vršen utovar na kamionuN.je tvrdio da su njegova i da su posječena u njegovoj privatnoj svojini. Drva su posječena u državnoj šumi, te je za sječu na oba lokaliteta podnio prijavu protiv okrivljenog N... Na glavnom pretresu dodao je da je kritičnog dana okrivljeni nudio da plati objavu i pokazivao odobrenje za sječu u privatnoj šumi, međutim on to nije prihvatio pošto su iz privatne šume bila posječena i otjerana stabla i to njih pet šest kako je to ranije pojasnio a sporne su bile dvije sječe od 17 i od 20 stabala za koje on smatra da su bile u državnoj šumi, mada se na tom mjestu dosta blizu prostire i privatna šuma, ne zna čija a na licu mjesta nije bilo linije razgraničenja između privatne i državne šume. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju a potvrđen sadržinom pisanog dokaza - zapisnikom o izvršenom kontrolnom premjeru, a na iskaz ovog svjedoka okrivljeni nije imao prigovor.</span>
</p>
<p class="p5"></p>
<p class="p5">
<span>	Iz  zapisnika o izvršenom kontrolnom pregledu U.Z.Š.Pljevlja PJ Bijelo Polje br. 501 od 04.10.2010 godine, sud je utvrdio da je lugar F.V. dana 16.09.2010 godine, u mjestu ''Vrli potok'' zatekao N.V.a pri utovaru bukovih drva na vozilo marke ''Volvo''. Drva su posječena bez doznake i odobrenja u državnoj šumi odjeljenju br.11. Posle pregleda lugar je ustanovio da se radi o sječi 37 bukovih stabala posječenih bez doznake i odobrenja ukupne bruto drvne mase 14,87 m3. U primjedbama na zapisniku lugar je unio podatak da N.V. mjesto bespravne sječe računa za privatnu svojinu. Sadržinu ovog pisanog dokaza, sud je u potpunosti prihvatio, ovo tim prije što podatke iz zapisnika okrivljeni nije osporio.</span>
</p>
<p class="p5"></p>
<p class="p5">
<span>	Iz zapisnika o uviđaju Osnovnog suda u B. Polje Kri. br. 439/10 od  08.09.2011 godine, proizilazi da je istražni sudija dana 08.09.2011 godine, sa vještakom geometrom, okrivljenim N.V.om i svjedokom lugarom F.V.om obišao mjesto bespravne sječe. Lugar F.. je pokazao dva odvojena lokaliteta panjeva na jednom lokalitetu je  20 a na drugom 17 panjeva i oni su udaljeni jedan od drugog manje od 100 metara, dijeli ih nekategorisani put na kom je lugar pokazao gdje je zatekao kamion prilikom utovara drva iz bespravne sječe sa lokaliteta od 20 panjeva. Lugar je takođe pokazao 17 panjeva kao i mjesto na livadi osumnjičenog gdje su bili drvni sortimenti od tih stabala. Okrivljeni je pokazao mjesto gdje je on izvršio sječu pet bukovih stabala a ovaj lokalitet je u odnosu na lokalitete na koje je podnijeta prijava udaljen 200 metara. Lugar je  pojasnio da nije podnio prijavu na sječu koju je pokazao okrivljeni.</span>
</p>
<p class="p5"></p>
<p class="p5">
<span>	Iz nalaza vještaka geodetske struke K... S.., od 15. 11. 2011 godine, proizilazi da je ovaj vještak prisustvovao uvidjaju suda od 08.09.2011 godine, kojom prilikom je reonski lugar pokazao dva lokaliteta sječe na prvom posječenih dvadeset stabala a na kopiji skice označenom brojem I i drugi lokalitet je bilo posječeno 17 stabala koji je na kopiji skice označen brojem II. Vještak je izvršio identifikaciju parcele i utvrdio da su stabla koja je pokazao lugar posječena na djelovima parcele 2263 koja parcela je po podacima službene evidencije po načinu korišćenja šuma II klase površine 379 hektara 15 ari i 89 m2 upisana u list nepokretnosti br. 480 za KO  Prijelozi na RCG JP ''Š.'' Pljevlja RJ Bijelo Polje - korišćenje 1/1. Za pet stabala koje je na licu mjesta pokazao okrivljeni nakon identifikacije vještak je utvrdio da su  posječena na parceli br. 2309 koja je po kulturi šuma IV klase, površine 16 ari 0,2 m2 upisana u LN br.187 za KO P... na imeN.V.. V.. kao svojina 1/1. Sastavni dio nalaza čini kopija skice na kojom je crnom bojom ucrtano stanje službene evidencije Katastra nepokretnosti a crvenom bojom pokazana mjesta sječe stabala kako od strane lugara tako i od osumnjičenog. Nalaz ovog vještaka sud je u potpunosti prihvatio kao realan  i objektivan, dat po osnovu činjenica konstatovanih na uviđaju suda, kojem uviđaju je prisustvovao ovaj vještak, kao i po osnovu činjenica sadržanih u službenoj evidenciji Katastra nepokretnosti a po pravilima struke i nauke. </span>
</p>
<p class="p5"></p>
<p class="p5">
<span>	Iz izvedenih dokaza i djelimičnog priznanja okrivljenog, sud je utvrdio činjenično stanje da je okrivljeniN. V..  neutvrđenog dana početkom septembra mjeseca 2010 godine u državnoj šumi u mjestu zv. '' V.. p..'', opština Bijelo Polje, u odjeljenju br. 11 GJ ''B..'', radi krađe oborio 37 bukovih stabala u bruto drvnoj masi od 14,87 m3, i na taj način pričinio štetu oštećenoj U.Z.Š.- Pljevlja, P.J.Bijelo Polje.</span>
</p>
<p class="p5">
<span>   </span>
</p>
<p class="p5">
<span>	Postupajući na opisani način, obarajući stabla u količini oborenog drveta većoj od pet metara kubnih u državnoj šumi, bez odobrenja i doznake za isto, u namjeri pribavljanja protivpravne imovinske koristi okrivljeni je ovakvim ponašanjem ostvario elemente bića krivičnog djela šumska krađa iz čl. 324 st. 2. u vezi st. 1. Krivičnog zakonika i za isto je kriv. Krivično djelo okrivljeni je izvršio sa direktnim umišljajem, jer je bio svjestan da stabla obara u državnoj šumi i da ne posjeduje odgovarajuće odobrenje niti doznake za obaranje istih.</span>
</p>
<p class="p5"></p>
<p class="p5">
<span>	Sud je cijenio i ostale pisane dokaze ali su isti po ocjeni suda bez bitnog uticanja na drugačije odlučivanje u ovoj krivično pravnoj stvari. </span>
</p>
<p class="p5"></p>
<p class="p5">
<span>	Prilikom odlučivanja o vrsti krivične sankcije, sud je cijenio sve okolnosti iz čl. 42 KZ , koje se odnose na odmjeravanje kazne, pa je na strani okrivljenog našao olakšavajuće okolnosti:  da se radi o porodičnom čovjeku, ocu četvoro djece, u obavezi izdržavanja istih,  koji do sada nije osudjivan, što ukazuje da nije sklon vršenju krivičnih djela, lošeg imovnog stanja, koji se korektno ponašao  u toku postupka, koji je izrazio kajanje po ocjeni suda iskreno, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdio kaznu zatvora u trajanju od tri mjeseca i istovremeno cijenio da bi se pristupanjem izvršenju iste suviše represivno djelovalo na okrivljenog, nego da će i samo upozorenje uz prijetnju kaznom, u odgovarajućem roku provjeravanja od dvije godine dovoljno uticati na istog, da u buduće ne vrši ova i slična krivična djela, i da će se na ovaj način ostvariti svrha kažnjavanja predvidjena u čl. 32. KZ. Sud je pri tom imao u vidu težinu krivičnog djela i jačinu ugrožavanja zaštićenog dobra. Sud je uslovnu osudu izrekao shodno čl. 52, 53 i 54 Krivičnog Zakonika. Istovremeno okrivljenom  je ukazano na značaj uslovne osude, i mogućnost njenog opoziva. Sud je okrivljenom uz glavnu kaznu izrekao i sporednu kaznu – novčanu u iznosu od 200,00 €, s obzirom da su iste kao kumulativne kazne zakonom propisane, smatrajući da će se izricanjem sporedne kazne u ovom iznosu, ostvariti svrha izricanja krivičnih sankcija.</span>
</p>
<p class="p5"></p>
<p class="p5">
<span>	Odluka o paušalu, u iznosu od 30,00 €, donijeta je na osnovu odredbe čl. 226 Zakonika o krivičnom postupku, pri čemu je sud cijenio složenost i trajanje krivičnog postupka, te imovinske prilike okrivljenog, a shodno čl. 229 ZKP-a, okrivljenog obavezao da plati ostale troškove krivičnog postupka od 90,00 €, a koji troškovi se odnose na troškove vještačenja po vještaku geodetske struke K... S.. u iznosu od 66,00 €, kao i na troškove uviđaja suda u iznosu od 24,00 €.</span>
</p>
<p class="p5"></p>
<p class="p5">
<span>	Okrivljeni je ošećenoj osporio iznos pričinjene štete, pa je sud u smislu čl.239 ZKP-a, oštećenu U.Z.Š.Pljevlja - PJ Bijelo Polje, radi ostvarivanja imovinsko pravnog zahtjeva uputio na parnični postupak.</span>
</p>
<p class="p5">
<span>	</span>
</p>
<p class="p5">
<span>	Iz  iznijetog je odlučeno kao u izreci presude, a shodno čl. 374  Zakonika o krivičnom postupku.</span>
</p>
<p class="p5"></p>
<p class="p5"></p>
<p class="p5"></p>
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>Dana 23.12.2011 . godine</span>
</p>
<p class="p5"></p>
<p class="p5">
<span>ZAPISNIČAR,			 		           S U D I J A  </span>
</p>
<p class="p5">
<span>Koviljka Lješnjak s.r.					Dragan Mrdak s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p6"></p>


</body>
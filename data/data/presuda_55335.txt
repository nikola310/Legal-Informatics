<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:center;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p1">
<span>                                                                                                            K. br. 351/12/12</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p2">
<span>	Osnovni sud u Kotoru, kao nadležni prvostepeni krivični sud, po sudiji Momirki Marović,uz učešće zapisničara Nikolete Prlainović, u krivičnom predmetu protiv okrivljenog T.M.</span><span class="s1">,</span><span>  zbog krivičnog djela nasilničko ponašanje iz člana 399 Krivičnog zakonika, koji se vodi  po optužnom predlogu ODT Kotor Kt. br. 488/12 od 14.09.2012 godine, nakon održanog glavnog i javnog pretresa dana 19.11.2012 godine u prisustvu zamjenika ODT Kotor Ljiljane Milić a u odsustvu uredno pozvanog okrivljenog, koji je prethodno ispitan shodno članu 457. ZKP, istog dana donio je sljedeću</span>
</p>
<p class="p1">
<span>PRESUDU</span>
</p>
<p class="p2"></p>
<p class="p2">
<span>	Okrivljeni T.M.</span><span class="s1"> </span><span>JMBG</span><span class="s1"> </span><span>... od oca B. i majke S., rodjene P., rodjen ... godine u B., stalno nastanjen u B., državljanin Crne Gore, konobar, neoženjen, bez djece, sa završenom SSS, srednjeg imovnog stanja, osudjivan Presudom Osnovnog suda u KotoruK br. 122/09 od 17.06.2009 godine zbog krivičnog djela iz čl. 240 st.1 tač.1 u vezi čl. 49 KZ na kaznu zatvora u trajanju od jedne godine i sedam mjeseci, protiv koga se ne vodi postupak za drugo krivično djelo</span>
</p>
<p class="p2">
<span>  </span>
</p>
<p class="p1">
<span>K r i v     j e</span>
</p>
<p class="p2">
<span>	Što je </span>
</p>
<p class="p2"></p>
<p class="p2">
<span>	dana 2. 7. 2012 godine  oko 22,30 časova, na igralištu u naselju A. u B., vršenjem nasilja prema mal. ošt. Č.K. iz B., remetio javni red i mir, na način što je prišao oštećenoj tražeči da razgovaraju, što je ona odbila, nakon čega  je uhvatio za ruku i zavrnuo, pa kada ga je odgurnula od sebe, zadao joj udarac otvorenom desnom šakom u predjelu slijepoočnice sa lijeve strane, od kog udarca  je oštećena pala preko tribine, te kada je krenuo da napusti igralište, oštećena ga sustigla i u afektu otvorenom šakom zadala mu udrac u predjelu vrata, nakon čega se okrenuo i otvorenom šakom zadao joj dva udarca po licu, kojom prilikom je oštećena zadboila laku tjelesnu povredu u vidu nagnječenja glave u čeonom predjelu, pri čemu je bio uračunljiv i svjestan svog dijela i njegove zabranjenosti,  a čije izvršenje je htio </span>
</p>
<p class="p2">
<span> </span>
</p>
<p class="p2">
<span>	- čime je izvršio krivično djelo nasilničkog ponašanja iz čl. 399 Krivičnog zakonika. </span>
</p>
<p class="p2"></p>
<p class="p2">
<span>	Sud okr. T.M.  zbog krivičnog djela nasilničko ponašanje iz člana 399. Krivičnog zakonika, a na osnovu odredbi čl. 3, 5, 8, 13, 15, 32, 33, 36, 42, 45 i 46  KZ i čl. 368 i 374 ZKP-a</span>
</p>
<p class="p2"></p>
<p class="p1">
<span>O S U Đ U J E </span>
</p>
<p class="p2"></p>
<p class="p2">
<span>	NA KAZNU ZATVORA u trajanju od 30 dana, koju će izdržati po pravosnažnosti presude.</span>
</p>
<p class="p2">
<span> </span>
</p>
<p class="p2">
<span>	Dužan je okrivljeni na ime troškova krivičnog postupka uplatiti iznos od  49,50 eura i na ime sudskog paušala iznos od 50,00 eura u roku od tri mjeseca od dana pravosnažnosti presude, na žiro račun Osnovnog suda Kotor br. 832-16-52 i dokaz o uplati dostaviti ovom sudu s pozivom na br. K.351/12/12.</span>
</p>
<p class="p2"></p>
<p class="p1">
<span>Obrazloženje</span>
</p>
<p class="p1"></p>
<p class="p2">
<span>	ODT  Kotor aktom Kt.br. 488/12 od 14.09.2012 godine optužilo je T. M. zbog krivicnog djela nasilničko ponašanje iz člana 399 Krivičnog zakonika.</span>
</p>
<p class="p2"></p>
<p class="p2">
<span>	Postupajuci po podnijetom optužnom predlogu sud je dana 19.11.2012 godine zakazao i održao glavni pretres u prisustvu zamjenika ODT Kotor Ljliljane Milić, a u odsustvu uredno pozvanog okrivljenog, koji izostanak nije opravdao i istog dana donio odluku u ovoj krivičnopravnoj stvari. Glavni pretres je održan u odsustvu uredno pozvanog okrivljenog T.M. shodno članu 457 ZKP-a, imajući u vidu da je okrivljeni prethodno saslušan, a da njegovo prisutstvo nije bilo nužno. 	</span>
</p>
<p class="p2"></p>
<p class="p2">
<span>	U svojoj odbrani datoj na zapisnik ODT Kotor okrivljeni T. je naveo da je tačno da je dana 02.07.2012 godine oko 22,30 časova bio na igralištu u A. naselju u B., gdje je sreo oštećenu K., s kojom se družio, da je htio da razgovara sa njom jer je ona o njemu pričala neistine kroz naselje, pa je htio da je pita zašto to radi. Kad je krenula da sjedne na stadion uhvatio je desnom rukom za njenu ruku tražeći od nje da stane, da se rasprave, a ona se okrenula i dva puta ga udarila otvorenom šakom po licu. Nakon toga on je nju udario otvorenom šakom po licu jednom i okrenuo se, da bi mu ona uzvratila udarac otvorenom šakom po potiljku i licu. Počela je da vrišti a on je napustio A.naselje i ne zna šta se dalje desilo sa njom. Tom prilikom je bila prisutna i sestra oštećene M..</span>
</p>
<p class="p2">
<span> </span>
</p>
<p class="p2">
<span>	Sud je u dokaznom postupku radi utvrdjivanja činjeničnog stanja i krivice okrivljenog proveo sledeće dokaze i to: izvršio uvid u izvještaj ljekara jedinice za hitnu pomoć u Budvi od 02.07.2012 godine, u izvještaj ljekara specijaliste bolnice "Vaso Ćuković" Risan od 03.07.2012 godine, na saglasan predlog stranaka pročitao iskaz svjedoka oštećene mal. Č.K. sa zapisnika pred ODT Kotor od 30.08.2012 godine, iskaz svjedoka Č.M. sa zapisnika pred ODT Kotor od 30.08.2012 godine, nalaz i mišljenje vještaka medicinske struke Dr K.N. od 31.08.2012 godine i pročitao izvod iz kaznene evidencije UP PJ Bar od 24.09.2012 godine.</span>
</p>
<p class="p2"></p>
<p class="p2">
<span>	Oštećena-svjedok mal. Č.K., je u prisustvu svog zakonskog zastupnika-majke Č.M., izjavila da je kritične večeri bila na igralištu u A. naselju u B. sa sestrom M., da joj je okrivljeni, koga poznaje od ranije, prišao tražeći od nje da razgovaraju, a ona mu je odgovorila da ne želi sa njim da razgovara jer nema nikakvog razloga za to, nakon čega joj je on zavrnuo lijevu ruku. Osjetila je jak bol i da ne bi nastavio da joj zavrće ruku odgurnula je okrivljenog od sebe, a on je udario otvorenom desnom šakom u predjelu slijepoočnice s lijeve strane. Od siline udarca pala je preko tribine i izgubila je svjest na kratko. Zadržala se rukama na tribinu tako da je ublažila pad i onda je ustala i vidjela okrivljenog kako napušta igralište. Krenula je za njim i kad ga je sustigla u afektu ga je zakačila rukom po vratu i to otvorenom šakom, a on se okrenuo i otvorenom šakom zadao joj dva udarca po licu. Okrivljeni je namjeravao da i dalje nastavi da joj zadaje udarce ali su skočila dva momka i to M.Z. i A.R., koji su odvukli okirvljenog, a ona i sestra su napustile igralište. Otišla je kući i sve je ispričala majci nakon čega su otišle u policiju i prijavile slučaj a iz policije su je uputili u DZ Budva gdje su joj konstatovane povrede. Objasnila je da da je odmah kad joj je okrivljeni prišao primjetila da je nabusit i da namjerava da je napadne, da joj se obratio riječima "Sad ću s tobom da razgovaram, dodji ovamo", pa je odbila da razgovara sa njim i kad je htjela da se udalji on je uhvatio za ruku i zavrtao je. Tvrdila je da nije udarila okrivljenog dva puta otvorenom šakom po licu kad je uhvatio za njenu ruku , niti da mu je kasnije uzvratila udarac otvorenom šakom po potiljku i licu, da mu nije dala povoda da nasrće na nje te je navela da nije tačno da je bilo što pričala o njemu po naselju jer u Budvu rijetko dolazi a kontaktira samo sa svojom drugaricom A.B. . Nije se pridružila krivičnom gonjenju i nije postavljala imovinsko pravni zahtjev.</span>
</p>
<p class="p2"></p>
<p class="p2">
<span>	Svjedok mal. Č.M., sestra oštećene mal. Č.K., je u prisustvu svog zakonskog zastupnika-majke Č.M., izjavila da je kritične večeri bila u društvu svoje sestre i njihovih drugarica na igralištu u A.naselju kada je u jednom trenutku okrivljeni tražio od K. da popričaju, što je ona odbila i rekla mu da ako ima nešto da joj kaže da joj kaže odmah, nakon čega je okrivljeni uhvatio za ruku K. i zavrnuo joj ruku, pa pošto je držao zavrnutu ruku K. ga je drugom rukom odgurnula od sebe i pustio joj je ruku i istom tom rukom kojom joj je zavrnuo ruku otvorenom šakom je udario K.  u predjelu lijeve slijepoočnice. Od tog udarca K.je pala preko tribina, uspjela je da se zadrži i ustala je a okrivljeni je već krenuo sa igrališta. K. je krenula prema njemu i u afektu ga je udarila otvorenom šakom po vratu. On se okrenuo i udario je otvorenom šakom dva put u predjelu lica. Dva momka su skočila na njega i odvukla ga na stranu, a okrivljeni se opriao od njih namjeravajući da i dalje udara njenu sestru. Njena sestra je plakala i one su prišle da joj ukažu pomoć. Kada je došla sebi krenule su kući i sve su ispričale majci. Navela je da joj je poznato da je Kaći bilo muka od ovog udarca.</span>
</p>
<p class="p2"></p>
<p class="p2">
<span>	Iz izvještaja jedinice za hitnu pomoć u Budvi od 02.07.2012 godine na ime oštećene Č.K.  proizilazi da se ista tog dana javila u tu zdrastvenu ustanovu radi pružanja ljekarske pomoći nakon kritičnog dogadjaja te da je upućena kod neurohirurga u Risnu. Iz izvještaka ljekara sepcijaliste Specijalne bolnice "Vso Ćuković" Risan od 03.07.2012 godine proizilazi da je oštećena prilikom dolaska u tu ustanovu se žalila na glavobolju i mučninu te da je zadržana na opservaciji na nerohirurškom odjeljenju.</span>
</p>
<p class="p2">
<span>	</span>
</p>
<p class="p2">
<span> 	Na osnovu nalaza i mišljenja vještak medicinske struke dr. K.N. od 31.08.2012 godine, datog nakon što je vještak izvršio uvid u medicinsku dokumentaciju, je utvrdjeno da je oštećena Č.K. kritične prilike zadobila povredu u vidu nagnječenja glave u čeonom predjelu koja povreda predstavlja u vrijeme nanošenja laku tjelesnu povredu, nanešenu dejstvom tupine aktivno zamahnutog mehaničkog orudja, u šta bi spadalo: otvorena šaka, stisnuta pesnica i slično.</span>
</p>
<p class="p2"></p>
<p class="p2">
<span>	Iz izvoda iz kaznene evidencije Uprave policije PJ Bar od 24.09.2012 godine  utvrdjeno  je da  je okrivljeni ranije osuđivan i  to presudom Presudom Osnovnog suda u Kotoru K br. 122/09 od 17.06.2009 godine zbog krivičnog djela iz čl. 240 st.1 tač.1 u vezi čl. 49 KZ na kaznu zatvora u trajanju od jedne godine i sedam mjeseci.</span>
</p>
<p class="p2"></p>
<p class="p2">
<span>	Na osnovu svih izvedenih dokaza cijeneći ih pojedinačno i u uzajamnoj povezanosti, odredbom čl.370 st. 3 Zakonika o krivičnom postupku, a u odnosu na odbranu okrivljenog, sud je utrvdio činjenično stanje bliže navedeno u izreci presude.	 </span>
</p>
<p class="p2">
<span>	Činjenično stanje sud je utvrdio prije svega na osnovu iskaza oštećene mal. Č.K.  i svjedoka Č.M., koje iskaze je sud prihvatio, jer su saglasni medjusobno i sa ostalim provedenim doakzima, izvještajima ljekara specijaliste i nalazom i mišljenjem vještaka medicinske struke. Iz iskaza oštećene mal. K. proizilazi da je okrivljeni krtične prilike pitao da razgovaraju, što je ona odbila, nakon čega joj je okrivljeni zavrnuo ruku, što je nju zabojelo i odgurnula ga je od sebe nakon čega joj je okrivljeni zadao udarac otvorenom desnom šakom u predjelu slijepoočnice sa lijeve strane od kog udarca je pala preko tribine medjutim uspjela je da se zadrži rukama. Ustala je i vidjela da okrivljeni napušta igralište i krenula je za njim pa kade ga je sustigla u afektu ga je zakačila rukom po vratu, a on se okrenuo i otvorenom šakom zadao joj dva udarca po licu, nakon čega su ga od nje odvojila dva momka. Ovakav iskaz oštećene je u potpunosti povtrdjen iskazom svjedoka Č.M. koja je bila očevidac dogadjaja, a to da je ista očevidac nije sporio ni okriljveni. Okrivljeni u svojoj odbrani nije negirao da je uhvatio oštećenu za ruku nakon što je ona odbila da razgovara sa njim, ali je tvrdio da se ona okrenula prema njemu i udarila ga dva puta otvorenom šakom po licu nakon čega je on nju udario otvorenom šakom po licu, i okrenuo se, da bi mu ona uzvratila udarac otvorenom šakom po potiljku i licu i počela da vrišti, nakon čega je on napustio naselje i ne zna šta se dalje dešavalo. Ovakvu odbranu okrivljenog sud nije prihvatio, jer je oštećena u svom iskazu kategorično tvrdila da nije udarala okrivljenog nakon što joj je zavrnuo ruku, nego da ga je odgurnula nakon čega je on nju udario, od koga udarca je pala a kad ga je sustilga, jer je okrivljeni krenuo da napustio stadion, tada je istog u afektu zakačila rukom po vratu, da bi joj okrivljeni ponovo zadao dva udarca po licu, a koji iskaz je sud prihvatio jer je potvrdjen iskazom saslušanog svjedoka mal. Č.M., koja je na identičan način opisala događaj kao i oštećena. Sud je prihvatio iskaz oštećene, jer je smatrao da ista nema interesa da govori neistinu, tim prije kada se uzme u obzir da nije postavila imovnsko pravni zahtjev, koji bi svakako u parničnom postupku ostvarila lakše sa osuđujućom odlukom u voj krivično pravnoj stvari. Iz naprijed navedenog sud smatra da je odbrana okriljenog usmjerena na izbjegavanje krivice.</span>
</p>
<p class="p2"></p>
<p class="p2">
<span>	Iz nalaza i mišljenja vještaka medicinske struke, a koji nalaz je sud prihvatio kao jasan, stručan i dat po pravilima nauke i struke, je utvrdjeno da je oštećena kritične prilike zadobio povreda u vidu nagnječenja glave u čeonom predjelu, a koja u vrijeme nanošenja predstavlja laku tjelesnu povredu nanešenu dejstvom tupine aktivno zamahnutog mehaničkog orudja, u šta bi spadalo: otvorena šaka, stisnuta pesnica i slično.</span>
</p>
<p class="p2"></p>
<p class="p2">
<span>	Krivično pravno ocjenjujući ovako utvrdjeno činjenično stanje sud je našao da je okrivljeni T.M. učinio krivično djelo nasilničko ponašanje iz čl. 399 Kirivčnog zakonika. Opisanim vršenjem nasilja prema oštećenoj mal. Č.K., okrivljeni je remetio javni red i mir, budući da se premetni događaj odigrao na javnom mjestu, igralištu u naselju A. u Budvi, gdje se nalazilo više ljudi medju kojima i svjedok Č.M., i tom prilikom je oštećena usled njegovih udaraca zadobila laku tjelesnu povredu. Na ovaj način u radnjama okrivljenog ostvarena su sva bitna obilježja bića krivičnog djela nasilničko ponašanje iz čl. 399 Krivičnog zakonika. Okrivljeni je postupao sa umišljajem, budući da je bio svjestan da svojim radnjama oštećenoj nanosi lake tjelesne povrede, a takodje je njegova svijest obuhvatala i saznanje da takvim svojim ponašanjem na javnom mjestu, na igralištu u naselju A.u Budvi, remeti javni red i mir, što je i htio.</span>
</p>
<p class="p2"></p>
<p class="p2">
<span>	Prlikom odluke o vrsti i visini kazne koju okrivljenom treba izreći sud je imao u vidu da je za predmetno krivično djelo propisana kazna zatvora u trajanju od 6 (šest) mjeseci do 5 (pet) godina. Kao olakšavajuće okolnosti na strani okrivljenog sud je cijenio da je okrivljeni mlada osoba, da se oštećena nije pridružila krivičnom gonjenju, pa je te okolnosti  cijenio i kao naročito olakšavajuće okolnosti pa je okrivljenog shodno čl. 45 i 46 KZ, te okrivljenog osudio na kaznu zatvora u trajanju od 30 dana. Kao otežavajuću okolnosti sud je cijenio činjenicu da je okrivljeni ranije osudjivan. Sud smatra da će se navedenom kaznom ostvariti svrha kažnjavanja, imajući u vidu ličnost okrivljenog, stepen krivice i okolnosti pod kojim je djelo učinjeno i da će se istom uticati na okrivljenog da ubuduće ne čini krivična djela, kao i na druge da ne čine krivična djela. </span>
</p>
<p class="p2">
<span>	</span>
</p>
<p class="p2">
<span>	Imajući u vidu naprijed navedeno ,a shodno čl. 3, 5, 8, 13, 15, 32, 33, 36, 42, 45 i 46 KZ-a i čl. 368 i 374 ZKP-a riješeno je kao u izreci.</span>
</p>
<p class="p2">
<span>	</span>
</p>
<p class="p2">
<span>	Sud je okrivljenog obevazao da na ime troškova krivičnog postupka uplati iznos od 49,50 eura, a koji se odnose na troškove vještačenja po vještaku medicinske struke, kao i na plaćanje sudskog paušala u iznosu od 50,00 eura, na žiro račun ovog suda broj 832-16-52,  u roku od tri mjeseca od dana pravosnažnosti presude i da dokaz o uplati dostavi ovom sudu s pozivom na broj K.351/12/12.</span>
</p>
<p class="p2"></p>
<p class="p2">
<span>	Na napred navedenim razlozima sud je zasnovao svoju odluku.</span>
</p>
<p class="p2"></p>
<p class="p2">
<span>                                                    OSNOVNI SUD U KOTORU</span>
</p>
<p class="p2">
<span>                                                       Dana, 19.11.2012 godine</span>
</p>
<p class="p2"></p>
<p class="p2">
<span> Zapisničar ,                                                                                          Sudija,                                    </span>
</p>
<p class="p2">
<span>Nikoleta Prlainović                                                                   Momirka Marović</span>
</p>
<p class="p2"></p>
<p class="p2">
<span>	</span>
</p>
<p class="p2">
<span>	PRAVNA POUKA:Protiv ove presude ima se pravo žalbe u roku od osam dana od dana prijema iste,Višem sudu u Podgorici,a preko ovog suda</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>


</body>
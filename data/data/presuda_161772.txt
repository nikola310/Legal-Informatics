<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.75in 0.49930555in 1.0in;}
.p1{text-indent:0.5in;text-align:justify;hyphenate:auto;font-family:Verdana;font-size:12pt;}
.p2{text-indent:0.625in;text-align:center;hyphenate:auto;font-family:Verdana;font-size:12pt;}
.p3{text-indent:0.625in;text-align:end;hyphenate:auto;font-family:Verdana;font-size:12pt;}
.p4{text-align:center;hyphenate:auto;font-family:Verdana;font-size:12pt;}
.p5{text-align:start;hyphenate:auto;font-family:Verdana;font-size:12pt;}
.p6{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p7{text-align:justify;hyphenate:auto;font-family:Verdana;font-size:12pt;}
.p8{text-indent:0.5833333in;text-align:center;hyphenate:auto;font-family:Verdana;font-size:12pt;}
.p9{text-align:justify;hyphenate:auto;font-family:Verdana;font-size:11pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
</style>
<meta content="violeta.raicevic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span>K.br.139/12</span>
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p6"></p>
<p class="p7">
<span>	OSNOVNI SUD U BIJELOM POLJU,  sudija Raičević Violeta uz učešće namještenika suda  Joksimović Ljiljane kao zapisničara u krivičnom predmetu po optužnom predlogu ODT-a u B. Polju, Kt. br.580/09 od 04.04.2012.godine, izmijenjenom dana 19.06.2012.godine,  protiv okrivljenog D.R.a iz Bijelog Polja, zbog krivičnog djela gradjenje objekta bez gradjevinske dozvole iz čl.326a Krivičnog zakonika Crne Gore, nakon održanog glavnog i javnog pretresa u prisustvu zamjenika ODT-a Jelić Ljubice i branioca okrivljenog  adv. D.K.a, dana 19.06.2012. godine, donio je i javno objavio:</span>
</p>
<p class="p7"></p>
<p class="p7"></p>
<p class="p4">
<span>P R E S U D U</span>
</p>
<p class="p7"></p>
<p class="p7"></p>
<p class="p7">
<span>	Okrivljeni D.R., jmbg...., od oca N. i majke E., rodjene M., rodjen ...godine, u Bijelom Polju, sa prebivalištem u  ulici Lenke Jurišević, penzioner, neosudjivan.</span>
</p>
<p class="p7"></p>
<p class="p6">
<span>Na osnovu čl.373.tač.2.Zakonika o krivičnom postupku Crne Gore,</span>
</p>
<p class="p6"></p>
<p class="p8"></p>
<p class="p8">
<span>OSLOBADJA SE OD OPTUŽBE</span>
</p>
<p class="p6"></p>
<p class="p6">
<span>Da je:</span>
</p>
<p class="p6"></p>
<p class="p6">
<span>Neutvrdjenog dana u junu mjesecu 2009.godine u ulici L.J.u Bijelom Polju  protivno čl. 69 Zakona  o uredjenju i izigradnji objekata (Sl.list CG br.51/2008) započeo  gradjenje objekta  bez predhodno pribavljene gradjevinske dozvole na način što je  na postojećem objektu izvršio  dogradnju objekta u  gabaritima 5,45 m x 6,75 m, </span>
</p>
<p class="p6"></p>
<p class="p6">
<span>- čime bi izvršio  krivično djelo  gradjenje objekta bez gradjevinske dozvole iz čl.326a Krivičnog zakonika.</span>
</p>
<p class="p6"></p>
<p class="p6">
<span>- jer nije dokazano da je okrivljeni učinio djelo za koje je optužen.</span>
</p>
<p class="p6"></p>
<p class="p6">
<span>Troškovi krivičnog postupka padaju na teret budžetskih sredstava suda.</span>
</p>
<p class="p8">
<span>O b r a z l o ž e nj e</span>
</p>
<p class="p7"></p>
<p class="p7"></p>
<p class="p6">
<span>Optužnim predlogom ODT-a u B. Polja Kt. br. 580/09 od 02.04.2012.godine, okrivljenom D.R.u stavljeno je na teret izvršenje krivičnog djela protivpravno zauzimanje zemljišta  iz čl.254.st.1.KZ u sticaju sa krivičnim djelom gradjenje objekta  bez gradjevinske dozvole iz čl.326a KZ.</span>
</p>
<p class="p1"></p>
<p class="p1">
<span>Glavni pretres je  zaključen  u  prisustvu zamjenika ODT-a i branioca okrivljenog a u odsustvu uredno pozvanog okrivljenog, shodno čl.457.ZKP-a.</span>
</p>
<p class="p6"></p>
<p class="p6">
<span>Na glavnom pretresu održanom dana 19.06.2012.godine, zamjenik ODT-e je precizirala optužni predlog  u pogledu činjeničnog opisa i pravne kvalifikacije krivičnog djela koje je okrivljenom stavljeno na teret na način kako je to sadržano u izreci presude.</span>
</p>
<p class="p7"></p>
<p class="p1">
<span>Zamjenik ODT-a u završnoj riječi je ostala pri preciziranom  optužnom predlogu i predložila sudu da okrivljenog oglasi krivim i osudi na kaznu po zakonu. </span>
</p>
<p class="p1"></p>
<p class="p7">
<span>	Okrivljeni D.R.    u svojoj odbrani tokom  postupka je istakao da je vlasnik parcele 1234/1 na kojoj parceli postoji stambeno poslovni objekat  gabarita 11 x 9,50 m. Objekat u ovim gabaritima je legalizovan još 2006.godine. Dogradnju objekta počeo je u 2006.godini i završio u junu mjesecu 2008.godine, i to sve radove izuzev fasade koju je na dogradjenom dijelu objekta radio u septembru mjesecu 2009.godine. Nije mu  bilo poznato  da je za radove  koje je izvodio  bila potrebna gradjevinska dozvola niti ga je bilo ko upozorio iz nadležnih službi  tokom gradjenja. Pojasnio je  da je  na dogradjenom dijelu objekta gradjevinske radove izvodio  Č.M.iz Nedakusa. </span>
<br>
<br>
<span>	U završnoj riječi branilac okrivljenog u bitnom je istakao da  izvedenim dokazima tokom postupka je na nesumnjiv način utvrdjeno da je okrivljeni  dogradnju dijela objekta  započeo tokom  2006.godine  i završio u junu mjesecu 2008.godine, a koje  činjenice su utvrdjene iz iskaza svjedoka Č.M.a koji je izvodio radove. Stoga je predložio da sud okrivljenog oslobodi od optužbe. </span>
</p>
<p class="p7"></p>
<p class="p7">
<span>	Radi utvrdjivanja odlučnih činjenica i krivične  odgovornosti okrivljenog sud je na glavnom pretresu u dokaznom postupku  izveo sledeće dokaze: saslušao svjedoke L.F.,  Č.M.a, K.A.a i K.S.a, izvršio uvid  u  dopis Sekretarijata za uredjenje prostora i održivi razvoj broj 06/1-272 od 27.03.2012.godine, izvršio uvid u skicu lica mjesta od 21.03.2012.godine, pročitao nalaz i mišljenje vještaka  gradjevinske struke R.M.a od 15.10.2010.godine pročitao  nalaz i mišljenje vještaka geometra F.V.a i K.S.a od 21.03.2012.godine, saslušao vještake K.S.a i R.M.a na okolnosti pojašnjenja nalaza, pročitao usaglašenu dopunu vještka R.M.a i K.S.a od 08.06.2012.godine,  saslušao svjedoka Š.A.a, pročitao dopis  inspektora  zaštite prostora Z.D.a od 18.06.2012.godine  i izvršio uvid u izvod iz KE na ime okrivljenog.Sud je odbio predlog  branioca okrivljenog da se sasluša svjedok Š.E.i da se ponovo sasluša vještak  gradjevinske struke R.M., obzirom da je činjenično stanje utvrdjeno pa bi izvodjenje ovih dokaza vodilo odugovlačenju i neekonomičnosti postupka  a zamjenik ODT-e je odustao od predloga da se u dopuni dokaznog postupka saslušaju svjedoci Z.D.i M.M.pa je sud donio rješeenje da se neće izvoditi dokaz saslušanje ovih svjedoka.</span>
</p>
<p class="p7">
<span> </span>
</p>
<p class="p7">
<span>	Cijeneći odbranu okrivljenog i dokaze pojedinačno i u medjusobnoj vezi utvrdjeno je činjenično stanje i na osnovu istog sud je zaključio  da nije dokazano da je okrivljeni D.R. izvršio  krivično djelo  gradjenje objekta bez gradjevinske dozvole iz čl.326a Krivičnog zakonika Crne Gore.</span>
</p>
<p class="p7"></p>
<p class="p7">
<span>	Naime, nije sporno  da je okrivljeni D.R. na svom postojećem objektu  u ulici L.J.u Bijelom Polju izvršio dogradnju objekta u gabaritima 5,45 x 6,75 m. Medjutim, sporno  je da li je  započeo gradjenje objekta  u junu mjesecu 2009.godine protivno čl.69.Zakona o uredjenju i izgradnji objekta (Sl.list.CG br.51/2008), tačnije  sporno je vrijeme izvršenja krivičnog djela, jer utvrdjivanje  vremena izvršenja krivičnog djela je od odlučnog značaja za postojanje predmetnog krivičnog djela.</span>
</p>
<p class="p7"></p>
<p class="p7">
<span>	Odbrana okrivljenog  da je  dogradnju  objekta u naznačenim gabaritima  na postojećem objektu  započeo  tokom  2006.godine,  te istu završio  polovinom juna mjeseca 2008.godine,  potvrdjena je iskazom svjedoka Č.M.a koji iskaz je sud prihvatio obzirom da je bio kategoričan u pogledu odlučnih činjenica i pri tom istakao da je od strane D.R.a bio angažovan kao izvodjač radova - poslovdja na stambenom objektu istog još 1999.godine. Na objektu je postojao suteren i spratni dio kuće  na kojem je u toj godini  izgradjen  još jedan sprat i krov i radovi su prekinuti. Negdje 2006.godine  D.R. ga je ponovo angažovao pa su započeti radovi na  dogradnji pomenutog objekta koji su trajali do juna 2008.godimne, završetak radova obilježen je postavljenjem krova. Tada fasada nije radjena.</span>
</p>
<p class="p7"></p>
<p class="p7">
<span>	Da je na postojećem objektu  vlasništvo  D.R.a  u ulici L.J.izvršena dogradnja dijela  objekta potvrdjeno je  i nalazom vještaka gradjevinke struke R.M.a  iz kojeg proizilazi da  se porodična stambeno poslovna zgrada  sastoji od suterena prizemlja i sprata. Uz nju je dogradjen po čitavoj širini  postojećeg objekta  uz istočnu fasadu  prema rijeci Lim  depandans uz osnovi spoljnih mjera 5,45 m x 6,75 m. Dogradjeni dio  je funkcionalno i gradjevinski uklopljen  sa starim postojećim objektom tako da sada paredstavlja jedinstveni objekat pa  je sasvim jasno   da se radi o elementarnoj dogradnji postojećeg objekta radi povećanja njegove korisne površine. Pojašnjavajući nalaz na glavnom pretresu  vještak se nije mogao  precizno  izjasniti  kada su radovi izvedeni ali je sasvim sigurno tvrdio da  datum koji se pominje  kao početak gradnje  a koji je dao okrivljeni  se može uklopiti  u kontekst mogućeg datuma. Pri tom je istakao da nema konkretnih podataka  na osnovu kojih bi mogao tvrditi da to nije tačan podatak. Vještak je istakao da se nije bavio pitanjem da li okrivljeni  posjeduje dozvolu za gradjenje  obzirom da je njegov zadatak  postavljen od strane suda bio  da uvidjajem na lice mjesta utvrdi da li se radi o proširenju ili izgradnji  novog objekta.</span>
</p>
<p class="p7"></p>
<p class="p7">
<span>	Sud je cijenio iskaz svjedoka  L.F.koja je istakla da je  dogradnja pomenutog objekta izvršena  2009.godine  i ne sjeća se u kom mjesecu te da joj je  komunalni redar, oko  čijeg  imena se nije željela izjasniti  sugerisao da se izvode radovi pa je obratila pažnju na radove koji su se izvodili na ovom objektu obzirom da živi na Loznicama i da svakodnevno prolazi  drugom stranom Lima.Istakla je da službeno nije izlazila na lice mjesta  povodom predmetne prijave niti o tome sačinila kakav zapisnik. Poznato joj je da niko iz Direkcije za imovinu  nije nadzorisao i obilazio  predmetne radove. Medjutim, skoro svakodnevno  prolazila je drugom  stranom Lima tako da je obratila pažnju i vidjela da se uz objekat dogradjuje dio objekta  ali u kojoj površini nije se mogla izjasniti. Medjutim, na glavnom pretresu nije se mogla  tačno sjetiti ali misli da se dogradnja vršila u drugoj polovini 2008.godine ili možda u 2009.godini. Pri tom je istakla da Komunalna služba kojoj  podliježe komunalni redar  a koji je obavijestio  o bespravnoj gradnji, ne podliježe u nadležnost Direkcije za imovinu  ali je obavijestio zato što je Direkcija za imovinu na lokalnom nivou  štitila  opštinsku imovinu. Tužiocu je podnijela prijavu za uzurpaciju obale Lima. Niko  iz Direkcije za imovinu nije obavijestio inspektora za zaštitu prostora  i nije joj poznato  da je inspektor za zaštitu prostora izlazio na lice mjesta. Mjesto sa kojeg je posmatrala dogrednju objekta odnosno  put koji vodi prema naselju Loznice udaljeno je od  kritičnog mjesta 80 m vazdušnom linijom. U toku 2006.godine bila je direktor  direkcije za nekretnine Opštine Bijelo Polje i nije obraćala pažnuju da li su na starom objektu vršeni kakvi  radovi, mada je istakla vjerovatnim da jesu u smislu rekonstrukcije  mada to nije mogla tvrditi niti isključiti tu mogućnost. Medjutim,   po ocjeni suda, iskaz ovog svjedoka nije pouzdan, obzirom da nema utemeljenje  u materijalnim dokazima  koje bi činili zapisnik o izvršenom inspekcijskom  nadzoru  ili kakav drugi  zapisnik iz kojeg bi se tačno moglo utvrditi vrijeme početka  gradjenja, sa naznačenjem  koji su radovi izvedeni, a utvrdjivanje vremena početka gradjenja je podatak od odlučnog značaja  posebno kada se ima u vidu da je  Zakon o  uredjenju i izgradnji objekata stupio na snagu dana 30.08.2008.godine.Po ocjeni suda povodom predmetnog dogadjaja nadležna inspekcija  u spornom periodu  kako je to  optužbom stavljeno na teret okrivljenom,  u toku 2009.godine,  nije  izlazila na lice mjesta  kako je to utvrdjeno iz  dopisa Sekretarijata   za uredjenje prostora i održivi razvoj  a iz dopisa inspektora zaštite prostora Z.D.a  sud je utvrdio da u 2009.godini  isti nije imao ni jedan predmet  u Opštini Bijelo Polje, radeći kao inspektor  zaštite prostora.Sve ovo ukazuje  da se ne može sa sigurnošću  tvrditi da je okrivljeni  neutvrdjenog dana  u junu mjesecu 2009.godine u ul. L.J. započeo gradjenje obejkta bez predhodno pribavljene gradjeivnske  dozvole a protivno čl.69.Zakona o uredjenju  i izgradnji objekata( "Sl.list Crne Gore br.51/2008 koji je stupio  na snagu 30.08.2008.godine ) na način što je  na postojećem objektu   izvršio dogradnju objekta.</span>
</p>
<p class="p7"></p>
<p class="p7">
<span>	Kod činjenice da je zamjenik ODT-e  zbog nastupanja  zastarjelosti  za krivično djelo  protivpravno zauzimanje zemljišta iz čl.254.st.1.KZ koje je okrivljenom stavljeno na teret prvobitnom optužbom precizirao optužni akt u pogledu činjeničnog opisa i pravne kvalifikacije to  nalaz vještaka  geometara F.V.a i K.S.a i pojašnjenje vještaka K.S.a te iskazi svjedoka  K.S.a i K.A.a  ostali su bez posebnog značaja za dalje odlučivanje. </span>
</p>
<p class="p7"></p>
<p class="p7">
<span>	Kako je radnja  predmetnog krivičnog djela  započinjanje gradjenja objekta bez predhodno pribavljene gradjevinske dozvole  to je potrebno i da to bude  protivno propisima  o izgradnji objekata, planiranju  i uredjenju prostora. Relevantan za ovo krivično djelo jeste  Zakon o uredjenju prostora i izgradnji objekata (Sl.list CG 51/2008).Odredbom čl.69 tog Zakona  propisano je da se obejkat može graditi na osnovu gradjevinske dozvole i tehničke dokumentacije.  Izmedju ostalog odredjuje se i pojam gradjenja objekta kao izvodjenje radova (pripremnih radova, zemljanih radova, radova na izradi gradjevinskih konstrukcija, gradjevinsko-instalaterskih radova,  radova na ugradnji gradjevinskih proizvoda, ugradnji postrojenja  i opreme i drugih radova) radi gradjenja  novog objekta. Započinjanje gradjenja objekta  kao radnja izvršenja bi postojala ako je započeta  neka od navedenih radnji. </span>
</p>
<p class="p7"></p>
<p class="p7">
<span>	Dakle,  iz sadržine izvedenih dokaza ne može se prihvatiti da je okrivljeni D.R.  neutvrdjenog dana u junu mjesecu 2009.godine,  u ulici L.J.u B.Polju protivno  čl.69.Zakona o uredjenju i izgradnji objekata ("Sl.list.CG br.51/2008) započeo gradjenje objekta, pa sa iznijetih razloga  imajući u vidu činjenično stanje sud je zaključio da nije dokazano da je okrivljeni D.R. izvršio predmetno krivično djelo zbog čega ga je u nedostatku dokaza oslobodio od optužbe, a posebno imajući u vidu  pravno načelo </span><span class="s1">indubio proreo</span><span> koje  znači da ako i nakon pribavljanja  svih raspoloživih dokaza i njihovog izvodjenja  u krivičnom postupku ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog  zakonika sud će donijeti odluku koja je povoljnija za okrivljenog.</span>
</p>
<p class="p1"></p>
<p class="p1">
<span>Troškovi postupka padaju na teret budžetskih sredstava suda, shodno čl.230.ZKP.</span>
</p>
<p class="p7">
<span>	</span>
</p>
<p class="p6">
<span>Sa iznijetog odlučeno je kao u izreci presude na osnovu čl.373. tač.2 ZKP.</span>
</p>
<p class="p8"></p>
<p class="p8">
<span>OSNOVNI SUD U BIJELOM POLJU</span>
</p>
<p class="p8">
<span>Dana, 19.06.2012.godine</span>
</p>
<p class="p7">
<span> </span>
</p>
<p class="p7">
<span>ZAPISNIČAR,							         S U D I J A,</span>
</p>
<p class="p7">
<span>Ljiljana Joksimović s.r    		                                 Violeta Raičević s.r </span>
</p>
<p class="p9"></p>
<p class="p7"></p>
<p class="p7"></p>
<p class="p7"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7">
<span>DN-a Po primjerak  presude s</span>
</p>
<p class="p7">
<span>poukom o pravu na žalbu dostaviti:</span>
</p>
<p class="p7">
<span>-ODT-u B.Polje</span>
</p>
<p class="p7">
<span>-okrivljenom D.R.u</span>
</p>
<p class="p7">
<span>-adv. D.K.u </span>
</p>
<p class="p7">
<span>                                                                                      S U D I J A,</span>
</p>
<p class="p7"></p>
<p class="p9"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p10"></p>


</body>
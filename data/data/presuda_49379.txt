<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.34097221in;text-align:center;hyphenate:auto;font-family:Arial;font-size:12pt;}
.p2{margin-right:-0.34097221in;text-align:end;hyphenate:auto;font-family:Arial;font-size:12pt;}
.p3{margin-right:-0.34097221in;text-align:justify;hyphenate:auto;font-family:Arial;font-size:12pt;}
.p4{margin-right:-0.34097221in;text-align:start;hyphenate:auto;font-family:Arial;font-size:12pt;}
.p5{margin-right:-0.375in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-right:-0.35694444in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p1"></p>
<p class="p2">
<span>		K.br.2/13                                                                                                                				</span><span class="s1">     </span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span class="s1">          </span><span>OSNOVNI SUD U ULCINJU,</span><span class="s1"> </span><span>kao prvostepeni krivični,</span><span class="s1"> </span><span>po sudiji Đokaj Amiru, uz učešće namještenika suda Markoč Roze kao zapisničara, u krivičnom predmetu protiv okrivljenog P.A.a iz Ulcinja, zbog krivičnog djela krađa iz čl. 239 st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinj Kt. br.11/13 od dana 30.01.2013 godine, nakon održanog glavnog i javnog pretresa dana 12.03.2013.godine, u prisustvu zastupnika optužbe savjetnika na radu kod ODT-a u Ulcinju Resulbegović Faruka, a u odsustvu uredno pozvanog okrivljenog, istog dana donio je i javno objavio,</span>
</p>
<p class="p3"></p>
<p class="p3"></p>
<p class="p1">
<span>P R E S U D U</span>
</p>
<p class="p3"></p>
<p class="p3">
<span>          Okrivljeni P.A., JMBG xxxxxxxxxxxxx, sa nadimkom A., od oca F. i majke M. rođene Lj., rođen xx.xx.19xx godine u Đ., sa prebivalištem u U. ul. M. T., državljanin Crne Gore, neoženjen, nezaposlen, pismen, završio osnovnu školu, lošeg imovnog stanja,</span>
</p>
<p class="p4"></p>
<p class="p1">
<span>K r i v   j e</span>
</p>
<p class="p1"></p>
<p class="p3">
<span>	Što je :</span>
</p>
<p class="p3"></p>
<p class="p3">
<span>	Dana 25.01.2013 godine, u popdnevnim časovima, u Ulcinju, u bulevaru "Maršal Tita", iz nezaključenog vozila marke "Mercedes", vlašnistvo ostećenog O.I.a iz Ulcinja, oduzeo tuđu pokretnu stvar-novčanik sa novcem, bankovnom karticom i ličnim dokumentima, takođe vlasništvo ostećenog, u namjeri da njegovim prisvajanjem pribavi sebi protivpravnu imovinsku korist u iznosu većem od 150 eura, na način što je iskoristivši odsutnost vlasnika, ušao u nezaključeno vozilo, u istom između prednjih sjedišta našao novčanik ostećenog iz kojeg je oduzeo 1.500 albanskih leka, 150 američkih dolara i 80 eura, što ukupno čini 295 eura i bankovnu karticu oštećenog kojom je naknadno sa bankomata podigao 270 eura sa računa oštećenog,</span>
</p>
<p class="p3"></p>
<p class="p3">
<span>          - čime je izvršio krivično djelo krađa iz čl. 239 st.1 Krivičnog zakonika. </span>
</p>
<p class="p3"></p>
<p class="p3">
<span class="s1">       	</span><span>Pa mu sud primjenom citiranog zakonskog propisa te čl. 4, 13, 15, 36, 42, 52, 53 i 54 Krivičnog zakonika i čl. 226, 229 i 374 Zakonika o krivičnom postupku, i z r i č e</span>
</p>
<p class="p3"></p>
<p class="p4">
<span>                                                </span>
</p>
<p class="p1">
<span>USLOVNU   OSUDU</span>
</p>
<p class="p4"></p>
<p class="p3">
<span>	Kojom mu utvrđuje kaznu zatvora u trajanju od 2 (dva) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne učini neko novo krivično djelo.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	Obavezuje se okrivljeni da na ime troškova krivičnog postupka uplati  sudu novčani iznos od 55,00 eura, a na ime paušala iznos od 30,00 eura, sve u roku od 15 dana po pravosnažnosti presude. </span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p4"></p>
<p class="p5">
<span>	Optužnim predlogom Osnovnog državnog tužilaštva u Ulcinju Kt.br. 11/13 od  30.01.2013 godine okrivjenom P.A.u iz Ulcinja je stavljeno na teret izvršenje krivičnog djela krađa iz čl. 239 st.1 Krivičnog zakonika. Zastupnik optužbe je do završetka glavnog pretresa u cjelosti ostao pri podnijetom optužnom predlogu, i u završnoj riječi predložio je  sudu da okrivljenog oglasi krivim i osudi po zakonu.  </span>
</p>
<p class="p3"></p>
<p class="p6">
<span>Na osnovu čl.457 Zakonika o krivičnom postupku, glavni pretres je održan u odsustvu uredno pozvanog okrivljenog, jer je isti prethodno saslušan, a njegovo prisustvo nije bilo nužno.</span>
</p>
<p class="p3"></p>
<p class="p3">
<span>	Okrivljeni P.A. priznaje izvršenje krivičnog djela koje mu se stvalja na teret, i u svojoj odbrani navodi da je dana 25.01.2013 godine u popodnevnim časovima iz nezaključanog vozila marke "Mercedes" koje se nalazilo kod auto škole "Mediteran" uzeo novčanik koji se nalazio između prednjih sjedišta. Novčanik je imao više pregrada i patenata, te je na brzinu iz jedne pregrade uzeo 1500 albanskih leka, 150 dolara, 80 eura i bankovnu karticu sa pin kodom, a zatim je bacio novčanik u kojem su ostala jos neka dokumenta. Istog dana sa tom karticom je sa bankomata Prve banke podigao 200 eura, a nije provjerio da li na bankomatu vlasnik kartice ima još novca. Na bankomatu NLB banke nije uspio da podiže novac. Sjutradan sa istom karticom na bankomatu CKB banke podigao je još 70 eura, a takođe nije provjerio da li na bankomatu vlasnik ima još novca. Ističe da mu je žao zbog svega što je uradio, te da je predmetnu krađu izvršio da bi kupio hranu, a živi samo sa majkom koja je takođe nezaposlena.</span>
</p>
<p class="p3"></p>
<p class="p3">
<span>	Sud je u dokaznom postupku sašlusao svjedoka oštećenog O.I.a, pročitao potvrdu o privremeno oduzetim predmetima Uprave policije – Ispostave Ulcinj Ku.br. 9/13 od 29.01.2013 godine, pročitao potvrdu o vraćanju privremeno oduzetih predmeta Uprave policije – Ispostave Ulcinj Ku.br. 9/13 od 29.01.2013 godine, i pročitao nalaz i mišljenje vještaka finansijske struke Neljaj Vehbije od 30.01.2013 godine.</span>
</p>
<p class="p3"></p>
<p class="p3">
<span>	Svjedok – oštećeni O.I. je u svom iskazu naveo da je dana 29.01.2013 godine svoje vozilo marke "Mercedes" parkirao u bul. "M.Tita" kod auto škole "Mediteran", auto nije zaključao, a između prednjih siceva ostavio je novčanik u kojem je bilo 1.000 dolara, 350 eura i 10.000 leka što je oko 75.00 eura, bankovna kartica i još neka lična dokumenta. Kada sam se vratio i ušao u vozilo, primjetio sam da mi je neko otuđio novčanik. Sa tom bankovnom karticom istog i narednog dana sa njegvog računa podignuti su iznos od 200 i 70 eura, a na računima je bilo još malo novca. Njegov novčanik je ima više pregrada, od kojih  su neke bile vješto sakrivene, a novac je bio raspoređen u 4 pregrade. Kao oštećeni nije se pridružuje krivičnom gonjenju protiv okrivljenog, niti je postavio imovinsko pravni zahtjev, jer mu je policija vratila 80,00 eura, a okrivljeni lično poslije dva dana mu je vratio 150,00 eura i obećao da će mu vratiti ostatak novca koji mu je oduzeo kritičnom prilikom.  </span>
</p>
<p class="p3"></p>
<p class="p3">
<span>	Iz potvrde o privremeno oduzetim predmetima Uprave policije – Ispostave Ulcinj Ku.br. 9/13 od dana 29.01.2013 godine proizilazi da je ovlašćeni policijski službenik Uprave policije – Ispostave Ulcinj od okrivljenog P.A.a oduzeo 80 eura novca u apoenima: 1x50e serijskog broja S20066981011, 1x20e serijskog broja U80304797255, 1x10e serijskog broja N27237945306.</span>
</p>
<p class="p3"></p>
<p class="p3">
<span>	Iz potvrde o vraćanju privremeno oduzetih predmeta Uprave policije – Ispostave Ulcinj Ku.br. 9/13 od dana 29.01.2013 godine proizilazi da je ovlašćeni policijski službenik Uprave policije – Ispostave Ulcinj Vasović dana 29.01.2013 godine oštećenom O.I.u vratio novac u iznosu od 80 eura u apoenima: 1x50e serijskog broja S20066981011, 1x20e serijskog broja U80304797255, 1x10e serijskog broja N27237945306.</span>
</p>
<p class="p3"></p>
<p class="p3">
<span>	Iz nalaza i mišljenje vještaka finansijske struke Neljaj Vehbije od 30.01.2013. godine proizilazi da prema trenutno vežećem kursu vrijednosti: 1500 albanskih leka iznosi 107 eura, 150 američkih dolara iznosi 108 eura, te da je iz novčanika oštećenog O.I.a, imajući u vidu da je otuđeno i 80 eura, kritičnom prilikom otuđeno ukupno 295 eura. </span>
</p>
<p class="p3"></p>
<p class="p3">
<span>	Sud je nalaz i mišljenje vještaka finansijske struke Neljaj Vehbije cijenio kao jasan, stručan i detaljan, zasnovan na pravilima nauke i struke, pa je iz tih razloga isti u cjelosti prihvatio.</span>
</p>
<p class="p3"></p>
<p class="p3">
<span>	Ocjenom navoda optužbe i odbrane okrivljenog, te svih izvedenih dokaza kako pojedinačno tako i u njihovoj međusobnoj vezi, sud je našao da je okrivljeni P.A. izvršio krivično djelo krađa iz cl. 239 st. 1 Krivičnog zakonika, na način, mjesto i vrijeme kako je to predstavljeno u izreci presude.</span>
</p>
<p class="p3"></p>
<p class="p3">
<span>	Naime, činjenično stanje iz izreke presude sud je utvrdio na osnovu odbrane okrivljenog P.A.a, koji je priznao izvršenje krivičnog djela koje mu se stavlja na teret, navodeći da je kritičnog dana u popodnevnim časovima iz nezaključanog vozila marke "Mercedes" koje se nalazilo kod auto škole "Mediteran" uzeo novčanik koji se nalazio između prednjih sjedišta, da taj novčanik je imao više pregrada i patenata, te je na brzinu iz jedne pregrade uzeo 1500 albanskih leka, 150 dolara, 80 eura i bankovnu karticu sa pin kodom, a zatim je bacio novčanik u kojem su ostala jos neka dokumenta. Istog dana sa tom karticom je sa bankomata Prve banke podigao 200 eura, sjutradan sa istom karticom na bankomatu CKB banke podigao je još 70 eura, a nije provjerio da li na bankomatu vlasnik ima još novca. Ovakvu odbranu okrivljenog sud je u potpunosti prihvatio jer je njegovo priznanje jasno i potpuno i ničim nije dovedeno u sumnju, već  naprotiv potvrđeno je kako iskazom oštećenog O.I.a, koji je naveo da je kritičnog dana svoje vozilo marke "Mercedes" parkirao u bul. "M.Tita" kod auto škole "Mediteran", auto nije zaključao, a između prednjih siceva ostavio je novčanik u kojem je bilo 1.000 dolara, 350 eura i 10.000 leka što je oko 75.00 eura, bankovna kartica i još neka lična dokumenta, te kada se vratio i ušao u vozilo, primjetio je da mu je neko otuđio novčanik, a sa tom bankovnom karticom istog i narednog dana sa njegvog računa podignuti su iznos od 200 i 70 eura, a na računima je bilo još malo novca, koji iskaz je sud cijenio kao jasan, uvjerljiv i objektivan, i kao takvom poklonio mu punu vjeru, tako i materjalnim dokazima i to potvrdom o privremeno oduzetim predmetima Uprave policije – Ispostave Ulcinj KU br. 9/13 od dana 29.01.2013 godine i potvrdom o vraćanju privremeno oduzetih predmeta Uprave policije – Ispostave Ulcinj KU br. 9/13 od dana 29.01.2013 godine, koje je sud cjenio kao vjerodostojne, jer su izdate od strane službenika policije u skladu sa njihovim zakonskim ovlašćenjima. Vrijednost protivpravno oduzetih stvari na štetu oštećenog O.I.a, sud je na nesumnjiv način utvrdio iz nalaza i mišljenja sudskog vještaka finansijske struke Neljaj Vehbije. </span>
</p>
<p class="p3"></p>
<p class="p3">
<span>	Kod ovakvog činjeničnog stanja sud nalazi da su se u radnjama okrivljenog stekli svi bitni elementi bića krivičnog djela krađa iz čl. 239 st. 1 Krivičnog zakonika, jer je okrivljeni postupajući na naprijed opisani način oduzeo pokretne stvari u vlasništvo oštećenog u vrijednost od 565,00 eura, u namjeri da njihovim prisvajanjem sebi pribavi protivpravnu imovinsku korist u iznosu preko 150,00 eura. Cijeneći subjektivni odnos okrivljenog prema izvršenom krivičnom djelu, sud je našao da je isti bio svjestan svoga djela, odnosno svjestan činjenice da oduzimanjem tuđih pokretnih stvari čini krivično djelo, i htio je njegovo izvršenje, a sve u namjeri da sebi pribavi protivpravnu imovinsku korist, pri čemu se njegov psihički odnos prema izvršenom krivičnom djelu manifestuje kao direktni umišljaj.</span>
</p>
<p class="p3"></p>
<p class="p3">
<span>	Prilikom izbora i visine krivične sankcije sud je cjenio sve okonosti iz čl. 42 Krivičnog zakonika (olakšavajuće i otežavajuće okolnosti) pa je na strani okrivljenog od olakšavajućih okolnosti cijenio priznanje djela, a što je doprinijelo brzom i efikasnom rasvetljavanju predmetnog krivičnog djela, njegovu mladost, jer je u vrijeme izvršenja djela imao navršenih 21 godinu i 7 mjeseci života, da je nezaposlen i lošeg imovnog stanja, kao i činjenicu da oštećeni se nije pridružio krivičnom gonjenju, niti je postavio imovinsko pravni zahtjev, dok otežavajućih okolnosti nije bilo. Imajući u vidu utvrđene olakšavajuće okolnosti, a u odsustvu otežavajućih okolnosti, te ličnosti okrivljenog i težinu izvršenog krivičnog djela, sud je mišljenja da radi krivično pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu, kojom mu je utvrdio kaznu zatvora u trajanju od 2 (dva) mjeseca i istovremeno odredio da se ista neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo. Sud je mišljenja i uvjerenja da će se i navedenom uslovnom osudom kao mjerom upozorenja u dovoljnoj mjeri uticati na okrivljenog ubuduće ne vrši ovakva ili slična djela čime će se po mišljenju suda u potpunosti ostvariti svrha izricanja uslovne osude iz čl. 52 Krivičnog zakonika, a u okviru opšte svrhe propisivanja i izricanja krivičnih sankcija iz čl.4 st. 2 Krivičnog zakonika.</span>
</p>
<p class="p3"></p>
<p class="p3">
<span>	Kako je okrivljeni oglašen krivim sud je istog shodno čl. 226 i 229 Zakonika o krivičnom postupku obavezao na plaćanje troškova krivičnog postupka u iznosu od 55.00 eura, a koji se odnose na nagradu vještaka finansijske struke za izvršeno vještačenje, kao i paušal u iznosu od 30,00 eura, koji je određen sobzirom na složenost i trajanje postupka kao i imovnom stanju okrivljenog.</span>
</p>
<p class="p3"></p>
<p class="p3">
<span>	Sa iznjetih razloga, a na osnovu čl.374 ZKP, odlučeno je kao u izreci ove presude.</span>
</p>
<p class="p4">
<span>        </span>
</p>
<p class="p4">
<span>                                            OSNOVNI SUD U ULCINJU</span>
</p>
<p class="p4">
<span>                                              Dana 12.03.2013.godine</span>
</p>
<p class="p3"></p>
<p class="p3">
<span>ZAPISNIČAR                                                                                                 S U D I J A </span>
</p>
<p class="p3">
<span>Markoč Roza 								           Đokaj Amir  </span><span class="s1">	</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba  Višem sudu u Podgorici,  u        roku od 8 dana od dana prijema prepisa iste, a preko ovog suda.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span> DN-a:</span>
</p>
<p class="p3">
<span>- ODT Ulcinj</span>
</p>
<p class="p3">
<span>- okrivljenom</span>
</p>
<p class="p3">
<span>- u spise</span>
</p>
<p class="p7"></p>


</body>
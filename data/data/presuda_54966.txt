<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;font-weight:bold;}
.s2{font-weight:bold;}
.s3{color:black;}
.s4{font-size:12pt;}
.p1{text-indent:0.5in;margin-left:-0.25in;margin-right:-0.16041666in;text-align:end;hyphenate:auto;font-family:Times New Roman;font-size:12pt;}
.p2{text-indent:0.5in;margin-left:-0.25in;margin-right:-0.16041666in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:-0.25in;margin-right:-0.16041666in;text-align:justify;hyphenate:auto;font-family:Arial;font-size:12pt;}
.p4{margin-right:-0.16041666in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.16041666in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-right:-0.16041666in;text-align:start;hyphenate:auto;font-family:Arial;font-size:12pt;}
.p7{text-indent:0.16666667in;margin-right:-0.16041666in;text-align:justify;hyphenate:auto;font-family:Arial;font-size:12pt;}
.p8{text-indent:0.16666667in;margin-right:-0.16041666in;text-align:center;hyphenate:auto;font-family:Arial;font-size:12pt;}
.p9{text-indent:0.16666667in;margin-right:-0.16041666in;text-align:justify;hyphenate:auto;font-family:Arial;font-size:13pt;}
.p10{margin-right:-0.16041666in;text-align:center;hyphenate:auto;font-family:Arial;font-size:12pt;}
.p11{margin-right:-0.16041666in;text-align:start;hyphenate:auto;font-family:Arial;font-size:12pt;}
.p12{text-indent:0.25in;margin-left:-0.25in;margin-right:-0.16041666in;text-align:justify;hyphenate:auto;font-family:Arial;font-size:12pt;}
.p13{margin-right:-0.16041666in;text-align:justify;hyphenate:auto;font-family:Times New Roman;font-size:14pt;}
.p14{text-indent:0.5in;margin-left:-0.25in;margin-right:-0.16041666in;text-align:start;hyphenate:auto;font-family:Times New Roman;font-size:12pt;}
.p15{margin-right:-0.16041666in;text-align:start;hyphenate:auto;font-family:Times New Roman;font-size:12pt;}
.p16{text-align:start;hyphenate:auto;font-family:Times New Roman;font-size:12pt;}
</style>
<meta content="a" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br.  1286/12                                                                                                                                                                                       </span>
</p>
<p class="p1">
<a href="http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"></a><span class="s1">       	 </span>
</p>
<p class="p2"></p>
<p class="p2">
<span class="s2">U  IME CRNE GORE</span>
</p>
<p class="p3"></p>
<p class="p4">
<span class="s2">          OSNOVNI SUD U PODGORICI</span><span>, kao prvostepeni, krivični, po sudiji Jovović Željki, uz učešće Rajković Danijele, kao zapisničara, u krivičnom predmetu protiv okrivljenog </span><span class="s2">J. N.</span><span>, zbog krivičnog djela građenje objekta bez građevinske dozvole iz čl. 326a Krivičnog zakonika, rješavajući po optužnom predlogu ODT-a Podgorica Kt. br. 1349/12 od  </span><span class="s3">23. 11. 2012.</span><span> godine, nakon glavnog i javnog pretresa, održanog dana 07. 02. 2013. godine, u prisustvu zastupnika optužbe Jelene Protić i okrivljenog J. N., donio je i istog dana javno objavio</span>
</p>
<p class="p5"></p>
<p class="p6">
<span class="s2">                                                   P R E S U D U</span>
</p>
<p class="p5"></p>
<p class="p7">
<span>     </span><span class="s2">Okrivljeni</span>
</p>
<p class="p7">
<span class="s2">     J. N.</span><span>, JMB xxxxxxxxxxxxxx, od oca G. i majke R., rođene B., rođen 24. 02. 19xx. godine u Pljevljima, sa prebivalištem u Podgorici Park šume - Zagorič, državljanin Crne Gore, nezaposlen, oženjen, otac dvoje djece, završio srednju školu, lošeg imovnog stanja, neosuđivan.</span>
</p>
<p class="p7"></p>
<p class="p8">
<span class="s2">Kriv je</span>
</p>
<p class="p7"></p>
<p class="p7">
<span class="s2">		Što je:</span>
</p>
<p class="p7">
<span class="s3">	U avgustu 2012. godine, u Podgorici, u Park šumi - Zagorič broj 55, suprotno čl. 69 Zakona o uređenju prostora i izgradnji objekata, bez prethodno dobijene građevinske dozvole, započeo izgradnju objekta, dimenzija u osnovi cca 9,00 x 11,00 m, na način što je na ranije urađenom soklu ozidao zidove prizemlja, izbetonirao AB vertikalne serklaže i 3 AB stuba, pri čemu je bio svjestan svog djela čije je izvršenje htio, </span>
</p>
<p class="p4">
<span class="s3">          </span><span>- čime je izvršio krivično djelo građenje objekta bez građevinske dozvole iz čl. 326a Krivičnog zakonika.</span>
</p>
<p class="p7"></p>
<p class="p9">
<span>	  </span><span class="s4">Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p10">
<span class="s2">  USLOVNU OSUDU</span>
</p>
<p class="p4">
<span class="s2">         </span>
</p>
<p class="p4">
<span class="s2">          </span><span>Kojom mu predhodno utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p class="p7">
<span> 	 Obavezuje se okrivljeni da plati na ime troškova krivičnog postupka iznos od 30,00€, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p10">
<span class="s2">O b r a z l o ž e nj e</span>
</p>
<p class="p10"></p>
<p class="p4">
<span class="s2">         </span><span>Optužnim predlogom Osnovnog državnog tužioca u Podgorici Kt. br. 1349/12 od 23. 11. 2012. godine stavljeno je na teret okrivljenom J. N. izvršenje krivičnog djela građenje objekta bez građevinske dozvole iz čl. 326a Krivičnog zakonika, pa je zastupnik optužnog predloga Jelena Protić u završnoj riječi ostala pri optužnom predlogu u cjelosti, i predložila sudu da okrivljenog oglasi krivim i kazni po zakonu u granicama propisanim za ovo krivično djelo.</span>
</p>
<p class="p4">
<span>          Okrivljeni J. N. je u svojoj odbrani priznao da je izvršio krivično djelo stavljeno mu na teret i priznao krivicu, navodeći da je u Park šumi Zagorič u Podgorici na državnom zemljištu, još 1993. godine izgradio  baraku u koju je tada uselio sa porodicom. Na ovo je bio primoran zbog teških materijalnih prilika u kojima se nalazio, pa drugačije nije mogao da riješi stambeno pitanje. Uslijed protoka vremena, ova baraka je prilično propala, prokišnjavala je i zbog velike vlage koja se stvarala unutra, uslovi za život njegove porodice su bili neizdrživi. Zbog toga je odlučio da pored barake, započne izgradnju kuće od tvrdog materijala. Izgradnju kuće dimenzija 11 x 9 m, započeo je u avgustu mjesecu, a sam je obezbjedio građevinski materijal i angažovao radnike. U toku radova došla su dva građevinska inspektora koji su obavili inspekcijski nadzor, sačinili zapisnik i upozorili ga da obustavi radove, a tom prilikom bilo je ozidano prizemlje i stavljena ploča. Međutim, nakon nekoliko dana dobio je rješenje kojim mu je naloženo da ukloni objekat koji je izgradio, ali on to nije učinio, jer je objekat bio namjenjen njegovoj porodici. Znao je da mu je za izgradnju objekta potrebna građevinska dozvola, kao i da se ona ne može dobiti za izgradnju objekta na građevinskom zemljištu, ali u njegovom naselju ne postoji ni jedna kuća koja je napravljena sa građevinskom dozvolom, pa je mislio da će i on moći na ovaj način da riješi stambeno pitanje. Zbog uslova u kojima je živio, njegovi prijatelji su mu materijalno pomogli kako bi izgradio kuću, odnosno bilo kakav krov nad glavom za porodicu, i obezbjedi dostojne uslove za život. Istakao je da će sigurno da legalizuje objekat, čim bude u mogućnosti. U završnoj riječi je naveo, da mu je žao što je izvršio ovo krivično djelo, i da je njegova namjera bila da svojoj porodici obezbjedi stambeni prostor.     </span>
</p>
<p class="p4">
<span>        Imajući u vidu potpuno i jasno priznanje okrivljenog, koje u toku postupka nije dovedeno u sumnju, i cijeneći isto kao dokaz, to sud primjenom čl. 458 st. 2 Zakonika o krivičnom postupku, nije izvodio druge dokaze predložene optužnim predlogom, osim izvod iz kaznene evidencije, od koga zavisi vrsta i mjera krivične sankcije, te je u postupku na nesumnjiv način utvrđeno, da je okrivljeni </span><span class="s3">u avgustu 2012. godine, u Podgorici, u Park šumi - Zagorič broj 55, suprotno čl. 69 Zakona o uređenju prostora i izgradnji objekata, bez prethodno dobijene građevinske dozvole, započeo izgradnju objekta, dimenzija u osnovi cca 9,00 x 11,00 m, na način što je na ranije urađenom soklu ozidao zidove prizemlja, izbetonirao AB vertikalne serklaže i 3 AB stuba, </span><span>čime je ostvario sva bitna obilježja krivičnog djela građenje objekta bez građevinske dozvole iz čl. 326a  Krivičnog zakonika.</span>
</p>
<p class="p4">
<span>         Naime, čl. 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije, a koju dozvolu okrivljeni očigledno nije imao. </span>
</p>
<p class="p4">
<span>         </span><span class="s3">Okrivljeni je, postupajući na prethodno opisani način, bio svjestan svoga djela i htio njegovo izvršenje, odnosno bio je svjestan da je za građenje objekta neophodno prethodno dobijanje građevinske dozvole, pa je preduzimajući građenje na ranije uređenom coklu, protivno zakonskim propisima bez građevinske dozvole, htio izvršenje djela, postupajući sa direktnim umišljajem, čime su se pored objektivnih stekli i subjektivni elementi bića krivičnog djela stavljenog mu na teret. </span>
</p>
<p class="p4">
<span>        Prilikom odmjeravanja krivične sankcije sud je na strani okrivljenog, u smislu čl. 42 st. 1 Krivičnog zakonika, kao olakšavajuće okolnosti cijenio njegovo korektno držanje pred sudom, prihvatanje odgovornosti i s tim u vezi jasno i potpuno priznanje izvršenja krivičnog djela, dosadašnje neporočno vladanje i s tim u vezi raniju neosuđivanost, a što je sud utvrdio čitanjem izvoda iz kaznene evidencije na ime </span><span class="s3">okrivljenog, njegovo l</span><span>oše imovno stanje, porodičnost, te da je otac dvoje djece</span><span class="s3">, dok sud otežavajuće okolnosti na strani okrivljenog nije našao, pa je cijeneći prednje olakšavajuće okolnosti, </span><span>primjenom čl. 53 i 54 Krivičnog zakonika,</span><span class="s3"> okrivljenom utvrdio kaznu zatvora u trajanju od 6 (šest) mjeseci i istovremeno odredio da se ta kazna neće izvršiti ukoliko okrivljeni u roku provjeravanja od 1 (jedne) godine po pravosnažnosti presude ne izvrši novo krivično djelo</span><span>, nalazeći da će se i sa prijetnjom izvršenja utvrđene kazne zatvora i vremenom provjeravanja okrivljenog u periodu od jedne godine, na okrivljenog u dovoljnoj mjeri uticati da u buduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.</span>
</p>
<p class="p4">
<span>        Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 € koji se odnosi na paušal kao dio troškova krivičnog postupka, a koji iznos je srazmjeran trajanju i složenosti krivičnog postupka i imovnim prilikama okrivljenog, a ovo shodno čl. 226 i 229 Zakonika o krivičnom postupku.</span>
</p>
<p class="p4">
<span>        Na osnovu svega izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p class="p11"></p>
<p class="p11">
<span class="s2">                         OSNOVNI SUD U PODGORICI, dana  07. 02. 2013. godine</span>
</p>
<p class="p4">
<span>    </span>
</p>
<p class="p4">
<span>   </span><span class="s2">ZAPISNIČAR,                                                                                   S U D I J A,  </span>
</p>
<p class="p4">
<span>Danijela Rajković      	                                 Željka Jovović </span>
</p>
<p class="p12">
<span>                </span>
</p>
<p class="p12">
<span>Dn-a: Po primjerak presude dostaviti:</span>
</p>
<p class="p4">
<span> - ODT Podgorica,</span>
</p>
<p class="p12">
<span> - okrivljenom i a/a.</span>
</p>
<p class="p4">
<span> Postupljeno dana ______________</span>
</p>
<p class="p12">
<span> Radnik suda __________________</span>
</p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p11"></p>
<p class="p13"></p>
<p class="p12">
<span>                 </span>
</p>
<p class="p14"></p>
<p class="p15"></p>
<p class="p16"></p>


</body>
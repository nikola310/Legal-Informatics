<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Calibri;font-size:11pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Calibri;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
.s2{font-weight:bold;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.67/12</span>
</p>
<p class="p2">
<!--Image link to '0.png' can be here-->
</p>
<p class="p3"></p>
<p class="p4"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U DANILOVGRADU, kao prvostepeni krivični, po sudiji pojedincu Vladimiru Novoviću, uz učešće Branke Nikolić, kao zapisničara, u krivičnom predmetu okrivljene D.D. iz Podgorice, koju brani M. R. advokat iz Podgorice, zbog krivičnog djela teška tjelesna povreda iz čl. 151 st. 1 KZ, odlučujući po optužnom predlogu Osnovnog državnog tužilaštva iz Podgorice Kt.br.864/12 od 04.7.2012.godine, koji je na glavnom pretresu zastupala Snežana Šišević, zamjenik ODT-a u Podgorici, nakon održanog glavnog i javnog pretresa dana 08.07.2013.godine, u prisustvu zastupnika optužbe, okrivljene i branioca okrivljene, donio je dana 11.07.2013.godine i istog dana javno objavio </span>
</p>
<p class="p5"></p>
<p class="p4"></p>
<p class="p4">
<span>PRESUDU</span>
</p>
<p class="p5"></p>
<p class="p5">
<span>Okrivljena D.D., zvana "G.", od oca P. i majke Lj., rođene P., rođena .....godine u Č.-S., sa mjestom prebivališta u P.-V. R. b.b.-Z. . i .-I. n., državljanka Republike S., pismena, završila srednju školu, po zanimanju šanker, zaposlena u kafiću "Boss" na Starom Aerodromu, neudata, bez djece, lošeg imovnog sT., osuđivana presudom Osnovnog suda u Podgorici K.br. 12/72 od 20.03.2012.godine, koja je postala pravosnažna dana 27.04.2012.godine, zbog krivičnog djela teška krađa iz čl. 240 st.1 tač.1 KZ u vezi čl. 23 st.2 KZ, na kaznu zatvora u trajanju od 3 mjeseca.</span>
</p>
<p class="p5"></p>
<p class="p4">
<span>Kriva je</span>
</p>
<p class="p5"></p>
<p class="p5">
<span>Što je: </span>
</p>
<p class="p5"></p>
<p class="p5">
<span>Dana 28.03.2012.godine, oko 22,00 časova, u mjestu Spuž, opština Danilovgrad, u Istražnom zatvoru, svjesna svog djela čije je izvršenje htjela i znajući da je njeno djelo zabranjeno, teško tjelesno povrijedila oštećenu P.B., na način što je, nakon kraće prepirke, oštećenu rukama stegnula za vrat, a potom udarila pesnicom u predjelu nosa, od kojeg udarca je ista pala, nanoseći joj tom prilikom tešku tjelesnu povredu u vidu preloma nosnih kostiju sa dislokacijom i povredu mladeža na lijevoj strani vrata.        </span>
</p>
<p class="p5"></p>
<p class="p5">
<span>- čime je počinila krivično djelo teška tjelesna povreda iz čl. 151 st.1 KZ.</span>
</p>
<p class="p5"></p>
<p class="p5">
<span>Pa sud okrivljenu D.D. primjenom citiranog zakonskog propisa, te čl.4, 5, 15, 32, 36, 42, 45 i 46 KZ i čl.226, 229 i 374 ZKP-a</span>
</p>
<p class="p3"></p>
<p class="p4">
<span>O S U Đ U J E</span>
</p>
<p class="p3"></p>
<p class="p5">
<span>Na kaznu zatvora u trajanju od 3 (tri) mjeseca.</span>
</p>
<p class="p5">
<span> </span>
</p>
<p class="p5">
<span>Dužna je okrivljena D.D. da na ime troškova krivičnog postupka uplati budžetu Crne Gore iznos od 280,50 eura i po osnovu sudskog paušala iznos od 30,00 eura, a sve u roku od 15 dana po pravosnažnosti presude.</span>
</p>
<p class="p5"></p>
<p class="p5">
<span>Na osnovu čl. 239 st.2 ZKP-a oštećena P.B. se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p5"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p5">
<span>Optužnim predlogom Osnovnog državnog tužilaštva iz Podgorice Kt.br.864/12 od 04.07.2012.godine, stavljeno je na teret okrivljenoj D.D. da je počinila krivično djelo teška tjelesna povreda iz čl.151 st.1 KZ. Zastupnik optužbe je u završnoj riječi precizirao činjenični opis krivičnog djela na način određen kao u izreci presude, dok je pravna kvalifikacija ostala ista. Predložio je da sud okrivljenu oglasi krivom i osudi po zakonu.</span>
</p>
<p class="p5"></p>
<p class="p5">
<span>Okrivljena D.D. u odbrani datoj u istražnom postupku i na glavnom pretresu u bitnom je navela da se u ZIKS-u u Spužu nalazila na izdržavanju kazne zatvora u trajanju od 3 mjeseca, koja joj je izrečena zbog krivičnog djela krađa, u periodu od januara do 13.aprila 2012.godine. Bila je smještena u sobu broj 2, koja se nalazi u prizemlju, a u istoj sobi bile su B.P. i B.N.. Tvrdi da je sa Bojanom Popadić i B.N. bila u dobrim odnosima od njenog dolaska u zatvor. Istakla je da je dana 28.03.2012.godine, oko 23 časa, legla u krevet da spava, da je televizor u sobi bio pojačan, da je zamolila B.N. da ga smanji kako bi mogla zaspati, te da je zatim P.B. izašla iz kupatila i počela da viče na B.N. zbog toga što je smanjila ton na televizoru govoreći joj “Nemoj da te zalijepim za taj zid”. Kazala je P.B. da nema potrebe da viče i objasnila joj je da je ona zamolila B.N. da smanji ton na televizoru. Zatim je P.B. njoj rekla da je boli kurac što joj televizor smeta i prišla je do njenog kreveta. Dalje je navela da je P.B. otvorenom šakom udarila B.N. po licu, a zatim i nju, na isti način kao i Brigitu, i to dva puta, a od kojih udaraca je udarila glavom o zid. Sjeća se da je P.B. i dalje vikala i da je govorila da će ih pobiti. Objasnila je da je pridržavala P.B. i molila je da se smiri, jer nije željela probleme, obzirom da joj je bilo još malo ostalo do izlaska iz zatvora. Poslije toga njih tri su otišle u svoje krevete. Nedugo zatim P.B. je počela da joj prijeti i da je poziva na tuču govoreći joj “ajde pičko, siđi sa kreveta da se tučeš samnom, dođi da me udariš”. Nije reagovala na riječi P.B. i ostala je da leži u svom krevetu. Potom je P.B. zavikala govoreći joj “jebem ti mrtvu majku po sto puta”. U tom trenutku u sobu su ušle službenice obezbjeđenja, kojima je kazala da je sve u redu i da su se ona i Bojana malo prepirale. U prisustvu službenica obezbjeđenja P.B. je vikala i psovala. Napomenula je da je nakon toga P.B., u prisustvu jedne od službenica, skočila u njenom pravcu i uhvatila je rukama za vrat, zbog čega je u namjeri da je odgurne od sebe, ne previše jako, jednim zamahom desne ruke odgurnula u predjelu nosa. Nije mogla da precizira da li je to učinila stisnutom pesnicom ili otvorenom šakom. Pojasnila je da je prednje uradila kako bi se odbranila, jer nije mogla da trpi maltretiranje P.B.. Dodala je da, osim navedenog, nije imala više bilo kakav kontakt u smislu udaraca prema P.B., te da se nije javljala zatvorskom ljekaru da je pregleda zbog toga što je P.B. dva puta ošamarila, kada je i glavom udarila u zid, jer je to prećutala obzirom da je trebalo brzo da izađe iz zatvora. Izrazila je žaljenje zbog predmetnog događaja. Na glavnom pretresu je još navela da se pojedinih detalja ne sjeća iz razloga što je usljed uvreda, koje joj je nanijela P.B., bila u nekom posebnom sT., da joj je boravak u pritvoru teško pao, da joj je majka preminula 2002.godine, da je za nju bila vezana i da je njenu smrt teško doživjela, da je P.B. bilo poznato da joj je majka preminula, te da nije imala namjeru da povrijedi P.B.. U završnoj riječi je kazala da prihvata završnu riječ svoga branioca i da prihvata da joj sud izrekne kaznu rad u javnom interesu za slučaj da bude oglašena krivom za krivično djelo stavljeno joj na teret.   </span>
</p>
<p class="p5"></p>
<p class="p5">
<span>Branilac okrivljene D.D. adv. M. R. u završnoj riječi je zastupao tezu da je okrivljena postupala u nužnoj odbrani zbog čega je predložio da je sud oslobodi od optužbe. Još je naveo da ukoliko sud ne prihvati da je okrivljena postupala u nužnoj odbrani, da je onda okrivljena prekoračila granice nužne odbrane ili počinila predmetno krivično djelo na mah, te da je treba osloboditi od kazne ili joj izreći uslovnu osudu ili kaznu rad u javnom interesu.</span>
</p>
<p class="p5"></p>
<p class="p5">
<span>Sud je na glavnom pretresu u dokaznom postupku pročitao iskaz svjedoka-oštećene P.B. iz istražnog postupka sa zapisnika o saslušanju svjedoka Ktr.br.541/12 od 04.06.2012.godine sačinjenog kod ODT Podgorica i sa glavnog pretresa od 24.12.2012.godine, pročitao iskaz svjedoka Č.S. iz istražnog postupka sa zapisnika o saslušanju svjedoka Kt.br. 846/12 od 29.06.2012.godine sačinjenog kod ODT Podgorica  i sa glavnog pretresa od 24.12.2012.godine, pročitao iskaz svjedoka M.R. sa glavnog pretresa od 24.12.2012.godine, pročitao iskaz svjedoka B.N. sa zapisnika o saslušanju svjedoka sačinjenog u Peštanskom Centralnom Okružnom sudu od 29.04.2013.godine, pročitao izvještaj ljekara ZIKS-a od 29.04.2012.godine, izdat na ime oštećene P.B., pročitao izvještaj ljekara specijaliste KC CG br.protokola 4765 od 28.03.2012.godine, izdat na ime oštećene P.B., pročitao nalaz i mišljenje vještaka sudske medicine prof. dr D.Č. Kt.br. 864/12 od 22.06.2012.godine i saslušao ovog vještaka, pročitao nalaz i mišljenje vještaka psihijatra dr Ž.G. K.br. 67/12 od 22.01.2013.godine, pročitao izvod iz kaznene evidencije Ministarstva unutrašnjih poslova Republike Srbije od 20.07.2012.godine, izdat na ime okrivljene D.D. i izvršio uvid u presudu Osnovnog suda u Podgorici K.br.12/72 od 20.03.2012.godine, a koja je postala pravosnažna 27.04.2012.godine.</span>
</p>
<p class="p5"></p>
<p class="p5">
<span>Svjedok-oštećena P.B. u iskazu datom u istražnom postupku i na glavnom pretresu u bitnom je navela da se dana 28.03.2012.godine, nalazila u sobi u ZIKS-u zajedno sa B.N. i Denić Draganom. Objasnila je da je ona koristila donji krevet, da je D.D. koristila krevet iznad nje, a da je krevet preko puta D.D. koristila kuma D.D. B.N.. Obzirom da su kritičnog dana D.D. i B.N. po sopstvenom izboru birale kanale na televizoru, odlučila je navedene večeri da se gleda neki kanal po njenom izboru. Uključila je željeni kanal i otišla je u kupatilo da se umije. Sjeća se da je bilo oko 22,00 časa. Kada se vratila iz kupatila na televizoru je bio uključen neki drugi kanal. Pitala je B.N. zbog čega je promijenjen kanal, a ona joj je odgovorila da je to od nje tražila D.D.. Obratila se D.D. vezano za promjenu kanala, nakon čega je između njih dvije došlo do prepirke, koju su čule komandirke Maja i T., koje su kada su došle htjele da prekinu prepirku. Tvrdi da je kazala komandirkama da ukoliko ne može da se riješi problem, da nju premjeste iz sobe. Pojasnila je da u toku prepirke nije psovala D.D. niti je udarala. Nakon dolaska komandirki, komandirka T. je stala ispred nje. Usmjerila je pažnju prema komandirki T. i dok je prema T. bila licem okrenuta, zadobila je jak udarac od D.D. u predjelu između lijeve strane nosa i jagodične kosti ispod lijevog oka. Od ovog udarca je pala, a preko nje je pala i komandirka T., i za trenutak je izgubila svijest. Nije mogla da precizira kojom je rukom udarila D.D., a zbog siline udarca pretpostavlja da je udarac zadat pesnicom. Na glavnom pretresu je još pojasnila da je T. nadimak Č.S., da je Maja nadimak M.R., da joj je prije kritičnog događaja D.D. ispričala da joj je majka preminula ranije, te da je iste večeri kada se desio događaj pregledana u KC CG u Podgorici, a da je nakon toga pregledana i kod ljekara u ZIKS-u, s tim što se nije mogla izjasniti o vremenu toga pregleda. Nije mogla da objasni na koji je način došlo do povrede mladeža na lijevoj strani vrata. Pridružila se krivičnom gonjenju protiv okrivljene i postavila je imovinsko-pravni zahtjev.</span>
</p>
<p class="p5"></p>
<p class="p5">
<span>Svjedok Č.S., službenik ZIKS-a, u iskazu datom u istražnom postupku i na glavnom pretresu u bitnom je navela da se dana 28.03.2012.godine nalazila na poslu, na radnom mjestu vođe smjene u unutrašnjem obezbjeđenju u Istražnom zatvoru, u dijelu za ženska lica, te da je sa njom bila i službenica M.R.. Negdje oko 22,30 časova, iz sobe br.2, koja se nalazi odmah preko puta njene kancelarije začula je psovku koju je pritvorenica P.B. uputila pritvorenici D.D.. Radilo se o psovci majke. Obzirom da je bilo povečerje i da se mora poštovati kućni red, ona i M.R. su se uputile u sobu br.2. Odmah po ulasku u sobu su upalile svijetlo. Primijetile su da u sobi vlada nemir i buka pa su pitale pritvorenice B.N., D.D. i P.B., zašto prave buku i galamu  i remete kućni red. Istakla je da je P.B. stajala na sredini sobe, da je sa kreveta na sprat se spustila D.D. i počela da se raspravlja sa P.B., koja je bila vidno uznemirena i uzbuđena. Tada su ona i koleginica saznale da su se D.D. i P.B. prepirale oko tona na televizoru. Dalje je navela da je P.B. počela prstom da prijeti u pravcu D.D. zbog čega je, obzirom da je P.B. fizički snažna djevojka, sa obje ruke uhvatila P.B. za ruke u namjeri da je spriječi da napadne D.D.. U jednom trenutku D.D., koja je bila vidno iznervirana, sa obje ruke uhvatila je za vrat P.B. i stegnula je, a zatim je stisnutom pesnicom desne ruke udarila P.B. u nos. Od ovog udarca P.B. je zajedno sa njom pala na pod jer je ona pridržala da ne povrijedi glavu. Nakon što se podigla sa poda zajedno sa M.R. je savladala D.D., poslije čega su odmah pozvale šefa smjene, rukovodioca službe i medicinsku ekipu radi ukazivanja pomoći P.B.. Pojasnila je da od momenta kada je ušla u sobu br.2, P.B. niti jednom nije udarila D.D., ni pesnicom ni otvorenim šakama. Opisala je P.B. kao emotivnu osobu, a D.D. kao osobu izuzetno nervoznog karaktera. Dodala je da je za nju bio potpuno neočekivan postupak D.D. koja je u njenom prisustvu, iznenada, dok je stajala iza nje, preko njenog desnog ramena uhvatila za vrat P.B., a onda P.B. zadala snažan udarac pesnicom u nos. Na glavnom pretresu je još navela da je po ulasku u sobu br. 2, njena procjena bila da treba da P.B. obezbjedi, jer je bila vidno ljuta mada je objasnila i da je D.D. bila vidno ljuta i uzrujana. Objasnila je da je između D.D. i P.B. vođena glasna prepirka uglavnom oko psovke tj. D.D. je govorila „nećeš ti meni majku psovat“, te da je nakon što su ona i M.R. došle u sobu br.2, u jednom momentu M.R. otišla iz sobe kako bi donijela službenu palicu, a sledeći put ona je M.R. vidjela kada se podigla sa poda.</span>
</p>
<p class="p5"></p>
<p class="p5">
<span>Svjedok M.R. u iskazu datom na glavnom pretresu u bitnom je navela da je kritičnom prilikom bila na poslu kao službenik ZIKS-a u Istražnom zatvoru Podgorica, zajedno sa koleginicom Č. S.. Njih dvije su oko 22,30 časova bile u  kancelariji, koja se nalazi oko 3 metra udaljena od sobe br.2 gdje su se nalazile pritvorenice D.D., P.B. i B.N.. U jednom momentu je čula galamu da dopire iz sobe br.2, pa su se ona i Č.S. uputile prema toj sobi. Kada su ušle u sobu P.B. je stajala pored vrata, a D.D. i B.N. su bile u svojim krevetima.Ona i Č.S. upitale su pritvorenice da li ima kakvih problema, a D.D. i B.N. su odgovorile da nema, dok je P.B. kazala da ima i da ne može više da podnese ogovaranje D.D. i B.N.. Nakon što su pozvale D.D. i B.N. da  ustanu iz kreveta iste su to učinile. Čula je da je P.B. uputila psovku D.D., a koja se psovka odnosila na psovanje majke, kao i da je zatim D.D. uzvratila psovkom P.B.. Obzirom da je uvidjela da situacija izmiče kontroli pošla je do kancelarije kako bi donijela službenu palicu. Kada se vratila u sobu br.2 vidjela je da Č.S. ustaje sa poda i da podiže P.B., a da je D.D. stajala udaljena oko 1 m od Č.S. i P.B.. Zatim su ona i Č.S. o događaju obavijestile šefa smjene i iz sobe br.2 izvele D.D. i P.B.. Obzirom da se P.B. žalila na jake bolove u predjelu nosa, ona i Č.S. su obavijestile medicinsku službu o tome, a zatim su P.B. sprovele do KC CG gdje joj je ukazana ljekarska pomoć. Pojasnila je da je vidjela da je P.B. iz otvora nosnih hodnika točila krv, da je u momentu kada je  otišla iz sobe da donese službenu palicu Č.S. stajala između D.D. i P.B. koje su nasrtale jedna prema drugoj, da određeno vrijeme nije bila u kancelariji jer je išla za službenu palicu, te da je vidjela kada se vratila u sobu br.2 da je D.D. bila veoma uzrujana, a čula je da je ista govorila nešto u smislu "šta će biti sad, šta će sada da bude". </span>
</p>
<p class="p5"></p>
<p class="p5">
<span>Svjedok B.N. u iskazu datom na zapisniku o saslušanju svjedoka sačinjenom u Peštanskom Centralnom Okružnom sudu 29.04.2013.godine, u bitnom je navela da okrivljenu poznaje, da je upoznala u pritvoru, da sa njom nije ni u zavadi ni u rođačkoj vezi, te da sebe u odnosu na okrivljenu smatra nepristrasnom i bez ikakvog interesa. Istakla je da su ona, okrivljena i oštećena bile u istoj ćeliji. Nakon gašenja svijetla počela je prepirka između oštećene i njih. Utišale su televizor jer su se spremale da spavaju, a upravo zbog toga je i nastala svađa. Tvrdi da je oštećena prvo digla ruku na nju ali da je nije mogla udariti jer je okrivljena zaštitila. Nastala je glasna svađa između njih tri u trenutku kada je oštećena udarila okrivljenu. Dalje je navela da su čuvari primijetili da nešto nije u redu zbog čega su otvorili vrata od ćelije. U prisustvu čuvara nastavljena je svađa između njih tri. Objasnila je da je oštećena psovala majku okrivljenoj, a da je nju htjela da povuče sa gornjeg kreveta hvatajući je za vrat. Napomenula je da su čuvari držali oštećenu, da je oštećena i dalje psovala okrivljenu, te da je zatim okrivljena udarila po nosu oštećenu. Nije sasvim tačno vidjela kako je okrivljena udarila oštećenu i samo je vidjela rezultat. Zatim je navela da nije vidjela sam udarac, tako da ne može da kaže da li je okrivljena udarila šakom oštećenu. Po njenom mišljenju oštećena je odglumila težinu udarca i tako je zajedno sa čuvarom koji je držao pala na zemlju. Dodala je da udarac nije vidjela, da je vidjela da oštećenoj krvari nos, da je kasnije saznala da joj je polomljen nos, a nije joj poznato da li je oštećenoj povrijeđen mladež. Kasnije je saznala da je oštećena sve ovo uradila da bi dospjela u ćeliju sa nekom drugom osobom.</span>
</p>
<p class="p5"></p>
<p class="p5">
<span>Iz nalaza i mišljenja vještaka sudske medicine prof. dr D.Č. Kt.br. 864/12 od 22.06.2012.godine, saslušanja ovog vještaka sa glavnog pretresa, izvještaja ljekara ZIKS-a od 29.04.2012.godine, izdatog na ime oštećene P.B. i izvještaja ljekara specijaliste KC CG br.protokola 4765 od 28.03.2012.godine, izdatog na ime oštećene P.B., utvrđuje se da je oštećena P.B., dana 28.03.2012.godine u 22,57 časova, pregledana od strane ljekara specijaliste Urgentnog bloka KC CG, da je dana 29.03.2012.godine pregledana od strane ljekara ZIKS-a, te da je u predmetnom događaju oštećena P.B. zadobila tešku tjelesnu povredu u vidu preloma nosnih kostiju sa dislokacijom i povredu mladeža na lijevoj strani vrata. Navedene povrede nastale su dvokratnim djelovanjem tupine mehaničkog oruđa, gdje spada i šaka stisnuta u pesnicu i druga tupa sredstva. Povreda mladeža na lijevoj strani vrata mogla je nastati tako što je oštećena hvatana za vrat, a isto tako povlačenjem ivica odjeće u tom predjelu tzv. "čupanja". Prelom nosnih kostiju sa dislokacijom kod oštećene P.B. nastao je udarcem tupinom mehaničkog oruđa u predio nosa i nije nastao mehanizmom pada na tvrdu podlogu, niti padom druge osobe na nju. Tupina mehaničkog oruđa koja je dovela do preloma nosnih kostiju sa dislokacijom djelovala je silom jakog inteziteta. Navedeni prelom mogao je nastati djelovanjem sile direktno od naprijed ili sa lijeve ili sa desne strane. </span>
</p>
<p class="p5"></p>
<p class="p5">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p class="p5"></p>
<p class="p5">
<span>Iz nalaza i mišljenja vještaka psihijatra dr Ž.G. K.br. 67/12 od 22.01.2013.godine utvrđuje se da je okrivljena D.D. osoba prosječnih intelektualnih sposobnosti, da ne pokazuje simptome trajnog duševnog oboljenja, niti težeg duševnog poremećaja, te da se može smatrati duševno zdravom osobom. Okrivljena se u vrijeme izvršenja krivičnog djela stavljenog joj na teret nalazila u sT. afekta razdraženosti i bijesa srednjeg inteziteta, a njene sposobnosti da shvati značaj svog djela i sposobnosti da upravlja svojim postupcima bile su smanjene, ali ne bitno. U konkretnom slučaju kod okrivljene u vrijeme deliktne situacije nijesu uočeni kvantitativni i kvalitativni poremećaji svijesti na nivou pomućenja ili sumračne svijesti, a kod okrivljene je prisutno globalno sjećanje na okolnosti krivičnog djela, bez amnezije (nesjećanja), osim nekih detalja. Za afekat jakog inteziteta nedostaju kvantitativni i kvalitativni poremećaji svijesti i subjektivni doživljaj kod okrivljene na nivou neposredne životne ugroženosti u vrijeme izvršenja krivičnog djela stavljenog joj na teret.</span>
</p>
<p class="p5"></p>
<p class="p5">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p class="p5"></p>
<p class="p5">
<span>U izvodu iz kaznene evidencije Ministarstva unutrašnjih poslova Republike Srbije od 20.07.2012.godine, izdatom na ime okrivljene D.D., navedeno je da ona nije registrovana u kaznenoj evidenciji Policijske uprave u Čačku. </span>
</p>
<p class="p5"></p>
<p class="p5">
<span>Iz presude Osnovnog suda u Podgorici K.br.12/72 od 20.03.2012.godine, a koja je postala pravosnažna 27.04.2012.godine, utvrđuje se da je ovom presudom okrivljena D.D. oglašena krivom zbog krivičnog djela teška krađa iz čl.240 st.1 tač.1 KZ u vezi čl.23 st.2 KZ i osuđena na kaznu zatvora u trajanju od 3 mjeseca.</span>
</p>
<p class="p5"></p>
<p class="p5">
<span>Na osnovu naprijed izložene činjenične građe koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljene D.D. stekla sva obilježja bića krivičnog djela teška tjelesna povreda iz čl.151 st.1 KZ. Naime, okrivljena je dana 28.03.2012.godine, oko 22,00 časova, u mjestu Spuž, opština Danilovgrad, u Istražnom zatvoru, svjesna svog djela čije je izvršenje htjela i znajući da je njeno djelo zabranjeno, teško tjelesno povrijedila oštećenu P.B., na način što je, nakon kraće prepirke, oštećenu rukama stegnula za vrat, a potom udarila pesnicom u predjelu nosa, od kojeg udarca je ista pala, nanoseći joj tom prilikom tešku tjelesnu povredu u vidu preloma nosnih kostiju sa dislokacijom i povredu mladeža na lijevoj strani vrata. </span>
</p>
<p class="p5"></p>
<p class="p5">
<span>Naime, iz iskaza svjedoka Č.S., službenice ZIKS-a, koja je kritične noći radila u unutrašnjem obezbjeđenju u Istražnom zatvoru, u dijelu za ženska lica, zajedno sa M.R., čiji iskaz je sud prihvatio kao jasan, logičan, istinit i uvjerljiv i kojem nije imao razloga da ne vjeruje, a koji je u pogledu mehanizma nanošenja povreda oštećenoj P.B. potvrđen nalazom i mišljenjem vještaka sudske medicine prof.dr D.Č. i medicinskom dokumentacijom oštećene, utvrđuje se da je dana 28.03.2012.godine, nakon povečerja, dok je bila u kancelariji, koja se nalazi odmah preko puta sobe br.2 u kojoj su bile pritvorenice okrivljena D.D., oštećena P.B. i B.N., čula da je oštećena opsovala majku okrivljenoj, nakon čega su se ona i M.R. uputile u predmetnu sobu. Dalje se iz iskaza svjedoka Č.S. utvrđuje da su ona i M.R. ušle u sobu br.2, kojom prilikom je oštećena P.B. stajala na sredini sobe, da se okrivljena D.D. spustila sa spratnog kreveta i počela da se raspravlja sa oštećenom P.B., koja je bila vidno uznemirena i uzbuđena, a oko psovke i tona na televizoru, da je oštećena počela da prijeti prstom okrivljenoj, da je ona stala između okrivljene i oštećene i sa obje ruke uhvatila za ruke oštećenu, koja je fizički snažna djevojka, nakon čega je okrivljena iznenada preko njenog ramena uhvatila za vrat oštećenu, a zatim oštećenu i udarila snažno pesnicom u nos, od kog udarca je oštećena zajedno sa njom pala na pod. Iz nalaza i mišljenja vještaka sudske medicine prof.dr D.Č. i medicinske dokumentacije izdate na ime oštećene utvrđuje se da je oštećena od ovakve djelatnosti okrivljene zadobila tešku tjelesnu povredu u vidu preloma nosnih kostiju sa dislokacijom i povredu mladeža na lijevoj strani vrata. Mehanizam nastanka predmetne teške tjelesne povrede, odnosno da je prelom nosnih kostiju sa dislokacijom nastao djelovanjem tupine mehaničkog oruđa, gdje spada i šaka stisnuta u pesnicu i druga tupa sredstva, i to jakim intezitetom, a da je povreda mladeža na lijevoj strani vrata mogla nastati tako što je oštećena hvatana za vrat, a kako je to utvrđeno nalazom i mišljenjem vještaka sudske medicine prof.dr D.Č., potvrđuje vjerodostojnost iskaza svjedoka Č.S.. I svjedok M.R., čiji iskaz je sud prihvatio kao objektivan, istinit i uvjerljiv i kojem sud nije imao razloga da ne vjeruje, potvrđuje da su ona i Č.S. kritične večeri bile u kancelariji, koja je oko 3 metra udaljena od sobe br.2, gdje su se nalazile pritvorenice okrivljena D.D., oštećena P.B. i B.N., da je čula galamu da dopire iz sobe br.2, da su se ona i Č.S. uputile prema toj sobi, da je nakon ulaska u sobu vidjela da je oštećena stajala, a da su okrivljena D.D. i B.N. bile u svojim krevetima, da su na njihovo pitanje o tome da li ima kakvih problema, okrivljena D.D. i B.N. odgovorile da nema, dok je oštećena kazala da ima, da je čula da je oštećena opsovala majku okrivljenoj, da je pošla do kancelarije kako bi donijela službenu palicu, da je u tom momentu Č.S. stajala između okrivljene i oštećene, te da je vidjela kada se vratila u sobu br.2 da Č.S. ustaje sa poda i da podiže oštećenu, a da je okrivljena stajala udaljena oko 1 m od Č.S. i oštećene. I oštećena je potvrdila da je okrivljena udarila u nos, da je od zadobijenog udarca pala na pod, da je preko nje pala i službenica Č.S., te da je događaj bio oko 22,00 časova. </span>
</p>
<p class="p5"></p>
<p class="p5">
<span>Sud nije prihvatio iskaz oštećene u dijelu u kojem je navela da ona nije opsovala okrivljenu obzirom da je u tom dijelu njen iskaz osporen kazivanjem svjedoka Č.S. i M.R., koje su saglasno navele da je oštećena opsovala majku okrivljenoj. </span>
</p>
<p class="p5">
<span> </span>
</p>
<p class="p5">
<span>Iskaz svjedoka B.N. sud nije prihvatio. Naime, ona je u iskazu istakla da je okrivljena udarila po nosu oštećenu, a zatim je navela da nije sasvim tačno vidjela kako je okrivljena udarila oštećenu, da je vidjela samo rezultat, da nije vidjela sam udarac, tako da ne može da kaže da li je okrivljena udarila šakom oštećenu, te da je oštećena odglumila težinu udarca i tako zajedno sa čuvarom koji je držao pala na zemlju. Ovakav iskaz bio je protivrječan samom sebi jer je svjedok B.N. prvo navodila da je vidjela da je okrivljena udarila po nosu oštećenu, a zatim da to nije vidjela odnosno da nije vidjela udarac, a potom je i izvodila tezu da je oštećena odglumila težinu udarca. U dijelu gdje je navela da je oštećena odglumila težinu udarca njen iskaz osporen je nalazom i mišljenjem vještaka sudske medicine prof.dr D.Č. jer je iz istog utvrđeno da je sila koja je dovela do preloma nosnih kostiju sa dislokacijom kod oštećene bila jakog inteziteta.  </span>
</p>
<p class="p5"></p>
<p class="p5">
<span>Okrivljena se branila da je oštećena u prisustvu jedne od službenica, skočila u njenom pravcu i uhvatila je rukama za vrat, zbog čega je u namjeri da je odgurne od sebe, ne previše jako, jednim zamahom desne ruke odgurnula u predjelu nosa, a da više nije imala bilo kakav kontakt u smislu njenih fizičkih aktivnosti prema oštećenoj. Ovakva odbrana okrivljene osporena je iskazom svjedoka Č.S. i nalazom i mišljenjem vještaka sudske medicine prof.dr D.Č.. Ovo zbog toga što je svjedok Č.S. navela da je po njenom ulasku u sobu br. 2 oštećena P.B. stajala na sredini sobe, da se okrivljena D.D. spustila sa spratnog kreveta i počela da se raspravlja sa oštećenom P.B., da je oštećena počela da prijeti prstom okrivljenoj, da je ona stala između okrivljene i oštećene i sa obje ruke uhvatila za ruke oštećenu, nakon čega je okrivljena iznenada preko njenog ramena uhvatila za vrat oštećenu, a zatim oštećenu i udarila snažno pesnicom u nos, od kog udarca je oštećena zajedno sa njom pala na pod. Dakle, iskazom svjedoka Č.S. obesnažena je tvrdnja okrivljene da je nju oštećena uhvatila rukama za vrat i da je okrivljena navodno reagovala odbijajući od sebe protivpravan napad. Osim toga odbrana okrivljene da je ne previše jako odgurnula oštećenu u predjelu nosa, a da više nije imala bilo kakvu fizičku aktivnost prema oštećenoj, opovrgnuta je nalazom i mišljenjem vještaka sudske medicine prof.dr D.Č. dovedenog u vezu sa iskazom svjedoka Č.S., a iz kojih dokaza proizilazi da je okrivljena prvo oštećenu uhvatila za vrat, kada joj je nanijela povredu mladeža na lijevoj strani vrata, a zatim da je oštećenu udarila pesnicom u nos i to silom jakog inteziteta, kada joj je nanijela prelom nosnih kostiju sa dislokacijom. Zbog svega naprijed navedenog  odbrana okrivljene da je postupala u nužnoj odbrani, pa samim tim i u prekoračenju iste, je neistinita i sračunato data u cilju izbjegavanja ili umanjenja krivice. </span>
</p>
<p class="p5"></p>
<p class="p5">
<span>Sud nalazi i da ne stoji teza branioca okrivljene da se u radnjama okrivljene stiču bitna obilježja bića krivičnog djela teška tjelesna povreda iz čl.151 st.5 u vezi st.1 KZ. Stoji činjenica da je okrivljena bila izložena teškom vrijeđanju od strane oštećene (psovanje majke), ali to vrijeđanje okrivljenu nije dovelo u stanje jake razdraženosti već u stanje razdraženosti srednjeg inteziteta, što je utvrđeno iz nalaza i mišljenja vještaka psihijatra dr Ž.G., čime izostaje bitan elemenat bića krivičnog djela teška tjelesna povreda iz čl.151 st.5 u vezi st.1 KZ, jer ovo krivično djelo čini onaj ko djelo iz čl.151 st.1 do 3 ovog člana učini na mah, doveden bez svoje krivice u jaku razdraženost napadom, zlostavljanjem ili teškim vrijeđanjem od strane povrijeđenog.   </span>
</p>
<p class="p5"></p>
<p class="p5">
<span>Zbog toga su se u radnjama okrivljene D.D. stekla sva bitna obilježja bića krivičnog djela teška tjelesna povreda iz čl.151 st.1 KZ.</span>
</p>
<p class="p5"></p>
<p class="p5">
<span>Kod naprijed navedenog činjeničnog utvrđenja, cijeneći psihički odnos okrivljene prema počinjenom krivičnom djelu, sud je našao da je ista postupala sa direktnim umišljajem tj. bila je svjesna svog djela i htjela je njegovo izvršenje. Naime, okrivljena je kao što je to utvrđeno prvo oštećenu rukama stegnula za vrat, a zatim je oštećenu pesnicom, jakim intezitetom djelovanja, udarila u nos nanoseći joj na taj način opisanu tešku tjelesnu povredu. Dakle, svijest okrivljene o tome da usljed ovakvog ponašanja oštećenoj nanosi tešku tjelesnu povredu bila je na nivou izvjesnosti dok joj je volja bila na nivou htjenja. </span>
</p>
<p class="p5"></p>
<p class="p5">
<span>Sud je prilikom odlučivanja o kazni, imao u vidu sve okolnosti na strani okrivljene, koje utiču da kazna bude manja ili veća u smislu člana 42 KZ, pa je od olakšavajućih okolnosti na strani okrivljene našao da je mlada, da je bila izazvana od strane oštećene psovanjem majke, te da je usljed takvog ponašanja oštećene dovedena u stanje razdraženosti srednjeg inteziteta, a da su joj sposobnosti da shvati značaj svog djela i da upravlja svojim postupcima bile smanjene, ali ne bitno,  a od otežavajućih okolnosti da je osuđivana presudom Osnovnog suda u Podgorici K.br.12/72 od 20.03.2012.godine, koja je postala pravosnažna dana 27.04.2012.godine, zbog krivičnog djela teška krađa iz čl. 240 st.1 tač.1 KZ u vezi čl. 23 st.2 KZ, na kaznu zatvora u trajanju od 3 mjeseca, pa je okrivljenu osudio na kaznu zatvora u trajanju od 3 (tri) mjeseca, utvrdjujući navedene olakšavajuće okolnosti kao naročito olakšavajuće okolnosti u smislu čl. 45 KZ, a cijeneći da iste daju osnova da se okrivljenoj izrekne kazna ispod zakonskog minimuma, a u okviru granica propisanih čl. 46 KZ, te da se i ublaženom kaznom može postići svrha kažnjavanja iz čl. 32 KZ, i na taj način dovoljno uticati na okrivljenu da ubuće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2. KZ.</span>
</p>
<p class="p5"></p>
<p class="p5">
<span>Na osnovu čl. 226 i 229 ZKP-a, okrivljena je obavezana da na ime troškova krivičnog postupka uplati budžetu Crne Gore iznos od 280,50 eura, a koji troškovi se odnose na nagrade odmjerene vještaku sudske medicine prof.dr Dragani Čukić u ukupnom iznosu od 99,00 eura i na nagradu odmjerenu vještaku psihijatru dr Ž.G.u u iznosu od 181,50 eura, kao i da plati na ime sudskog paušala iznos od 30,00 eura, koji paušal je odredjen shodno složenosti i trajanju postupka, uz ocjenu imovinskih prilika okrivljene, a sve prednje u roku od 15 dana po pravosnažnosti presude. </span>
</p>
<p class="p5"></p>
<p class="p5">
<span>Na osnovu čl. 239 st. 2 ZKP-a oštećena P.B. je radi ostvarivanja imovinsko-pravnog zahtjeva upućena na parnični postupak, obzirom da podaci iz krivičnog postupka nijesu pružali pouzdan osnov ni za potpuno, ni za djelimično presudjenje, a njihovo pribavljanje je vodilo nepotrebnom odugovlačenju postupka. </span>
</p>
<p class="p5"></p>
<p class="p5">
<span>Shodno izloženom, a primjenom čl.374 ZKP-a, odlučeno je kao u izreci. </span>
</p>
<p class="p5"></p>
<p class="p5">
<span>    ZAPISNIČAR,							  S U D I J A,</span>
</p>
<p class="p5">
<span>    Branka Nikolić	                                                                Vladimir Novović</span>
</p>
<p class="p5"></p>
<p class="p5"></p>
<p class="p5">
<span class="s1">DOSTAVITI</span><span>:    </span>
</p>
<p class="p5">
<span>- ODT-U Podgorica</span>
</p>
<p class="p5">
<span>- Okrivljenoj D.D.</span>
</p>
<p class="p5">
<span>- braniocu adv. M. R.</span>
</p>
<p class="p3">
<span>- Po pravosnažnosti punomoćniku oštećene adv.D. B.</span>
</p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span>PRAVNA POUKA: </span>
</p>
<p class="p5">
<span>Protiv ove presude može se izjaviti žalba Višem sudu u Podgorici, a preko ovog suda u roku od 8 dana od dana prijema pismenog otpravka iste</span><span class="s2">.</span>
</p>
<p class="p3"></p>
<p class="p3"></p>
<p class="p6"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>


</body>
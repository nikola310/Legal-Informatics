<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span> </span>
</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U ROŽAJAMA</span>
</p>
<p>
<span class="span1">K.br. 157/15 (spojen mu K.br.160/15) </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po optužnom predlogu Osnovnog državnog tužilaštva iz Rožaja Kt.br.208/15 od 02.12.2015.g.  zbog krivičnog djela izazivanje opšte opasnosti iz čl. 327. st. 1.  Krivičnog zakonika Crne Gore, i optužnom predlogu Kt. br. 220/15 od 07.12.2015.g. zbog krivičnog djela ugrožavanje sigurnosti iz čl. 168. st. 1. Krivičnog zakonika Crne Gore,  podnijeti   protiv okrivljenog Š. T. iz R., nakon održanog glavnog i javnog pretresa dana 02.02.2016.g. u prisustvu Državnog tužioca Aldina Kalača, oštećenog M. N. i okrivljenog, donio je i dana  05.02.2016. javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1">Okrivljeni </span><span class="span1"> Š. T.JMB... od oca M. i majke M., rođene Š.rođen 28. 04. 1993. godine u R., gdje i živi, razumije crnogorski jezik, a njegov jezik je bosanski, nezapošljen, neoženjen,  pismen, sa završenom SSS, siromašnog imovnog stanja, osuđivan presudom Osnovnog suda u Rožajama  K.br. 106/11 zbog krivičnog djela  iz čl. 239. st. 1. KZ,  koja je postala pravnos nažna 23.06.2011.g. na kaznu zatvora u trajanju od 45 dana, presudom Osnovnog suda u Rožajama  K.br. 131/12 zbog krivičnog djela   iz čl. 152. st. 2.  KZ CG koja je postala pravnosnažna 03.10.2012.g. na  novčanu kaznu  u iznosu od 1.200,00 eura, presudom Osnovnog suda u Rožajama  K.br. 175/12 zbog krivičnog djela   iz čl. 152. st. 2.  KZ koja je postala pravnosnažna 19.11.2012.g. na kaznu zatvora u trajanju od 60 dana,presudom Osnovnog suda u Rožajama  K.br. 167/13 zbog krivičnog djela   iz čl. 152. st. 2.  KZ CG koja je postala pravnosnažna 08.01.2014.g. na kaznu zatvora u trajanju od 60 dana,presudom Osnovnog suda u Rožajama  K.br. 10/15 zbog krivičnog djela   iz čl. 253. st. 2.  u vezi st. 1. u vezi čl.  23. st. 2 KZ CG koja je postala pravnosnažna 03.07.2015.g. na kaznu zatvora u trajanju od 60 dana.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">dana 11.11.2015.godine, oko 10,10 časova, na pješačkom prelazu koji se pruža od kafića „Scala“ do Osnovnog suda u R., u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, ugrozio sigurnost M.N., prijetnjom da će napasti na njegov život i tijelo, na način što je krećući se vozilom marke „Volkswagen“ tip „Golf IV“, reg. oznaka BP AZ... iz pravca dječijeg vrtića „B. B.“ u pravcu O. s.povećanom brzinom skrenuo sa desne na lijevu kolovoznu traku u pravcu oštećenog, koji je u tom momentu prelazio pješački prelaz, kojom prilikom je oštećeni odskočio unazad i tom prilikom izbjegao udar vozila, a nakon toga se vozilom udaljio </span>
</p>
<p>&nbsp;</p>
<p>
<span class="span1">dana 13.11.2015.g.  oko 14,30 h ispred zgrade O.s.u R.u uračunjivom stanju, svjestan svog djela čije je izvršenje htio, iako je znao da je njegovo djelo zabranjeno, ugrozio sigurnost M. N.iz naselja B., O.R., prijetnjom da će napasti na njegov život i tijelo, na način što mu je uputio prijeteće riječi "jebaću ti majku, ubiću te kada izađem iz zatvora, ada nema ti spasa". </span>
</p>
<p>&nbsp;</p>
<p>
<span class="span1">-čime je izvršio produženo krivično djelo ugrožavanje sigurnosti iz čl. 168. st. 1. u vezi čl. 49. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">pa ga sud na osnovu pomenutog zakonskog propisa i čl. 4.5. 13.14.15.32.39. st.2. tač. 3. i čl.42. Krivičnog Zakonika Crne Gore  i 374. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U DJ U J E</span>
</p>
<p>&nbsp;</p>
<p>
<span></span><span class="span1">NA NOVČANU KAZNU u iznosu od 700,00 (sedamstotina) eura, u koju kaznu mu se ima uračunati vrijeme provedeno u pritvoru od 11.11.2015.g. do 25.11.2015.g., tako što će se dan pritvora računati kao 25,00 eura novčane kazne. </span>
</p>
<p>
<span class="span1">Ako osudjeni ne plati novčanu kaznu u roku  od  tri  mjeseca po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p>&nbsp;</p>
<p>
<span class="span1">Da plati  na ime troškova krivičnog postupka iznos od 826,00 eura i na ime paušala  iznos od 30,00 eura, u korist budžeta Crne Gore,  u roku od 15 dana po pravosnažnosti ove presude.</span>
</p>
<p>&nbsp;</p>
<p>
<span class="span1">Imovinsko-pravni zahtjev nije podnijet. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo iz Rožaja, podnijelo je ovome sudu optužni predlog  Kt.br. 208/15 od 02.12.2015.g. zbog krivičnog djela izazivanje opšte opasnosti iz čl. 327. st. 1.  Krivičnog zakonika Crne Gore (KZ CG) i optužni predlog Kt. br. 220/15 od 07.12.2015.g. zbog krivičnog djela ugrožavanje sigurnosti iz čl. 168. st. 1. KZ CG, protiv okrivljenog Š.T.  iz R..</span>
</p>
<p>&nbsp;</p>
<p>
<span class="span1"> Na osnovu čl. 31.st. 7. Zakonika o krivičnom postupku (ZKP) sud je izvršio spajanje postupaka u  predmetima  K.br. 157/15 po optužnom predlogu Kt. br. </span><span class="span1">208/15  od 02.12.2015.g.  i  K.br.  160/15 po optužnom predlogu Kt. br. 220/15 od 07.12.2015.g., te odlučio  da se sprovede jedinstven postupak i donese jedna odluka.  </span>
</p>
<p>&nbsp;</p>
<p>
<span class="span1">Na glavnom pretresu  Državni tužilac Aldin Kalač je izmijenio činjenični opis i pravnu kvalifikaciju djela, kao u dispozitivu ove  presude, te je okrivljenom stavio na teret produženo krivično djelo ugrožavanje sigurnosti iz čl. 168. st. 1. u vezi čl. 49. KZ CG.  U završnoj riječi je predložio da sud okrivljenog oglasi krivim zbog navedenog krivičnog djela i osudi ga na novčanu kaznuj u iznosu od 800,00 eura. </span>
</p>
<p>
<span class="span1">Oštećeni  M.N. je u završnoj riječi istakao da se ne pridružuje krivičnom gonjenju ODT-a u odnosu na okrivljenog, niti postavlja imovinsko-pravni zahtjev. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani istakao,  da je dana 11.11.2015.g. u R.  upravljao  putničkim motornim vozilom marke "Golf IV" belopoljskih tablica iz pravca dječijeg vrtića "B. .B." prema kružnom toku, ispred kojeg se nalazi pješački prelaz. Sa njim u vozilu je bio njegov drug  A.K.Pošto su prije  pešačkog prelaza na desnoj strani kolovoza  bila parkirana vozila koja su zauzimala, dio desne kolovozne trake, vozilom je prešao  dijelom na lijevu kolovoznu traku. U tom momentu je primjetio oštećenog M. N.u službenoj uniformi, da je zakoračio na pješački prelaz i zaustavljao ga rukom, te kada je  zaustavio vozilo  oštećeni ga je pozvao da izađe i pokušao rukom  da otvori vrata od vozila, te pošto se  oštećeni ranije svađao sa njegovim bratom,a  sa njim bila dva brata, te pošto je drugu ruku držao na futroli u kojoj se nalazio pištolj, uplašio se da ga ne tuku, pa je pobjegao sa lica mjesta. Nije imao namjeru da napadne oštećenog, niti da ugrozi njegovu sigurnost.</span>
</p>
<p>&nbsp;</p>
<p>
<span class="span1">Da mu je dana 13.11.2015.g.  O. s. u R. odredio pritvor zbog predhodnog događaja, te kada su ga službenici policije  izveli iz zgrade suda, primjetio je ispred kafića Dajmond oštećenog M. N. koji se okrenuo prema njemu i provocirao ga, pa mu je kazao povišenim glasom "za ovo će mo vidjeti" pokazujući prstom na rješenje o pritvoru koje je držao u ruci. Istakao je da nije  uputio oštećenom prijetnje "jebaću ti majku, ubiću te kad izađem iz zatvora ada nema ti spasa". Sa oštećenim se izmirio i sada su u dobrim odnosima.  Predložio je da ga sud oslobodi od optužbe, jer nije izvršio krivično djelo koje mu je stavljeno na teret, a ako ga oglasi krivim da ga što blaže kazni. </span>
</p>
<p>&nbsp;</p>
<p>
<span class="span1">Po ovoj krivičnopravnoj stvari, sud je izveo dokaze, saslušao svjedoka - oštećenog M.N., svjedoke Isa N., E. B., N. K., R.M. i M.Kačara,po saglasnosti stranaka  pročitao iskaze svjedoka A. K.Dž.N.a, I.N.A.N.dati pred ODT -om i na ranijem pretresu, pročitao izvještaj ljekara jedinice za HMP u Rožajama od 11.11.2015.g. izvršio uvid u fotodokumentaciju Sl.  od 17.11.2015.g. i uvid  u izvod iz kaznene evidencije na ime okrivljenog.</span>
</p>
<p>
<span class="span1">   </span>
</p>
<p>
<span class="span1">Cijeneći odbranu okrivljenog i sve izvedene dokaze, kako pojedinačno, tako i u međusobnoj vezi, u smislu čl. 370.  st. 3. ZKP, sud je nesumnjivo utvrdio da je okrivljeni izvršio krivično djelo koje mu je izmijenjenom optužbom stavljeno na teret i da je zato  kriv i krivičnopravno odgovoran. </span>
</p>
<p>
<span class="span1"> </span>
</p>
<p>
<span class="span1">Naime, svjedok-oštećeni M.N.je  pred ODT-om na zapisniku Kt. br. 28/15 od 12.11.2015.g. izjavio da je dana 11.11.2015.g.  oko 10,10 h  stupio na pješački prelaz koji se nalazi između kafića "S." i O. s. u  R.. U tom momentu iz pravca dječijeg vrtića naišlo je putničko motorno vozilo Golf IV, reg oznaka BP  kojim je </span><span class="span1">upravljao okrivljeni Š. T.i velikom brzinom prešao sa desne na lijevu kolovoznu  traku  sa namjerom da ga udari,  pa je odskočio unazad i izbjegao udar, ali ga je vozilo okrznulo u predjelu desne butine i šake, nakon čega je okrivljeni nastavio kretanje u pravcu Ul. "30. S." i nekoliko puta se zaustavljao i pozivao ga rukom da dođe. Istakao je da u kritičnom momentu nije zaustavljao okrivljenog, niti je on zaustavio vozilo na pešačkom prelazu.</span>
</p>
<p>&nbsp;</p>
<p>
<span class="span1">Na glavnom pretresu oštećeni je  ponovio iskaz dat pred ODT-om i objasnio da se osjećao ugroženim od ovakvog ponašanja  okrivljenog jer se je plašio da ga ne udari vozilom i povrijedi ga. Sa okrivljenim se izmirio posredstvom mirovnih ljudi i sada su u dobrim odnosima.  Izmijenio je iskaz dat pred ODT-om, tako što je naveo da, koliko se sjeća,  okrivljeni nije zaustavio vozilo na pješakom prelazu, već nakon što je prošao pješački prelaz, stim što ostavlja mogućnost da je bilo i drugačije, tj. da je okrivljeni zaustavio vozilo na pješački prelaz, te da je naknadno shvatio da nije imao namjeru da ga udari vozilom. Nakon što je upoznat sa iskazom datim pred ODT-om istakao je da je istina ovo što je kazao na pretresu i da je mislio da je okrivljeni prešao na lijevu kolovoznu traku sa namjerom da ga udari, a sada je shvatio da nije prešao na ovu traku u namjeri da ga udari,  jer je on to kazao mirovnim ljudima kojima i on vjeruje.</span>
</p>
<p>&nbsp;</p>
<p>
<span class="span1">Istakao je pred ODT-om i na pretresu, da je dana 13.11.2015.g. sjedio ispred kafića "D.koji se nalazi preko puta  zgrade .O.s. u R. i  oko 14,30 h  je primjetio kako službenici policije izvode okrivljenog Š. iz zgrade suda. Kada ga je ugledao okrivljeni mu  je glasno uputio prijeteće riječi " jebaću ti majku, ubiću te kad izađem iz zatvora ada nema ti spasa", nakon  čega su ga policajci uveli u službeno vozilo. Od ovih prijetnji se uplašio i osjećao se ugroženim  jer ga je okrivljeni  i ranije napao vozilom zbog čega je kritičnog dana zadržan. </span>
</p>
<p>&nbsp;</p>
<p>
<span class="span1">Iskaz ovog svjedoka - oštećenog dat na pretresu u dijelu u kojem je izmijenio iskaz dat pred ODT-om i ostavio  mogućnost da je okrivljeni zaustavio vozilo na pješački prelaz, te da nije prešao na lijevu kolovoznu traku u namjeri da ga udari, sud je ocijenio kao neobjektivan, neuvjerljiv i usmjeren ka tome da pomogne okrivljenom, da izbjegne krivičnopravnu odgovornost za djelo izvršeno dana 11.11.2015.g. nakon što se izmirio sa istim, tim prije što je isti protivrečan njegovom kazivanju pred ODT-om  koji nalazi oslonca i u ostalim izvedenim dokazima, dok je njegov iskaz u ostalom dijelu ocijenio kao objektivan, uvjerljiv i potkrijepljen ostalim izvedenim dokazima u dijelu u kojem je sud iste prihvatio. </span>
</p>
<p>&nbsp;</p>
<p>
<span class="span1"> Svjedok E. B. je pred ODT-om na zapisniku Kt.br 208/15 od 18.11.2015.g. izjavio, da je dana 11.11.2015.g. oko 10,10 h stajao ispred ulaznih vrata kafića "D." okrenut prema gradskom trgu i čekao svog kolegu-oštećenog  M. N.koji je u tom momentu išao niz trg prema njemu. Kada je oštećeni zakoračio na pješački prelaz iz pravca dječijeg vrtića je naišlo putničko motorno vozilo Golf IV, bjelopoljskih reg.oznaka, kojim je upravljao okrivljeni Š. T.koje se kretalo povećanom brzinom  i prešlo sa desne djelimično  na lijevu  kolovoznu traku, u pravcu oštećenog , pa je on odskočio korak unazad, nakon čega je vozilo naglo skrenulo na desnu stranu kojom prilikom je čuo zvuk motora i guma i udaljilo se pored O.s.Ul. "30.s.", a zatim se zaustavilo  između kafića "S." i "G." i rukom koju je vozač izbacio kroz prozor davao znak tj. pozivao oštećenog da dođe. Nije vidio  da je oštećeni zaustavljao okrivljenog </span><span class="span1">na pešačkom prelazu, da je vadio pištolj, da pokušava da otvori vrata od vozila,  niti da je okrivljeni zaustavio vozilo na pješačkom prelazu.</span>
</p>
<p>&nbsp;</p>
<p>
<span class="span1">Na glavnom pretresu svjedok E.B. je djelimično izmijenio  iskaz dat pred ODT-om  i  naveo da je prvi put vidio vozilo kada je počelo da se kreće tj. kada je čuo škripu guma -  startovanje auta koje je vjerovatno  pošlo iz mjesta sa pješačkog prelaza i naglo skrenulo desno niz ulilu "30. s." i nastavilo kretanje povećanom brzinom. Nakon što je upoznat sa iskazom datim pred ODT-om kazao je da je istina ono što je kazao na pretresu  i objasnio da je  logično da je vozilo došlo iz pravca dječijeg vrtića jer nije moglo doći iz drugog pravca a njegovo zapažanje počinje od momenta kada je vozilo stavljeno u pogon i dodat veći gas  tj. kada je isto startovano i kada je čuo škripu guma.</span>
</p>
<p>&nbsp;</p>
<p>
<span class="span1">Iskaz ovog svjedoka dat na pretresu u dijelu u kojem je izmijenio iskaz dat pred ODT-om, sud je ocijenio kao neobjektivan, neuvjerljiv i usmjeren ka tome da pomogne okrivljenom, da izbjegne krivičnopravnu odgovornost za djelo izvršeno dana 11.11.2015.g. nakon što se oštećeni izmirio sa istim, tim prije što je isti protivrečan njegovom kazivanju i  iskazu oštećenog koji su dali pred ODT-om, kao i ostalim izvedenim dokazima u dijelu u kojem je sud iste prihvatio, dok je njegov iskaz u ostalom dijelu ocijenio kao objektivan, uvjerljiv i potkrijepljen ostalim izvedenim dokazima u dijelu u kojem je sud iste prihvatio. </span>
</p>
<p>&nbsp;</p>
<p>
<span class="span1">Svjedok A. K. je izjavio, da je dana 11.11.2015.g.  bio u vozilu marke Golf IV kojim je upravljao okrivljeni Š.T.. Kretali su se iz pravca dječijeg vrtića prema kružnom toku i kada su došli na pešački  prelaz zaustavio ih je  oštećeni M.N.i zatražio dokumenta okrivljenom  i kazao "izlazite". Pošto se oštećeni držao za pištolj i pošto su primjetili njegovu braću i oca koji su krenuli prema njima, a jedan od braće je izvadio i pištolj, okrivljeni se uplašio, stavio vozilo u pogon i pošao niz ulicu "30.  septembar". Iskaz ovog svjedoka, sud je prihvatio u dijelu u kojem ne spori da je kritičnog  dana bio u vozilu kojim je upravljao okrivljeni iz pravca dječijeg vrtića prema kružnom toku na kojem je bio oštećeni, jer je isti potkrijepljen dokazima izvedenim u postupku, dok njegov iskaz u ostalom dijelu sud nije prihvatio jer je neuvjerljiv, neobjektivan, opovrgnut iskazom oštećenog i ostalim izvedenim dokazima u dijelu u kojem je sud iste prihvatio,tako da je očigledno da ovaj svjedok nastoji da pomogne okrivljenom da izbjegne krivičnopravnu odgovornost. </span>
</p>
<p>&nbsp;</p>
<p>
<span class="span1">Iz iskaza svjedoka Dž.I. i  A. N., vidi se da dana  11.11.2015.g. nijesu bili na kritičnom mjestu, već ispred kafića "D.", tako da nijesu   vidjeli šta se dešava na pješačkom prelazu. U jednom momentu su se okrenuli, primjetili gužvu i  vidjeli vozilo marke "Golf" IV kojim je upravljao okrivljeni,  koje se udaljavalo sa lica mjesta  povećanom brzinom niz ulicu "30.s.". Iskaze ovih svjedoka, sud je ocijenio kao objektivne i uvjerljive jer su svedočili o činjenicama koje su zapazili. </span>
</p>
<p>&nbsp;</p>
<p>
<span class="span1">Svjedok  I. N. je izjavio,  da je dana 11.11.2015.g. stajao ispred kafića  "D.". U jednom momentu je začuo škripu guma i vidio kako oštećeni M. N. skače unazad na pješačkom prelazu nakon čega je vozilo "Golf IV", sive boje kojim je upravljao okrivljni Š. T.  pošlo Ul. "30. s.", a zatim se nekoliko puta zaustavljalo i okrivljeni  je pozivao rukom oštećenog da dođe. Kada je prišao do oštećenog on mu se zalio da ga je vozilo zakačilo u predjelu noge i  ruke i da je dobio stres. Istakao je da je dana 13.11.2015.g. oko 14,30 h sjedio na terasi kafića "D." sa oštećenim M.. U jednom </span><span class="span1">momentu je vidio da službenici policije izvode iz suda okrivljenog koji je pogledao u pravcu oštećenog i uputio mu prijetnje "jebaću ti majku, ubiću te kada izađem iz zatvora, ada nema ti spasa", nakon čega su ga službenici policije uveli u službeno vozilo. Oštećeni mu je kazao da se uplašio od ovih prijetnji pa je slučaj prijavio u policiju. Iskaz ovog svjedoka, sud je prihvatio kao jasan, objektivan, uvjerljiv i potkrijepljen iskazom oštećenog koji je dao pred ODT-om i ostalim izvedenim dokazima u dijelu u kojem je sud iste prihvatio. </span>
</p>
<p>&nbsp;</p>
<p>
<span class="span1">Svjedok N.K.je izjavio, da je dana 13.11.2015.g. od strane sudije za istragu Osnovnog suda u R.  određen pritvor  okrivljenom Š. T.,  te kada su ga on i njegov kolega R.M. izveli iz suda oko 14,30 h okrivljeni je primjetio na terasi kafića "D." oštećenog M. N. za stolom sa Isom N.  i uputio mu riječi "jebaću ti mater za ovo, platićeš mi kad izađem iz zatvora" i još neke druge riječi koje nije razumio, jer je pažnju usmjerio na to da uvede okrivljenog u službeno vozilo. Iskaz ovog svjedoka sud je ocijenio kao jasan, objektivan, uvjerljiv i potkrijepljen iskazima oštećenog i  svjedoka Isa N.kao  i ostalim izvedenim dokazima u dijelu u kojem je sud iste prihvatio.  </span>
</p>
<p>&nbsp;</p>
<p>
<span class="span1">Svjedok R.  M.je izjavio, da je dana 13.11.2015.g. sa svojim kolegom N.K. izveo okrivljenog iz zgrade O. s. u R. i kada su došli do službenog vozila okrivljeni je počeo da viče na oštećenog koji je  sjedio na terasi kafića "D." ali nije uspio da čuje koje mu je riječi sve uputio jer je pažnju usmerio na obavljanje službene dužnosti da bi okrivljenog uveli u službeno vozilo. Iskaz ovog svjedoka, sud je ocijenio kao objektivan jer je svedočio o činjenicama koje je zapazio, što ne dovodi u sumnju utvrđeno činjenično stanje, kod činjenice da isti u kritičnom momentu nije obraćao pažnju na to  koje riječi je upućivao okrivljeni oštećenom, već mu je pažnja bila usmjerena da okrivljenog uvede u službeno vozilo i spriječi da ne dođe do težih posledica. </span>
</p>
<p>&nbsp;</p>
<p>
<span class="span1"> </span><span class="span1">Svjedok M. K.je izjavio, da je dana 13.11.2015.g. bio u hodniku O. s.u R. i oko 14,30 h  kada su okrivljenog njegove kolege izveli iz zgrade suda čuo je kako okrivljeni psuje majku, a govori još neke riječi koje nije razumio jer je u hodniku bilo još ljudi tako da nije mogao čuti šta je sve okrivljeni kazao oštećenom. Kada je izašao ispred suda službena lica su okrivljenog uvela u vozilo. Iskaz ovog svjedoka, sud je ocijenio kao objektivan jer je svedočio o činjenicama koje je zapazio, jer je u kritičnom momentu bio u hodniku suda, gdje je bilo više lica tako da je logično da nije čuo sve riječi koje je okrivljeni uputio oštećenom.  </span>
</p>
<p>
<span class="span1"> </span>
</p>
<p>
<span class="span1">Iz  izvještaja  ljekara jedinice za HMP u Rožajama od 11.11.2015.g., vidi se da se oštećeni M.N. dana 11.1.2015.g. javio u jedinicu za HMP u Rožajama zbog toga što ga je okrznulo vozilo sa desne strane butne kosti i desne šake, te da je pregledom utvrđeno da  nema vidljivih oštećenja kože i zglobova, dok se iz  fotodokumentacije br. Sl.  od 17.11.2015.g., vidi da je fotografisano vozilo marke "Golf IV" kojim je upravljao okrivljeni, te da na istom nijesu vidna oštećenja. Ove dokaze sud je ocijenio kao jasne, određene i ničim ne dovedene u sumnju. </span>
</p>
<p>
<span class="span1"> </span>
</p>
<p>
<span class="span1"> </span><span class="span1">Iz  izvoda iz kaznene evidencije na ime okrivljenog, vidi se da je isti osuđivan </span><span class="span1">osuđivan presudom Osnovnog suda u Rožajama  K.br. 106/11 zbog krivičnog djela  iz čl. 239. st. 1. KZ,  koja je postala pravnos nažna 23.06.2011.g. na kaznu zatvora u trajanju od 45 dana, presudom Osnovnog suda u Rožajama  K.br. 131/12 zbog </span><span class="span1">krivičnog djela   iz čl. 152. st. 2.  KZ CG koja je postala pravnosnažna 03.10.2012.g. na  novčanu kaznu  u iznosu od 1.200,00 eura, presudom Osnovnog suda u Rožajama  K.br. 175/12 zbog krivičnog djela   iz čl. 152. st. 2.  KZ koja je postala pravnosnažna 19.11.2012.g. na kaznu zatvora u trajanju od 60 dana,presudom Osnovnog suda u Rožajama  K.br. 167/13 zbog krivičnog djela   iz čl. 152. st. 2.  KZ CG koja je postala pravnosnažna 08.01.2014.g. na kaznu zatvora u trajanju od 60 dana,presudom Osnovnog suda u Rožajama  K.br. 10/15 zbog krivičnog djela   iz čl. 253. st. 2.  u vezi st. 1. u vezi čl.  23. st. 2 KZ CG koja je postala pravnosnažna 03.07.2015.g. na kaznu zatvora u trajanju od 60 dana. Ovaj dokaz sud je ocijenio kao jasan, određen i ničim ne doveden u sumnju.</span>
</p>
<p>&nbsp;</p>
<p>
<span class="span1">Sud je cijenio iskaz okrivljenog, pa je isti prihvatio u dijelu u kojem ne spori odlučne činjenice. Naime, okrivljeni ne spori da je dana 18.11.2015.g. upravljao putničkim motornim vozilom marke "Golf IV" iz pravca dječijeg vrtića prema kružnom toku, te da je  prije pešačkog prelaza  skrenuo sa desne na lijevu kolovoznu traku i da je u tom momentu okrivljeni zakoračio na pješački prelaz. Ne spori da je dana 13.11.2015.g. kada je izašao iz zgrade O.s.u R. primjetio oštećenog ispred kafića "D.", te da mu se povišenim glasom obratio, pa je sud njegov iskaz, u ovom dijelu, ocijenio kao objektivan, jer nalazi oslonca u iskazu oštećenog i ostalim izvedenim dokazima  u dijelu u kojem je sud iste prihvatio. </span>
</p>
<p>&nbsp;</p>
<p>
<span class="span1">Međutim, iskaz okrivljenog u dijelu u kojem navodi da ga je dana 11.11.2015.g. oštećeni zaustavio na pješačkom prelazu i pozvao da izađe iz vozila, te da se uplašio jer su sa njim bila dva brata i pobjegao sa lica mjesta, te da nije imao namjeru da napadne oštećenog i ugrozi njegovu sigurnost,  kao i da dana 13.11.2015.g. nije uputio navedene prijetnje oštećenom, sud nije prihvatio jer je njegov iskaz u ovom dijelu neuvjerljiv neobjektivan i opovrgnut iskazima oštećenog i ostalim izvedenim dokazima u dijelu u kojem je sud iste prihvatio, tako da je očigledno da okrivljeni sa ovakvom odbranom smišljeno i sračunato  nastoji da izbjegne krivičnopravnu odgovornost. </span>
</p>
<p>&nbsp;</p>
<p>
<span class="span1">U konkretnom slučaju okrivljeni jeizvršio dva krivična djela ugrožavanje sigurnosti prema istom oštećenom u kratkoj vremenskoj povezanosti, na jedinstvenom mjestu, sa jedinstvenim umišljajem, pa se ista kvalifikuju kao jedno - produženo krivično djelo. </span>
</p>
<p>&nbsp;</p>
<p>
<span class="span1">Okrivljeni je postupao u uračunljivom stanju, jer je mogao da shvati značaj svog djela i upravlja svojim postupcima. Postupao je i  sa direktnim umišljajem, jer je bio svjestan svog djela tj.  svjestan da na opisani način ugrožava sigurnost oštećnog  i to je htio, a bio je svjestan i da je njegovo djelo zabranjeno.</span>
</p>
<p>&nbsp;</p>
<p>
<span class="span1">Dakle, u postupku je utvrđeno da je okrivljeni </span><span class="span1">dana 11.11.2015.godine, oko 10,10 časova, na pješačkom prelazu koji se pruža od kafića „Scala“ do Osnovnog suda u Rožajama, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, ugrozio sigurnost Mi. N.prijetnjom da će napasti na njegov život i tijelo, na način što je krećući se vozilom marke „Volkswagen“ tip „Golf IV“, reg. oznaka BP AZ 398 iz pravca dječijeg vrtića „Boško Buha“ u pravcu Osnovnog suda, povećanom brzinom skrenuo sa desne na lijevu kolovoznu traku u pravcu oštećenog, koji je u tom momentu prelazio pješački prelaz, kojom prilikom je oštećeni odskočio unazad i tom prilikom izbjegao udar vozila, a </span><span class="span1">nakon toga se vozilom udaljio i da je dana 13.11.2015.g.  oko 14,30 h ispred zgrade Osnovnog suda u Rožajama u uračunjivom stanju, svjestan svog djela čije je izvršenje htio, iako je znao da je njegovo djelo zabranjeno, ugrozio sigurnost M.N. iz naselja B., O. R., prijetnjom da će napasti na njegov život i tijelo, na način što mu je uputio prijeteće riječi "jebaću ti majku, ubiću te kada izađem iz zatvora, ada nema ti spasa". </span><span class="span1">Utvrdjeno je da su navedene prijetnje kod oštećenog  izazvale osjećaj straha, lične ugroženosti, nesigurnosti i nespokojstva, a bile su i po svom karakteru i okolnosti pod kojima su upućene objektivno ostvarive i podobne da kod istog izazovu takav osećaj.</span>
</p>
<p>&nbsp;</p>
<p>
<span class="span1"></span><span class="span1">Iz ovakvog iznijetog i utvrdjenog činjeničnog stanja nesumnjivo proizilazi da su u radnjama okrivljenog sadržani svi bitni elementi produženog krivičnog djela </span><span class="span1">ugrožavanje sigurnosti iz čl. 168. st. 1. u vezi čl. 49.</span><span class="span1"> KZ CG, za koje djelo je sud istog oglasio krivim i osudio ga na novčanu kaznu u iznosu od 700,00 eura, u koju kaznu mu se na osnovu čl. 51. KZ CG ima uračunati vrijeme provedeno u pritvoru od 11.11.2015.g. do 25.11.2015.g., tako što će se dan pritvora računati kao 25,00 eura novčane kazne.</span>
</p>
<p>&nbsp;</p>
<p>
<span class="span1">Prilikom odlučivanja o izboru vrste i visine kazne, sud je imao u vidu stepen krivice okrivljenog, jačinu ugrožavanja zastitnog dobra, okolnosti pod kojim je djelo izvršeno, držanje okrivljenog nakon izvršenog djela, cijeneći pritom kao olakšavajuće okolnosti,siromašno imovno stanje okrivljenog, te činjenicu da se oštećeni nije pridružio krivičnom gonjenu ODT-a, dok njegovu raniju  osudjivanost nije cijenio kao otežavajuću okolnost jer se ne radi o istovrsnim djelima, pa je sud imajući pritom u vidu svrhu kaznjavanja iz čl. 32. KZCG u okviru svrhe krivične sankcije iz čl. 4. istog zakona našao da je imalo mjesta izricanju ovakve vrste i visine kazne ubijedjen da će izrečena novčana kazna u naznačenom iznosu u dovoljnoj mjeri uticati na okrivljenog da ubuduće ne vrši bilo kakava krivična djela i vaspitno djelovati na druge da ne čine ista ili slična djela. </span>
</p>
<p>&nbsp;</p>
<p>
<span class="span1">Na osnovu čl. 229. u vezi čl. 226. st. 2. tač. 7. i st. 4. ZKP, sud je obavezao okrivljenog da plati na ime troškova krivičnog postupka iznos od 826,00 eura, u korist budžeza Crne Gore, koji troškovi se odnose na ime troškova za branioca angažovanog po službenoj dužnosti dok je okrivljeni bio u pritvoru. </span>
</p>
<p>&nbsp;</p>
<p>
<span class="span1">Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati na ime paušala iznos od 30,00 eura, u korist budžeza Crne Gore, a ovo imajući u vidu trajanje i složenost krivičnog postupka, kao i imovno stanje okrivljenog.</span>
</p>
<p>&nbsp;</p>
<p>
<span class="span1">Imovinsko - pravni zahtjev nije podnijet.</span>
</p>
<p>&nbsp;</p>
<p>
<span class="span1">Sa izloženog odlučeno je kao u dispozitivu ove presude.</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U ROŽAJAMA, dana   05.02.2016.g.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Aida Luboder  s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Milosav Zekić  s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba u roku od 8  dana od dana prijema iste i to Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
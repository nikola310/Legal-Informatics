<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.75in 0.375in 1.125in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;keep-with-next.within-page:always;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.s1{text-decoration:underline;}
.s2{font-weight:bold;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p1">
<span> 											</span><span class="s1">K. br. 543/10</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p3"></p>
<p class="p1"></p>
<p class="p1">
<span>	Osnovni sud u Bijelom Polju, kao prvostepeni krivični sud, sudija Ivan Adamović, uz učešće zapisničara Draginje Bošković, u krivičnom predmetu protiv okrivljene Š.S., iz mjesta R., opština Bijelo Polje, zbog krivičnog djela  uvreda iz čl. 195  Krivičnog zakonika, po privatnoj tužbi privatnih tužilaca C.R.a i V.R., iz mjesta R., opština Bijelo Polje, zbog  krivičnog djela uvreda iz čl. 195  Krivičnog zakonika,  po održanom glavnom i javnom pretresu u prisustvu: privatnih tužilaca C.R.a i V.R., njihovog punomoćnika adv. Š.R.a, iz Bijelog Polja i okrivljene Š.S.,  dana 26. 11. 2010. godine,  donio je i javno objavio</span>
</p>
<p class="p1"></p>
<p class="p1"></p>
<p class="p3"></p>
<p class="p2">
<span>P R E S U D U </span>
</p>
<p class="p3"></p>
<p class="p4"></p>
<p class="p1">
<span>	Okrivljena Š.S.A</span><span class="s2">,</span><span> od oca R. i majke D., rođene V., rodjena .... godine, sa prebivalištem u mjestu R., opština Bijelo Polje, završila srednju školu, majka troje djece, osuđivana presudom Osnovnog suda u Bijelom Polju K. br. 588/01 od 10. 06. 2003. godine za krivično djelo iz čl. 152 st.1 KZ RCG, na novčanu kaznu u iznosu od 150,00 €, </span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>K R I V A    J E</span>
</p>
<p class="p5"></p>
<p class="p4"></p>
<p class="p1">
<span>	-Što je:</span>
</p>
<p class="p1">
<span>	-dana 02. 03. 2010. godine oko 10,00 h,  privatnom tužiocu C.R.u uputila uvredljive riječi: "Bijedo jedna, doveo si ovđe gabeljku da rasuđuje sa nekim postupcima",   (misleći na privatnu tužilju V.R.), a privatnoj tužilji V.R.u isto vrijeme uputila je riječi: "Ciganko jedna",   </span>
</p>
<p class="p6">
<span> </span>
</p>
<p class="p1">
<span>	-čime je izvršila dva krivična djela uvreda  iz čl. 195. st. 1. Krivičnog zakonika,</span>
</p>
<p class="p1">
<span> </span>
</p>
<p class="p1">
<span>	-pa joj sud, primjenom  citiranog zakonskog propisa te čl. 2, 4, 5, 13, 15, 32, 39, 42, 45 i 46 st. 1 tač. 7  Krivičnog zakonika, te čl. 199, 212  i 364 ZKP-a, u t v r đ u j e</span>
</p>
<p class="p1"></p>
<p class="p7">
<span class="s2"> </span>
</p>
<p class="p6">
<span>-za krivično djelo uvrede počinjeno u odnosu na oštećenog - privatnog tužioca C.R.a  -  novčanu kaznu u iznosu od 600,00 €,</span>
</p>
<p class="p6"></p>
<p class="p6">
<span>-za krivično djelo uvrede počinjeno u odnosu na oštećenu - privatnu tužilju V.R. -  novčanu kaznu u iznosu od 600,00 €,</span>
</p>
<p class="p6">
<span> </span>
</p>
<p class="p6">
<span>-pa je, primjenom odredbi čl. 48 st. 2 tač. 4 Kz-a, za navedena krivična djela  </span>
</p>
<p class="p6">
<span>     </span>
</p>
<p class="p6">
<span> </span>
</p>
<p class="p2">
<span>O S U Đ U J E</span>
</p>
<p class="p1"></p>
<p class="p6">
<span> Na jedinstvenu novčanu kaznu od 1.200,00 € (hiljaduidvestaeura),   koju je dužna platiti u roku od jedne godine u jednakim mjesečnim ratama, od dana pravosnažnosti presude, na račun Depozita novčanih kazni, troškova postupka i paušala CG, broj: 832-151-35, s tim što je dokaz o uplati iste dužna dostaviti krivičnoj pisarnici ovog suda.  </span>
</p>
<p class="p6"></p>
<p class="p1">
<span>	Ako osuđena ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako osuđena plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđena isplati ostatak novčane kazne, izvršenje kazne zatvora će se obustaviti.</span>
</p>
<p class="p1"></p>
<p class="p1">
<span>	Okrivljena se obavezuje da plati ovom sudu na ime paušala  iznos od 30,00€,  koji iznos će uplatiti na račun Depozita novčanih kazni, troškova postupka i paušala CG, broj: 832-151-35, s tim što je dokaz o uplati istog dužna dostaviti krivičnoj pisarnici ovog suda, kao i privatnim tužiocima C.R.u i V.R., na ime troškova krivičnog postupka iznos od 725,00€, sve u roku od 15 dana, po pravosnažnosti presude, pod prijetnjom prinudnog izvršenja. </span>
</p>
<p class="p1"></p>
<p class="p1">
<span>	 Oštećeni - privatni tužioci C.R.o i V.R.a, radi ostvarivanja imovinsko - pravnog zahtjeva, upućuju se na parnični postupak.</span>
</p>
<p class="p1"></p>
<p class="p1">
<span>  </span>
</p>
<p class="p2">
<span>O b r a z l o ž e nj e</span>
</p>
<p class="p6"></p>
<p class="p1"></p>
<p class="p1">
<span>	Privatnom tužbom privatnih tužilaca C.R.a i V.R., iz mjesta R., opština Bijelo Polje, od 05. 03. 2010. godine,  optužena je Š.S.a, iz istog mjesta,  zbog krivičnog djela uvreda iz čl. 195 Krivičnog zakonika, s tim što je punomoćnik privatnih tužilaca, prije davanja završne riječi, precizirao činjenični opis i pravnu kvalifikaciju krivičnih djela, i istoj na teret stavio na izvršenje dva krivična djela uvreda iz čl. 195 Krivičnog zakonika.    </span>
</p>
<p class="p1"></p>
<p class="p6">
<span>Glavni pretres je održan, shodno rješenju Višeg suda u Bijelom Polju, Kž. br. 799/10 od 11. 10. 2010. godine, u prisustvu, privatnih tužilaca C.R.a i V.R. i njihovog zajedničkog punomoćnika adv. Š.R.a, iz B.Polja i okrivljene Š.S..</span>
</p>
<p class="p1">
<span>	</span>
</p>
<p class="p1">
<span>	Privatni tužilac C.R.o, u završnoj riječi, izjavio je da su ga riječi "Bijedo jedna, doveo si ovdje gabeljku za ženu" duboko uvrijedile, a privatna tužilja V.R.a je, u završnoj riječi, izjavila da je uvrijedilo to što je okrivljena nazvala "Cigankom", i ponaosob su prihvatili završnu riječ svog punomoćnika, koji je u istoj naveo da je dokazano da je okrivljena počinila krivična djela koja su joj stavljena na teret privatnom tužbom i predložio je da se okrivljena oglasi krivom i osudi na kaznu po zakonu. Tražio je troškove postupka.     </span>
</p>
<p class="p1"></p>
<p class="p1">
<span>	Okrivljena Š.S.a u svojoj  odbrani, tokom postupka u bitnom je navela da je kritičnog dana i vremena, a po kišnom vremenu,  pošla do jaza koji protiče u blizini njene kuće, u mjestu R., obzirom da su se u jazu nalazile kamenice, za koje je navela da ih je postavio privatni tužilac C.R.o, zbog čega se voda iz tog jaza izlivala i plavila njenu novu kuću, a koje kamenje je R. postavio upravo sa tim ciljem. Pomenute kamenice nije uspjela da izvadi zbog zdravstvenih problema, a pri odlasku do jaza C.R.o joj je uputio riječi da ne odvrće vodu, jer će u protivnom visiti ona i njen sin na stubu, jer taj jaz tuda protiče već 500 godina, usled čega je pozvala telefonom dežurnu službu Uprave policije, i obavijestila ih o pomenutom događaju. Istakla je da je na njen poziv na lice mjesta došao policajac M.D., koji je upozorio C.R.a. Navela je i da je prije ovog događaja živjela u dobrim odnosima sa privatnim tužiocem C.R.om, a da kritičnog dana nije ni vidjela privatnu tužilju V.R.. Negirala je da je kritičnog dana i vremena privatnim tužiocima uputila bilo kakve uvredljive riječi, navodeći da poštuje privatnog tužioca, a da privatnu tužilju i ne poznaje. </span>
</p>
<p class="p1"></p>
<p class="p1">
<span>	U završnoj riječi izjavila je da nije kritičnom prilikom nanijela uvrede privatnim tužiocima, te da se ne osjeća krivom, i predložila je sudu  da je oslobodi od optužbe.   </span>
</p>
<p class="p1"></p>
<p class="p1">
<span>	Na glavnom pretresu sud je izveo dokaze: u svojstvu svjedoka saslušao privatne tužioce C.R.a i V.R., pročitao iskaz svjedoka M.D.a dat na zapisniku K. br. 174/10 od 18. 05. 2010. godine; i izvršio uvid u izvod iz KE na ime okrivljene.       </span>
</p>
<p class="p1"></p>
<p class="p1">
<span>	Cijeneći odbranu okrivljene i dokaze pojedinačno i u međusobnoj vezi shodno čl. 360. st. 2. ZKP-a, sud je utvrdio činjenično stanje i na osnovu istog zaključio da je okrivljena  izvršila  dva krivična djela uvreda iz čl. 195. st. 1. Krivičnog zakonika,   i da je  za ista kriva.</span>
</p>
<p class="p1"></p>
<p class="p1">
<span>	Odbranu okrivljene, njeno negiranje izvršenja krivnih djela stavljenih joj na teret, sud ne prihvata, i cijeni je unaprijed smišljenom u cilju izbjegavanja sopstvene krivice, obzirom da je ista obezvrijeđena izvedenim dokazima-iskazima privatnih tužilaca saslušanih u svojstvu svjedoka. </span>
</p>
<p class="p1"></p>
<p class="p1">
<span>	Naime, sud je cijenio iskaz privatne tužilje, saslušane u svojstvu svjedoka, V.R., i iz istog utvrdio da se ova svjedokinja kritičnog dana i vremena nalazila na sijenu, pored štale, a koja se nalazi u blizini kuće u kojoj živi privatni tužilac C.R.o.  Prišla joj je okrivljena Š.S.a i obratila joj se riječima: "Ko je navrnuo vodu", na šta je ova svjedokinja odgovorila da joj voda treba a primijetila je da je okrivljena "ljuta", i da je u ruci držala kramp, nakon čega je ova svjedokinja okrivljenu uputila da se oko spora porazgovara sa C.R.om, koji se nalazi u kući. Okrivljena je pošla u pravcu kuće, zajedno sa sinom,  u kojoj se nalazio R., nakon čega se ova svjedokinja skinula sa sijena, i vidjela da je R. izašao iz kuće nakon što je okrivljena zvonila na vrata. Okrivljena se obratila R. riječima: "Ko je navrnuo vodu", i čula je da je okrivljena Š.S.a R. uputila riječi: "Bijedo jedna, sram te bilo, doveo si neku gabeljku za ženu da ona pravi red oko vode, zavrnuću vodu, ko priđe da je pušti otpanuće mu glava". Nakon raspravke sa R.m okrivljena se uputila u pravcu ove svjedokinje, nakon čega joj je uputila riječi: "Gabeljko jedna, ti ćeš da praviš red oko vode", a R. je otišao u kuću i legao, a nakon nekih sat vremena kod kuće je došao policajac M. raspitujući se šta se desilo. Iskaz privatne tužilje, saslušane u svojstvu svjedoka, sud je prihvatio, jer je isti u bitnim detaljima saglasan sa iskazom privatnog tužioca, saslušanog u svojstvu svjedoka, C.R.a. </span>
</p>
<p class="p1"></p>
<p class="p1">
<span>	Sud je cijenio iskaz privatnog tužioca, saslušanog u svojstvu svjedoka, C.R.a i iz istog utvrdio da je ovaj svjedok kritičnog dana i vremena boravio u svojoj kući, kada je čuo lupanje na vratima. Nakon što je otvorio vrata vidio je okrivljenu Š.S.u, sa kojom je zajedno stajao njen sin. Okrivljena je u rukama držala trnokop, i obratila se ovom svjedoku riječima govoreći da će ga prebiti, za koje vrijeme se njen sin trzao i pokušavao da se obračuna sa ovim svjedokom. Nakon što se udaljila nekih 20-ak m. od ovog svjedoka, obratila mu se riječima: "Bijedo jedna, doveo si ovđe gabeljku, da rasuđuje sa nekim postupcima, srediću ja da ne živi ovđe", nakon čega se zajedno sa sinom uputila ka V.R., koja se u tom trenutku nalazila u blizini štale. Ovaj svjedok je posvjedočio da je čuo kada se okrivljena V.R.obratila riječima: "Ciganko jedna, došla si ovđe, ja ću tebe sredit, ako budem živa". Svjedok je naveo i da je nakon nekih pola sata kod njegove kuće došao policajac M. D., koji se raspitivao šta se desilo  tog dana, i objasnio je da je došao po pozivu Š.S.. Iz iskaza ovog svjedoka sud je, takođe, utvrdio da je okrivljena u trenutku kada se obratila ovom svjedoku uvredljivim riječima bila od njega udaljena nekih 20 do 25 m, a kada se obratila privatnoj tužilji V.R.od nje je bila udaljena 20 m. Iskaz privatnog tužioca, saslušanog u svojstvu svjedoka, sud je prihvatio jer je isti u bitnim detaljima podudaran sa iskazom priv. tužilje V.R., saslušane u svojstvu svjedoka. </span>
</p>
<p class="p1"></p>
<p class="p1">
<span>	Sud je cijenio iskaz svjedoka M.D.a. Iz iskaza ovog svjedoka proizilazi da je isti, dana 02. 03. 2010. godine, po pozivu iz Dežurne službe svratio do kuće C.R.a i Š.S., a po prijavi Š.S., te da je istog dana prvi put u prisustvu sina okrivljene obišao propust gdje je vidio da postoje četiri kamena, za koje je naveo da mu je Š.S.a kazala da ih je postavio C.R.o. Drugi put u prisustvu privatnog tužioca C.R.a, koji mu je tom prilikom pokazao drugi odvod u vidu plastične cijevi, kroz koju je provučena metalna cijev, za koji mu je privatni tužilac C.R.o kazao da je isti začepljen od mulja,  i istovremeno pristao da se odvod odčepi, dok ne dođe suprug Š.S. iz Amerike. Analizom iskaza ovog svjedoka jasno proizilazi da isti nije očevidac krivično pravnog događaja, koji je predmet ovog krivičnog postupka, jer je na lice mjesta došao nakon dešavanja, ispred kuće, dok su iskazom ovog svjedoka potvrđeni navodi kako okrivljene, tako i privatnih tužioca, da je postojao problem sa odvodom vode koja je dolazila jazom. </span>
</p>
<p class="p1"></p>
<p class="p1">
<span>	Analizirajući odbranu okrivljene, dovodeći je u vezu sa navodima iz iskaza privatnih tužilaca, saslušanih u svojstvu svjedoka, sud istu u dijelu da je kritičnog dana usled obilnih kišnih padavina okrivljena pokušala da oslobodi propust, kako voda ne bi plavila u pravcu njene novoizgrađene kuće, prihvata, dok navode iz njene odbrane u dijelu da joj je okrivljeni dok je pokušavala da oslobodi propust, ometao u tome, kao i navode da kritičnom prilikom nije privatnim tužiocima uputila riječi opisane u dispozitivu presude, a koje po ocjeni ovog suda objektivno imaju uvredljiv karakter, nije prihvatio, već ih cijeni unaprijed smišljenim u cilju izbjegavanja sopstvene kriivce. Na ovakav zaključak suda upućuje činjenica da je okrivljena po kišnom vremenu, pokušavala da oslobodi propust jer se zbog začepljenja istog, voda izlivala u pravcu njene novoizgrađene kuće, zbog čega je životno logično da je okrivljena kod takvog stanja stvari bila rezignirana i ljuta, pa obzirom da je privatnog tužioca C.R.a identifikovala kao osobu koja je "začepila" pomenuti propust, uputila se u pravcu njegove kuće, sa ciljem da raspravi sa njim o zatečenom stanju. S toga, sud je i prihvatio navode privatnih tužilaca, i to V.R., da joj se okrivljena u prvi mah ljutito obratila riječima: "Ko je navrnuo vodu", a zatim, na predlog V.R. da se o sporu raspravi sa R.m, isto i učinila, pa nakon raspravke pred vratima, a nakon što se od istih udaljila,  privatnom tužiocu C.R.u, u prisustvu svog sina, uputila riječi: Bijedo jedna, doveo si ovđe gabeljku da rasuđuje sa nekim postupcima", a nakon toga privatnoj tužilji V.R.uputila riječi: "Gabeljko jedna, ti ćeš da praviš red oko vode".  </span>
</p>
<p class="p1"></p>
<p class="p1">
<span>	Dakle, imajući u vidu odbranu okrivljene, koju sud nije prihvatio u dijelu da kritičnom prilikom nije privatnim tužiocima uputila inkriminisane riječi, a iz iskaza privatnih tužilaca, saslušanih u svojstvu svjedoka, sud je utvrdio činjenično stanje - da je kritičnog dana i vremena okrivljena Š.S.a, privatnom tužiocu C.R.u, uputila uvredljive riječi: "Bijedo jedna, doveo si ovđe gabeljku da rasuđuje sa nekim postupcima", a privatnoj tužilji V.R.u isto vrijeme uputila uvredljive riječi: "Ciganko-gabeljko jedna." </span>
</p>
<p class="p1"></p>
<p class="p1">
<span>	Postupajući na opisani način, obraćajući se prethodno navedenim riječima, privatnim tužiocima okrivljena je u svojim radnjama ostvarila obilježja dva krivična djela uvreda iz čl. 195 st. 1 Krivičnog zakonika, jer je navedenim postupanjem povrijedila čast i ugled privatnih tužilaca, kao skup ličnih vrijednosti ličnog karaktera, jer i po svom objektivnom značenju i shvatanju društvene sredine, reći nekome da je "bijeda", te da je doveo "ciganku" za ženu, kao i upućujući priv. tužilji R. riječi da je "gabeljka - ciganka", koji termin je, po ocjeni ovog suda, upotrijebila u pežurativnom smislu, predstavlja omalovažavanje tih lica i narušavanje njihove časti i ugleda. Posebno imajući u vidu da su inkriminisane riječi upućene privatnom tužiocu C. sa kojim je u rodbinskim vezama, a koje riječi su i privatni tužioci shvatili kao uvredljive. Bez obzira što za postojanje predmetnog krivičnog djela nije potrebna namjera za omalovažavanje, sud je u postupanju okrivljene utvrdio i postojanje namjere, jer je djelo izvršila s direktnim umišljajem i sa namjerom da uvrijedi privatne tužioce iz razloga što je okrivljena bila svjesna da će, imajući u vidu mjesto i vrijeme, upućene riječi privatni tužioci shvatiti kao uvredljive, a okrivljena je isto htjela i učinila. </span>
</p>
<p class="p1">
<span> </span>
</p>
<p class="p1">
<span>	Prilikom odlučivanja o vrsti i visini kazne, shodno čl. 42. Krivičnog zakonika, sud je na strani okrivljene, od olakšavajućih okolnosti našao da se radi o porodičnoj osobi, majci troje djece, dok činjenicu da je okrivljena kažnjavana presudom ovog suda zbog kriv. djela iz čl. 152 st. 1 KZ RCG, koja je donešena dana 10. 06. 2003. godine, nije cijenio kao otežavajuću okolnost, imajući u vidu da je od izricanja presude protekao duži vremenski period, pa je sud  olakšavajuće okolnosti, cijenio kao osobito olakšavajuće koje kao takve predstavljaju osnov za ublažavanje zakonom predvidjene kazne. Kako je okrivljena učinila dva krivična djela, to je za svako okrivljenoj utvrdio kazne od po 600,00 eura, pa primjenom odredbi čl. 48 st. 2 Kz-a okrivljenu osudio na jedinstvenu novčanu kaznu u iznosu od 1.200,00 eura,  cijeneći  da će se i sa ublaženom kaznom u odnosu na zakonom predvidjenu, ostvariti svrha kažnjavanja iz čl. 32 KZ-a, i dovoljno uticati na okrivljenu da ubuduće ne vrši ova i slična krivična djela.   </span>
</p>
<p class="p1"></p>
<p class="p1">
<span>	Shodno čl. 199. ZKP-a odlučeno je da okrivljena plati na ime paušala iznos od 30,00 eura,  pri čemu je sud cijenio dužinu i trajanje krivičnog postupka, te imovinske prilike okrivljene,  kao i privatnim tužiocima troškove postupka, u visini od 725,00€, koji se odnose na angažovanje punomoćnika i to: na ime sastava privatne krivične tužbe iznos od 112,50€; na ime prisustva punomoćnika na 3 održana glavna pretresa iznos od po 112,50€;  iznos od 225,00€ na ime sastava žalbe na presudu; kao i 50,00€, koji se odnose na taksu na tužbu i presudu.</span>
</p>
<p class="p1"></p>
<p class="p1">
<span>	Shodno čl. 212. st. 2. ZKP-a privatni tužioci – oštećeni C.R.o i V.R.a, radi ostvarivanja imovinsko-pravnog zahtjeva,  upućuju se na parnični postupak.</span>
</p>
<p class="p1"></p>
<p class="p1">
<span>	Shodno čl. 364. ZKP-a odlučeno je kao u izreci presude. </span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p4">
<span>dana 26. 11. 2010. godine,</span>
</p>
<p class="p4"></p>
<p class="p1">
<span>ZAPISNIČAR,								S U D I J A,</span>
</p>
<p class="p1">
<span>Draginja Bošković s.r.							Ivan Adamović s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p5"></p>
<p class="p5"></p>


</body>
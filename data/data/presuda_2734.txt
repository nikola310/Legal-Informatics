<div style="text-align: right;">
	K.br.248/2010</div>
<div style="text-align: center;">
	U IME NARODA</div>
<br>
<br>
VIŠI SUD U PODGORICI, u vijeću sastavljenom od sudije Tabaš Predraga, kao predsjednika vijeća, sudije Vuksanović Biljane i sudija porotnika Dulović Jovana, Ramović Dragana i Bulatović Raca, kao članova vijeća, uz učešće namještenika Novčić Slobodanke kao zapisničara, u predmetu protiv optuženog N.V. , zbog krivičnog djela ubistvo u pokušaju iz čl. 143 u vezi čl.20 Krivičnog zakonika, odlučujući po optužnici Višeg državnog tužioca u Podgorici Kt.br. 142/10, od 30.09.2010. godine, koju je na glavnom pretresu zastupala Ljiljana Lakić zamjenik VDT-a u Podgorici, nakon održanog usmenog i javnog glavnog pretresa,&nbsp; završenog dana&nbsp; 04.04.2011. godine, u prisustvu zastupnika optužbe, optuženog i njegovog branioca i oštećenog, nakon tajnog vijećanja i glasanja, donio je i dana 08.04.2011. javno objavio<br>
<div style="text-align: center;">
	P R E S U D U</div>
<br>
Optuženi N.V., rodjen........ godine u Š. D. B. sa prebivalištem u N. naselje R. bb, državljanin Crne Gore, zaposlen u pivari Nikšić, neoženjen, ima vanbračno dijete, vojsku služio, srednjeg imovnog stanja, neosudjivan.<br>
<div style="text-align: center;">
	KRIV JE</div>
Zato što je:<br>
<br>
Dana 11.07.2010. godine, oko 18,00 časova u mjestu Kunovo, Opština Nikšić, pokušao lišiti života svog brata oštećenog N.V.2, na način što je iz gepeka svog vozila izvadio tesarsku sjekiru, krenuo prema oštećenom i prijeteći da će mu otkinuti glavu, zamahnuo sjekirom u pravcu oštećenog, pa kako je oštećeni povlačeći se unazad radi odbrane postavio ruke ispred sebe, udario ga u predjelu lijeve ruke nanoseći mu laku tjelesnu povredu u vidu nagnječno razderne rane u predjelu lijeve podlaktice sa rascjepom mišićnog omotača i sa djelimičnim rascjepom lijevog nadlaktično-žbičnog mišića,<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo ubistvo u pokušaju iz čl. 143. u vezi čl. 20. Krivičnog zakonika.<br>
<br>
Pa ga sud primjenom citiranih zakonskih odredbi, te odredbi čl. 4,5,6,7,8,14,15,32,36,42.45. i 46. Krivičnog zakonika, te odredbi čl. 199, 202, 212. i 364. Zakonika o krivičnom postupku<br>
<div style="text-align: center;">
	O S U Đ U J E</div>
<br>
Na kaznu zatvora u trajanju od 2 (dvije) godine.<br>
<br>
<br>
Oštećeni N.V.2. se radi ostvarivanja imovinsko pravnog zahtjeva upućuje na redovnu gradjansku parnicu.<br>
<br>
Dužan je optuženi da na ime krivičnog postupka-sudskog paušala ovom sudu, plati novčani iznos od 100,00 eura, te da i na ime troškova medicinskog vještačenja, plati ovom sudu novčani iznos od 946,00 eura, sve u roku od 15 dana po pravosnažnosti presude, pod prijetnjom prinudne naplate.<br>
<div style="text-align: center;">
	O b r a z l o ž e nj e</div>
<br>
Optužnicom VDT-a u Podgorici Kt.br.142/10 od 30.09.2010 godine, optuženom N. V. stavljeno je na teret izvršenje krivičnog djela ubistvo u pokušaju iz člana 143. u vezi člana 20 KZ-a, činjenično opisanog u izreci presude, pri kojoj optužnici je njen zastupnik ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu.<br>
<br>
Optuženi u svojoj odbrani u pretkrivičnom postupku, pred ovlašćenim službenicima Uprave policije PJ Nikšić navodi, da se dana 11.07.2010. godine, nešto poslije 17 časova, svojim vozilom marke "Ford fiesta", u pripitom stanju, iz svoje kuće u mjestu Rubeža, uputio u mjesto Kunovo, gdje se nalazi porodična kuća njega i njegovog brata, da je sa sobom ponio manju sjekiru i ručnu šegu, radi sječe drva za ogrev, da je dolaskom u neposrednu blizinu porodične kuće, na ulazu u imanje, primijetio da je zatvorena drvena kapija-ljesa, zbog čega je iz automobila izvadio alat i krenuo da otvara kapiju, kada je iz pravca porodične kuće došao njegov brat V. govoreći mu da se miče odatle i da se gubi, našta mu je on odgovorio da neće da ide i da hoće da ubere drva, da bi m potom V. prišao i udario ga dva puta stisnutom pesnicom u predjelu lijeve strane glave-sljepoočnice, od kojih udaraca je pao na makadamski put, a zatim nastavio da ga udara stisnutim pesnicama u predjelu vrata. Optuženi je dalje naveo, da do tada nije reagovao, jer je želio da izbjegne sukob s bratom, ali je ustao nakon što je brat nastavio da ga udara, uzeo sjekiru, koja se nalazila u njegovoj blizini i podigao je uvis, nakon čega je njegov brat V. otišao u pravcu kuće, dok je on odbacio sjekiru i sa vozilom otišao u pravcu grada. Dalje je naveo, da je tom prilikom zadobio povrede u predjelu glave, lijeve noge i lakta, a koje povrede mu je nanio njegov brat V., da se ne sjeća da je tom prilikom on udario V.&nbsp; tim što je ostavio mogućnost da je V. udario jednom, prilikom ustajanja sa makadamskog puta.<br>
<br>
U svojim odbranama pred istražnim sudijom na zapisnicima od 13.07.2010. godine i 05.08.2010. godine, optuženi N.V. je ponovio svoju odbranu iz pretkrivičnog postupka, s tim što je dodao i pojasnio da je u trenutku kada je dohvatio sjekiru bio u klečećem položaju, da se lijevom rukom držao za blatobran svojih kola, a da je desnom podigao sjekiru, sa kojom nije zamahivao, već je samo podigao u visini svoje glave, pojašnjavajući, da se radilo o maloj sjekiri, dužine držala 40 cm, sa težinom metalnog dijela od oko 250 gr, a koja sjekira je ostala na licu&nbsp; mjesta, da je kritičnom prilikom bio pod uticajem alkohola, jer je toga dana popio 1 l vina, koji je počeo da pije u 08,00 h ujutro, pa sve do popodne dok nije krenuo za Kunovo, da je mjesto gdje se dogadjaj desio okruženo rastinjem visine 3-4 m, tako da niko nije mogao vidjeti što se dešavalo na tom mjestu, sve i da je neko bio u blizini, da kritičnom prilikom nije prijetio svom bratu V., niti mu je upućivao riječi&nbsp; "ubiću te, zaklaću te", niti mu je govorio da mu je to poslednja opomena, da medju njima nije bilo nikakvog razgovora, osim što mu je V. prije fizičkog kontakta rekao da se miče odatle.<br>
<br>
U svojoj na glavnom pretresu optuženi je naveo, da je na imanju došao s namjerom da ubere drva, da je po dolasku otvorio oboje vrata na svom vozilu, kada mu je u jednom trenutku prišao brat V. na nekih pola metra ili 40 cm od njega i uputio mu riječi "šta ćeš ti tu, ja ću tebe", a potom počeo da ga udara pesnicama sa jedne i druge strane glave i visini sljepoočnice, od kojih udaraca je pao, odnosno oslonio se na koljeno desne noge pokraj auta, da bi potom njegov brat V. prošao iza njega, s tim što on nije vidio taj trenutak i nastavio da ga udara šakama u predjelu vratnog dijela i potiljka glave, da nije mogao da podigne glavu od tih udaraca, da je u jednom trenutku primijetio sjekiru koja je bila ispred njega&nbsp; na sjedištu suvozača, koju je dohvatio i mahinalno je podigao, ali bez namjere da povrijedi svoga brata V., navodeći, da tom sjekirom nije zamahivao prema V., jer je znao da bi ga ozbiljno povrijedio, te da nezna na koji način se V. povrijedio, s tim što je pretpostavio, da je V. naletio na sjekiru u trenutku kada je on podigao u nivou glave sa lijeve strane, s tim što se nije mogao izjasniti, da li je prema V. bila okrenuta oštrica ili tupi dio sjekire. Upitan da pojasni razlike u svojim odbranama u prehtodnom postupku i na glavnom pretresu optuženi je naveo, da se sa sigurnošću ne može izjasniti da li mu je brat V. kritičnom prilikom rekao "šta ćeš ti ovdje" ili "gubi se odavde", ili "sad ću ja tebe", ali je siguran da mu je nakon svega rekao "ja ću tebe". Pri ovakvoj odbrani optuženi je ostao do završetka glavnog pretresa.<br>
<br>
U dokaznom postupku sud je saslušao svjedoka-oštećenog N.V.2, svjedoka N. V.3, pročitao izvještaj o kriminalističko tehničkom pregledu lica mjesta Ku.br.622/10 od 11.07.2010.godine, pročitao izvještaj ljekara specijaliste JZU iz Nikšića br.1915 od 11.07.2010 godine, na ime oštećenog N.V., izvršio uvid u fotoelaborat PJ Nikšić br.622/10 od 11.07.2010 godine, na saglasan predlog stranaka pročitao nalaz i mišljenje vještaka medicinske struke dr.K. N. sa zapisnika o saslušanju svjedoka Ki.br.127/10 od 01.09.2010 godine i njegovo usmeno izjašnjenje na zapisniku o glavnom pretresu od 20.12.2010 godine, pročitao nalaz i mišljenje komisije vještaka K.br.od 28.03.2011 godine, pročitao izvod iz KE na ime optuženog izdat od Uprave policije PJ Nikšić Ispostava Šavnik od 29.10.2010 godine.<br>
<br>
Svjedok oštećeni N. V.2 je u svom iskazu u prethodnom postupku datom pred istražnim sudijom na zapisniku Ki.br.127/10 od 02.09.2010 godine, naveo, da 10 ili 20 godina ima problema sa svojim bratom N.V., koji je alkoholičar i koji kad popije počne da ga provocira, prijeti&nbsp; mu, pa čak i fizički napada, zbog čega je V. prijavljivao i policiji, da je dana 11.07.2010. godine, bio sa svojom sestrom V. u selo Kunovo, da je negdje oko 18,00 h toga dana V. otišla kod krava, a on je ostao da sjedi u hladovini ispred kuće, kada je u jednom trenutku vidio da putem nailazi V. vozilo "Ford fiesta", koje je dizalo prašinu po putu, iz koga se čula sirena, nakon čega se zaustavilo nekih 50 m od mjesta gdje se nalazila njegova sestra V. Dalje je naveo, da je iz vozila izašao njegov brat V. i počeo da razvaljuje ogradu na njegovom imanju i njegove sestre V., pritom vrijedjajući i izazivajući, nakon čega se on uputio prema V. i prišavši mu rekao mu "što radiš čovječe", našto mu je V. odgovorio da je to njegova očevina i djedovina, a potom podigao desnu ruku u kojoj je držao tesarsku sjekiru, zamahnuo prema njemu govoreći da će da mu otkine glavu. Oštećeni V. je uzmicao od njega unazad i u tom uzmicanju je blago poklekao, u kom trenutku ga je V. psujući udario sjekirom po podlaktici lijeve ruke, koju je oštećeni prethodno podogao ispred sebe, nakon čega je nastalo čupanje izmedju njih dvojice, da bi oštećeni V. stavio koljeno na V. ruku, u kojoj je bila sjekira i oteo mu, a zatim zamahnuto sa tom sjekirom i rekao mu "oćeš da te ubijem", našto mu je V. odgovorio "ubij me". Nakon što je makao V., primijetio je da mu je ruka povrijedjena, a zatim vidi kako V. kreće jednim drvetom na njega, u kom trenutku dolazi njihova sestra V. Oštećeni nije sporio da je u tom čupanju možda i udario svoga brata V. i da on od tih udaraca ima povredu.<br>
<br>
U svom iskazu na glavnom pretresu svjedok oštećeni N. V. je ponovio svoj iskaz iz prethodnog postupka, s tim što je dodao i pojasnio, da je V. vozilo bilo parkirano u blizini ograde i da je u trenutku kada je prišao V., na vozilu bio otvoren gepek, nakon čega mu je uputio riječi "šta to radiš", kada je V. pružio ruku u gepek, izvadio sjekiru i rekao mu "ovo je moja đedovina", a zatim napravio dva koraka prema oštećenom, zamahnuo sjekirom prema njemu i udario ga po lijevoj ruci,&nbsp; nakon čega je V. pokleknuo, što je on iskoristio, pritisnuo koljenom svoje lijeve noge V. desnu ruku, u kojoj se nalazila sjekira i otrgnuo mu&nbsp; je iz ruku, s tim što je ostavio mogućnost da je tom prilikom V. zadao udarac pesnicom, a moguće i laktom, da bi odmah potom prišla njihova sestra V., koja je počela da vrišti i kuka. Oštećeni je dalje pojasnio, da je u trenutku kada je zadobio udarac sjekirom, on i V. bili okrenuti jedan drugom licem u lice, da je V. zamahnuo sjekirom u visini njegove glave u njegovom pravcu, te da je on u jednom trenutku kako bi spriječio udarac, podigao lijevu ruku u koju ga je V. sjekirom udario. Kao oštećeni pridružio se krivičnom gonjenju protiv optuženog i u odnosu na njega postavio imovinskopravni zahtjev, za&nbsp; koji se izjasnio da će ostvariti u posebnom postupku.&nbsp;<br>
<br>
Svjedok N.V.3 je u svom&nbsp; iskazu kako u prethodnom posutpku, tako i na glavnom pretresu posvjedočila, da je 11 jula 2010. godine čuvala krave i koze u selu Kunovo, na nekih 500 metara od kuće, te da je dok je radila oko stoke čula i vidjela da se njihovom imanju približava vozilo njenog brata V., iz kojeg vozila je V. svirao, što je radio i u svakoj drugoj prilici već godinu ipo dana, da je V. sa vozilom stigao vozilom do struge-ograde na ulazu u imanje, gdje se zaustavio i počeo da viče i psuje, zove svog brata V., govoreći mu da će da ga sasiječe i da više neće postojati živ, da je sa mjesta gdje se nalazila vikala na V., govoreći mu "što to radiš da se svijet sprda", ali je V. nastavio da psuje i da svira. Nije prilazila V., već je ostala kod stoke, kada je iz pravca kuće došao njen brat V., koga je pitala "što si došao", našta joj je on odgovorio da će da ode i da kaže V. da se prođe svega, nakon čega je V. otišao prema V., ka strugi. Malo kasnije kada je sa stokom krenula kući i na tom putu nailazi pored struge i vidi V. sa sjekirom u lijevoj ruci kako drži podignutu lijevu ruku a desnom šakom se drži za podlakticu lijeve ruke i tada shvata da je V. lijeva podlaktica povrijeđena, jer je vidjela krv, a nedaleko od V. vidjela je V.,&nbsp; kako je uzeo neko drvo iz struge i krši grane sa tog drveta, kada je pitala V. "jesi li mu ti ovo nagrdio ruku", našta joj je V. odgovorio "jesam, danas ruku a sjutra ću glavu", a ona mu je rekla "krvniče, zlikovče, kako si ovo mogao da mu uradiš, kad je ovo njegovo imanje". Nakon toga je pomogla V. da dođe do kuće, skinula sa V. maicu i sa istom mu zamotala ranu, nakon čega su pozvali jednog prijatelja, koji je V. odveo u bolnicu. Nije vidjela kada je V. udaren sjekirom, mada i da je htjela nije mogla vidjeti sa mjesta gdje se nalazila,&nbsp; jer&nbsp; mjesto gdje se ona nalazila, kod stoke, i mjesto gdje se događaj odigrao, kod ograde, razdvojeni su šumom i kamenjem, koje joj je zaklanjalo vidik, a kada je došla do struge, odnosno kada je bila u prilici da vidi V. i V., tada niko nikog nije udarao niti su se zalijetali jedan prema drugom, a nije čula šta su V. i V. rekli jedan drugom kad su se sreli. Dalje je navela, da je zadnjih godinu ipo dana, V.&nbsp; svakih dva, tri dana dolazio u Kunovo i psovao V. i nazivao ga svakakvim riječima, ali ona nikada nije dozvoljavala V. da izlazi, već ga je stalno molila da ostane u kući, da se narod ne sprda. Nije znala da objasni zašto to V. radi, jer je imanje među njima podijeljeno i tačno se zna čiji je koji dio imanja.<br>
<br>
U Izvještaju o kriminalističko tehničkom pregledu lica mjesta Ku.br.622/10 od 11.07.2010.godine se konstatuje da je isti sastavljen povodom pokušaja ubistva N.V., da je N. V. oštećeni, da je djelo izvršeno udarcem sjekire, da se događaj desio 11.07.2010.godine u mjestu-selu Kunovo u Nikšiću, da su na mjestu događaja pronađeni tragovi i to : sjekira-na terasi štale, tragovi crvene boje nalik na krv-na seockom makadamskom putu, garderoba i to trenerka donji dio crne boje marke Puma, čarape sive boje i patike marke Adidas bijele boje-pronađena u pomoćnom objektu lociranom u blizini kuće, da je od strane radnika MC Nikšić preuzeta bijela majica kratkih rukava marke "Tinly", a što je sve prikazano i na fotoelaboratu PJ Nikšić br. 622/10, od 11.07.2010. godine, u koji je sud izvrši uvid na glavnom pretresu.<br>
<br>
Iz nalaza i mišljenja vještaka medicinske struke dr.K. N. sa zapisnika o saslušanju svjedoka Ki.br.127/10 od 01.09.2010 godine se utvrđuje da je N.V. u događaju od 11.07.2010.godine zadobio sljedeće povrede: malu ogrebotinu(crtasta oguljotina) u predjelu desne ušne školjke, blagi krvni podliv vežnjače lijevog oka, više ogrebotina (crtastih oguljotina) kože u predjelu oba koljena i obje podkoljenice, ogrebotine (crtaste oguljotine kože) u predjelu oba lakta, ranu u predjelu desnog dlana dužine 1 cm, a koje povrede predstavljaju procijenjeno pojedinačno i u svom ukupnom zbiru laku tjelesnu povredu, te da su mala ogrebotina kože u predjelu desne ušne školjke i blagi krvni podliv vežnjače lijevog oka nanešene&nbsp; dejstvom tupine zamahnutog mehaničkog oruđa u šta bi spadalo: nokat, prst i slično. Više ogrebotina kože u predjelu oba koljena i obje podkoljenice i oba lakta kao i rana u predjelu desnog dlana nastale su usled pada N.V. i njegovog kontakta sa podlogom. Dalje se utvrđuje da je N. V. u predmetnom događaju zadobio nagnječno-razdernu ranu u predjelu lijeve podlaktice sa rascjepom mišićnog tkiva i sa djelimičnim rascjepom lijevog nadlaktično-žbičnog mišića, koja povreda predstavlja laku tjelesnu povredu i nanešena je dejstvom tupine mehaničkog oruđa u šta bi spadalo: uši od sjekire i slično.<br>
<br>
Vještak medicinske struke dr.K. N. je na glavnom pretresu na zapisniku od 20.12.2010.godine pojasnio svoj nalaz i mišljenje i naveo da je povreda koju je zadobio N. V. nanešena silom srednjeg inteziteta. Nakon pregleda oštećenog na glavnom pretresu, vještak je naveo, da se u predjelu spoljašnje strane lijeve podlaktice N.V., na granici između srednje i gornje trećine, nalazi kosi brkljasti ožiljak u obliku razvučenog slova „ S“, dužine 10 cm i širine 1mm, te da se na osnovu takvog izgleda ožiljka može konstatovati da se radi o „odbrambenoj povredi“ i da je ta povreda nastala u vrijeme kada su se napadač i povrijeđeni N. V. nalazili u uspravnim položajima tijela i licem u lice okrenuti jedan prema drugome i u vrijeme kada se lijeva ruka N.V. nalazila podignuta iznad glave, a radi zaštite glave. Dalje je naveo, da se na osnovu sadašnjeg izgleda ožiljka ne može sa potrebnom sigurnošću „ispraviti“ dijagnoza raspoloživog medicinskog dokumenta, u kojem decidno na par mjesta i na crnogorskom i na latinskom jeziku stoji da se radi o rani razderotini. Izgled ožiljka bi upućivao da se radi o rani sjekotini, tj. da je dejstveni princip bila oštrica sjekire, međutim, ono što je zbunjujuće, to je da je u navedenom medicinskom dokumentu notirano da se radi o razderini kože i fascije podlaktice. Pojasnio je da je fascija vezivno tkivo, omotač mišića i da ona po svim svojim karakteristikama čvrstoće i elastičnosti, najbolje odslikava dejstveni princip mehaničkog oruđa, kao što je slučaj i kod pljosnatih kosti, te da u svakom slučaju sjekira kao mehaničko oruđe sadrži u sebi dva dejstvena principa, a to su tupina i sječivo, odnosno oštrica, a da idealna sjekotina nastaje prevlačenjem oštrice preko kože, te da su kod nje uvijek ivice uz strane rane ili okolna koža nenagnječeni, krvlju nepodliveni. Kod sjekotina nanešenih dejstvom sječiva sjekire uvijek postoje i elementi razderotine, a to sve zbog samog zamaha koji utiče na nagnječenje tkiva, naravno sve u zavisnosti od ugla kojim sječivo djeluje, jer se tu više ne radi o prostom prevlačenju sječiva, već o udaru sječiva, a takođe zavisi i od osobina sječiva tj. da li je isto na određenim mjestima okrzano, tupo, iskrivljeno i sl. Nakon uvida u fotoelaborat, te u fotografiju predmetne sjekire, nakon medicinskih činjenica dobijenih neposrednim pregledom oštećenog, na glavnom pretresu, vještak je konstatovao da je predmetnu ranu N. V. zadobio sječivom odnosno oštrim dijelom sjekire, a ne ušima sjekire. Dalje je naveo da N.V. nije mogao navedenu povredu nanijeti oštećenom N. V. iz klečećeg položaja sa koljenima oslonjenim o podlogu, pored otvorenih suvozačevih vrata, sa prednjim dijelom tijela okrenutim prema unutrašnjosti vozila, sa nasumice uhvaćenom sjekirom srednje veličine, koju je zamahnuo do određene granice put unazad iznad sebe, te da je to nemoguće, niti se N. V. mogao sam povrijediti, tako što je naletio rukom na nezamahnutu sjekiru. Što se tiče povreda koje je u predmetnom događaju zadobio optuženi N.V., vještak je na pretresu ponovio iste one povrede koje je i naveo u nalazu i mišljenju, te sa istim načinom nanošenja, stim što je dodao da se na osnovu medicinske dokumentacije iz spisa predmeta, ne može ustanoviti da li je blagi krvni podliv vežnjače lijevog oka N.V. nastao prije ili poslije povređivanja N.V., stim što svaki čovjek poslije zadobijanja takve povrede ima sposobnost da nanese isto takvu povredu koju je zadobio N. V.<br>
<br>
Iz nalaza i mišljenja komisije vještaka o sudsko psihijatrijskom pregledu optuženog, od 28.03.2011 godine, sud je utvrdio, da optuženi N.V. ne boluje od trajnog duševnog oboljenja, ne pokazuje simptome zaostalog duševnog razvoja i da se ne radi o osobi sa simptomima težeg duševnog oboljenja, da dugogodišnje konzumiranje alkohola od strane optuženog ima karakteristike dipsomanskog-periodičnog tipa, te da ne ispunjava standarde toksikomanske zavisnosti o alkoholu, te da se u vrijeme izvršenja krivičnog djela N.V. nalazio u stanju akutne alkoholne intoksikacije koje odgovara jednostavnom pijanstvu, a nema karakteristike patološke reakcije na alkohol u smislu komplikovanog pijanstva i patološkog pijanstva. Dalje se navodi da su sposobnosti shvatanja djela i mogućnost upravljanja svojim postupcima kod optuženog u vrijeme izvršenja krivičnog djela bili smanjeni, ali ne bitno. Ako se prihvati kao činjenica da je u vrijeme izvršenja krivičnog djela bilo prisutno provokativno ponašanje oštećenog na verbalnom i fizičkom planu u tim okolnostima optuženi bi se nalazio u stanju afekta razdražljivosti, bijesa jakog inteziteta, te da bi njegova sposobnost shvatanja značaja djela kao i mogućnost upravljanja svojim postupcima u vrijeme izvršenja krivičnog djela bili bi smanjeni, ali ne bitno, iz razloga što nije prisutno stanje kvantitativnih i kvalitativnih izmjena svijesti.<br>
<br>
Iz izvoda iz KE na ime optuženog izdatog od Uprave policije PJ Nikšić- Ispostava Šavnik od 29.10.2010 godine, sud je utvrdio da optuženi N.V.&nbsp; nije osuđivan.<br>
<br>
Cijeneći rezultate cjelokupnog dokaznog postupka, navode optužbe i odbrane optuženog, ovaj sud je nesumnjivo utvrdio, da je optuženi N.V. izvršio krivično djelo ubistvo u pokušaju iz čl. 143. u vezi čl. 20. Krivičnog zakonika, na&nbsp; način, mjesto i u vrijeme, kako je to bliže predstavljeno izrekom presude.<br>
<br>
U postupku je nesumnjivo utvrdjeno, da je optuženi dana 11.07.2010. godine, oko 18 časova u mjestu Kunovo, Opština Nikšić, pokušao lišiti života svog brata-oštećenog N.V., tako što je nakon kraće verbalne prepirke sa oštećenim, iz gepeka svog automobila marke "Ford fiesta" izvadio tesarsku sjekiru, a zatim sa sjekirom u ruci krenuo prema oštećenom, prijeteći da će mu otkinuti glavu, pa kada mu je prišao na korak u trenutku kada mu je oštećeni licem bio okrenut, zamahnuo oštrim dijelom sjekire u pravcu glave oštećenog, u kom trenutku je oštećeni&nbsp; povlačeći se unazad radi odbrane postavio ruke ispred sebe, kada ga je optuženi sječivom udario u predjelu lijeve ruke, nanoseći mu tom prilikom laku tjelesnu povredu u vidu nagnječno-razderne rane u predjelu lijeve podlaktice sa rascjepom mišićnog tkiva i sa djelimičnim rascjepom lijevog nadlaktično-žbičnog mišića.<br>
<br>
Ovakvo utvrdjeno činjenično stanje sud je na nesumnjiv način utvrdio, kako iz iskaza svjedoka oštećenog N.V., svjedoka N. V.,&nbsp; tako i sadržinom materijanih dokaza provedenih na glavnom pretresu i to Izvještaja o kriminalističko tehničkom pregledu lica mjesta Ku.br.622/10 od 11.07.2010.godine, medicinske dokumentacije na ime oštećenog, nalaza i mišljenja vještaka medicinske struke i njegovog usmenog izjašnjenja na glavnom pretrsu, te sadržinom fotodokumentacije sačinjene na licu mjesta predmetnog dogadjaja.<br>
<br>
Naime, da se predmetni dogadjaj desio dana 11.07.2010. godine, oko 18,00 časova, u selu Konovo na prodičnom imanju N., Opština Nikšić, nesumnjivo se utvrdjuje iz iskaza svjedoka oštećenog N.V., a što se potvrdjuje i iskazom svjedoka N. V., te izvještaja o kriminialističko-tehničkom pregledu lica mjesta Uprave policije PJ Nikšić Ku.br. 622/10, od 11.07.2010. godine, te sadržinom fotodokumentacije sačinjene povodom predmetnog dogadjaja, a što nije sporio ni sam optuženi u navodima svoje odbrane.<br>
<br>
Nadalje, na osnovu jasnog, detaljnog i preciznog kazivanja svjedoka oštećenog N.V., sud je nesumnjivo utvrdio, da su odnosi između njega i njegovog brata, optuženog N.V. bili od ranije poremećeni, a zbog neriješenih imovinskih odnosa oko porodičnog imanja, da se kritičnog dana nalazio sa svojom sestrom V. na porodičnom imanju u selu Kunovo u blizini porodične kuće, kada je njegov brat optuženi N.V., došao u pripitom stanju, svojim vozilom marke "Ford fiesta" na njegovo imanje i zaustavio se ispred kapije-ljese, potom izašao iz vozila, otvorio gepek, a nakon toga počeo da lomi ogradu, pritom upućujući oštećenom psovke, vrijedjajući i izazivajući ga. Iz iskaza svjedoka oštećenog dalje se utvrdjuje, da je on potom prišao optuženom, koji je odjedanput krenuo ka gepeku svog vozila, odakle je izvadio sjekiru, okrenuo se prema njemu, napravio korak-dva i kada mu je prišao zamahnuo oštricom sjekire prema njemu u predjelu glave, u kom trenutku je on uzmakao unazad, da bi izbjegao udarac sjekirom, u kom uzmicanju je podigao lijevu ruku u visini glave, kako bi se zaštitio od udarca sjekire, sa kojom je optuženi zamahnuo, ali se u tom uzmicanju okliznuo i malo poklekao, kada ga je optuženi oštricom sjekire udario po lijevoj ruci, koju je prethodno podigao u visini glave, kako bi se zaštitio od udarca, a kojom prilikom je i optuženi poklekao i pao na koljena, što je oštećeni iskoristio i od optuženog uspio da otrgne sjekiru iz ruku.<br>
<br>
Iskaz svjedoka oštećenog sud je prihvatio u cjelosti, jer je ovaj svjedok tokom cijelog postupka na istovjetan način predstavio predmetni događaj, kao i način na koji mu je optuženi N.V. nanio povredu sa sjekirom, a koji iskaz je potvrđen i ostalim provedenim dokazima. Naime, i svjedok N.V. je potvrdila činjenicu, a koju ni optuženi ne spori, da su između optuženog i oštećenog, postojali poremećeni odnosi, da se optuženi i ranije, kada bi bio u pijanom stanju, bahato i neprimjereno odnosio prema oštećenom, da je kritičnog dana došao na imanje koje pripada oštećenom, svojim vozilom, onako kako je to predstavio u svom iskazu i sam oštećeni N. V., da ona&nbsp; nije vidjela trenutak kada je optuženi N.V. udario oštećenog N.V. sjekirom, ali je vidjela i čula kada je optuženi stigao vozilom do struge-ograde, do ulaza na imanje, gdje se zaustavio i počeo da viče i psuje, kada je pozivao oštećenog, govoreći mu „da će da ga sasiječe i da više neće postojati živ“, a da je nakon toga vidjela, kada je oštećeni V. već bio oduzeo sjekiru od optuženog i drži je u lijevoj ruci, koja je krvarila, dok je šakom desne ruke držao podlakticu lijeve ruke, kada je shvatila da je V. podlaktica povrijedjena i kada je upitala svoga brata optuženog V. "jesi li mu ti ovo nagrdio ruku", našta joj je optuženi odgovorio "jesam, danas ruku a sjutra ću glavu". Imajući u vidu ovakav iskaz svjedoka N. V., a posebno dio kada se ona obraća svome bratu V., riječima "jesi li mu ti ovo nagrdio ruku", misleći na krvavu ruku oštećenog N.V., te V. odgovor "jesam, danas ruku a sjutra ću glavu", nesumnjivo proizilazi činjenica, da je upravo optuženi N.V. udario sjekirom svoga brata oštećenog N.V., jer zašto bi optuženi na pitanje svoje sestre odgovorio na taj način, a da se događaj nije odigrao upravo onako kako je to oštećeni naveo u svom iskazu. Iskaz ovog svjedoka sud je u potpunosti prihvatio, obzirom da isti nije doveden u sumnju ni jednim dokazom provedenim na glavnom pretresu, kao ni navodima odbrane optuženog.<br>
<br>
Iskaz svjedoka oštećenog se potvrdjuje nalazom i mišljenjem vještaka medicinske struke dr. K. N. i njegovim usmenim izjašnjenjem na glavnom pretresu, koji se decidno izjasnio, da je povreda lijeve ruke koju je oštećeni zadobio u predmetnom dogadjaju, tzv. “odbrambena povreda”, koja je zadobijena kada je oštećeni podigao ruku u visini glave, a radi zaštite glave, te da je ista nanešena oštricom sjekire i uz upotrebu sile srednjeg inteziteta, u trenutku kada se napadač optuženi N.V. i povrijedjeni, oštećeni N. V. nalazili u uspravnim položajima tijela i licem u lice okrenuti jedan prema durgom, u trenutku kada se lijeva ruka oštećenog N.V. nalazila podignuta iznad glave, a koje tvrdnje vještaka su u potpunosti saglasni sa iskazom svjedoka oštećenog, koji je u svom iskazu naveo da je optuženi iz gepeka svog vozila izvadio sjekiru, podigao je i krenuo u njegovom pravcu, da se on izmicao unazad, pa kada mu je optuženi prišao dovoljno blizu, zamahnuo je oštricom sjekire u predjelu njegove glave, u kom trenutku je on podigao ruku, kako bi zaštitio glavu, kada je zadobio udarac sječivom u predjelu lijeve ruke, u trenutku kada su on i optuženi bili licem okrenuti jedan ka drugom.<br>
<br>
Konačno, iz nalaza i mišljenja vještaka medicinske struke sud je nesumnjivo utvrdio, vrstu i težinu tjelesnih povreda kod oštećenog N.V., da je oštećeni u predmetnom dogadjaju zadobio nagnječno-razdernu ranu u predjelu lijeve podlaktice sa rascjepom mišićnog omotača i sa djelimičnim rascjepom lijevog nadlaktično-žbičnog mišića, koja povreda u vrijeme nanošenja predstavlja laku tjelesnu povredu. Stoji činjenica da je vještak u prethodnom postupku u svom nalazu i mišljenju naveo, da je povreda oštećenog, nastala dejstvom tupinom mehaničkog orudja, u što bi spadale "uši" sjekire, dakle, tupi dio sjekire, a koji nalaz je vještak dao isključivo na osnovu medicinske dokumentacije na ime oštećenog koja se nalazila u spisima predmeta, da bi u svom usmenom izjašnjenju na glavnom pretresu, a nakon neposrednog pregleda povrede kod oštećenog i ponovnim uvidom u medicinsku dokumentaciju i fotodokumentaciju na kojoj je prikazan izgled sjekire, kojim je povreda nanijeta, ustvrdio, da je povreda oštećenog nastala sječivom, odnosno oštricom sjekire, a koje izjašnjenje vještaka na glavnom pretresu je sud u cjelosti prihvatio, obzirom da se vještak na glavnom pretresu na stručan i objektivan način izjasnio o mehanizmu nastanka tjelesne povrede kod oštećenog, koji je na osnovu izgleda ožiljka kod oštećenog i izgleda sjekire kojim je povred ananijeta, utvrdio da se radi o sjekotini, koja je isključivo mogla nastati samo sječivom, odnosno oštrim dijelom, a ne ušima predmetne sjekire, te da se konstatacija u medicinskoj dokumentaciji, da je oštećeni zadobio rane razderotine, a što je konstatovano na par mjesta, svakako ne isključuje mogućnost da je oštećeni zadobio i povredu u vidu sjekotine, obzirom da se kod sjekotina nanešenih dejstvom sječiva sjekire uvijek postoje i elementi razderotine, a to sve zbog samog zamaha koji utiče na nagnječenje tkiva, u zavisnosti od ugla kojim sječivo djeluje, jer se tu više ne radi o prostom prevlačenju sječiva, već o udaru sječiva, a što zavisi i od samog sječiva, da li isto na odredjenim mjestima okrzano, tupo, skriveno i slično, tako da rana sjekotine uvijek imaju i elemente rane razderotine.<br>
<br>
Imajući u vidu ovakvo utvrdjeno činjenično stanje, sud nije prihvatio navode odbrane optuženog N.V., da je kritičnom prilikom bio napadnut od strane oštećenog N.V., koji ga je udarao pesnicom u predjelu vrata, od kojih udaraca je poklekao, pao na koljena pored automobila, ledjima okrenut oštećenom, te da je iz tog položaja nasumice zamahnuo sjekiru preko glave, koju je prethodno dohvatio sa sica suvozača svog vozila, te da ne zna da li je tom sjekirom udario oštećenog, obzirom da su takvi navodi odbrane optuženog opovrgnuti jasnim, detaljnim, odredjenim i doslednim kazivanjem svjedoka oštećenog, a koji iskaz je u svemu potvrdjen nalazom i mišljenjem vještaka medicinske struke i njegovim usmenim izjašnjenjem na glavnom pretresu, iz koga je sud nesumnjivo utvrdio, da optuženi N.V. nije mogao nanijeti navedenu povredu oštećenom N. V. iz klečećeg položaja, sa koljenima oslonjenim o podlogu, pored otvorenih suvozačevih vrata, sa prednjim dijelom tijela okrenutim put unutrašnjosti vozila, sa nasumice uhvaćenom sjekirom srednje veličine, koju je zamahnuo do odredjene granice put unazad iznad sebe, kao i da se oštećeni N. V. nije mogao sam povrijediti, tako što bi naletio rukom na nezamahnutu sjekiru. Činjenica da je i optuženi u predmetnom dogadjaju takodje zadobio povrede, koje je vještak medicinske struke kvalifikovao u nalazu i mišljenju u prehtodnom posutpku ne potvrdjuju navode optuženog, da je kritičnom prilikom bio napadnut od strane oštećenog. Ovo imajući u vidu iskaz svjedoka oštećenog da se optuženi nakon što je zamahnuo sjekirom u pravcu njegove glave i udario ga po ruci, koju je on podigao da bi se zaštitio od udarca oštrice sjekire, okliznuo i pao, a što potvrđuje nalaz vještaka, koji se izjasnio da su više ogrebotina kože u predjelu oba koljena, obje podkoljenice i oba lakta kao i rana u predjelu desnog dlana kod optuženog, nastale usled pada i njegovog kontakta sa podlogom, dok u vezi ostalih povreda koje je optuženi zadobio, te načina na koji su nanešene, a kako se to izjasnio vještak u svom nalazu, oštećeni i ne spori da ih je mogao nanijeti optuženom u trenutku kada se rvao i čupao sa njim, a nakon što ga je optuženi udario oštricom sjekire po lijevoj ruci, a kako bi mu otrgao sjekiru iz ruku i time zaštitio sebe. Imajući u vidu navedeno, kao i ostale provedene dokaze, sud je navode odbrane optuženog cijenio kao neosnovane i sračunate na izbjegavanje krivice.<br>
<br>
Sud je posebno cijenio navode branioca optuženog date u završnoj riječi, da nije dokazano da je optuženi N.V. počinio krivično djelo koje mu se optužnicom stavlja na teret i da nije dokazan činjenični opis optužnice, osim u dijelu da je oštećenom nanešena laka tjelesna povreda, da je oštećeni prilazeći optuženom provokativno rekao „šta ćeš ti tu, ja ću tebe“, a nakon toga, počeo da ga udara u predjelu glave, od kojih udaraca je pao na makadamski put, nakon toga uzeo sjekiru sa sjedišta svoga vozila, ali ne sa namjerom da povrijedi oštećenog, već da bi odbio od sebe protivpravni napad, te da je sigurno da je optuženi,&nbsp; da je imao namjeru da liši života oštećenog, to mogao uraditi, kada mu je ovaj prilazio, a da je u dijelu nanošenja lake tjelesne povrede optuženi postupao iz nehata i da je kod optuženog bila smanjena svijest rasuđivanja, te da optuženi može biti kriv za nanošenje lake tjelesne povrede oštećenom, ali ne nikako za krivično djelo koje mu se stavlja na teret.<br>
<br>
Ovakav stav branioca optuženog sud je cijenio kao neosnovan.<br>
<br>
Naime, imajući u vidu iskaz svjedoka oštećenog koji iskaz je potvrđen svim provedenim dokazima, a posebno nalazom i mišljenjem vještaka medicinske struke, a iz kojih dokaza jasno proizilazi da oštećeni nije udarao optuženog kada mu je prišao kod struge, prije nego što je optuženi zamahnuo oštricom sjekire u pravcu njegove glave i nakon što je oštećeni podigao lijevu ruku da se odbrani udario ga po ruci, te da stim u vezi optuženi i nije imao od čega da se brani tj. nije mogao odbijati od sebe protivpravni napad kojeg i nije bilo, naprotiv, oštećeni je taj koji je u konkretnoj situaciji bio protivpravno napadnut od strane optuženog. Optuženi jeste nanio oštećenom laku tjelesnu povredu, ali je nesporno utvrđeno da je optuženi zamahnuo oštricom sjekire u pravcu glave oštećenog, ne sa namjerom da povrijedi ruku oštećenog, već da ga udari po glavi i da je povreda lijeve ruke&nbsp; oštećenog „odbrambena povreda“, kako se o tome izjasnio vještak medicinske struke. Stav branioca, da je kod optuženog bila smanjena svijest rasuđivanja je opovrgnut nalazom i mišljenjem komisije vještaka, koji nalaz je sud prihvatio u cjelosti kao objektivan, stručan i u skladu sa pravilima struke i nauke, a u kojem nalazu je navedeno da je optuženi osoba koja ne boluje od duševnog oboljenja, da se optuženi u vrijeme izvršenja krivičnog djela nalazio u stanju jednostavnog pijanstva, te da su sposobnosti shvatanja djela i mogućnost upravljanja svojim postupcima kod optuženog u vrijeme izvršenja krivičnog djela bili smanjeni, ali ne bitno, pa i pod pretpostavkom da je u vrijeme izvršenja krivičnog djela bilo prisutno provokativno ponašanje oštećenog na verbalnom i fizičkom planu, u kojim okolnostima bi se nalazio u stanju afekta razdražljivosti, bijesa jakog inteziteta, te da bi njegova sposobnost shvatanja značaja djela kao i mogućnost upravljanja svojim postupcima u vrijeme izvršenja krivičnog djela bili smanjeni, ali ne bitno, iz razloga što nije prisutno stanje kvantitativnih i kvalitativnih izmjena svijesti, što sve ukazuje da je optuženi u vrijeme izvršenja krivičnog djela bio uračunljiv, dakle, mogao je da shvati značaj svoga djela i upravlja svojim postupcima.<br>
<br>
Cijeneći činjenično stanje utvrdjeno provedenim dokazima na glavnom pretresu, ovaj sud je nesumnjivo zaključio, da je optuženi zamahujući oštricom sjekire u pravcu glave oštećenog, dakle, vitalnom dijelu tijela, bio svjestan da na taj način može oštećenog lišiti života, ali je posledica izostala ne voljom optuženog, već usled drugih okolnosti, jer je oštećeni zaštitio glavu, na način što je podigao lijevu ruku u visini glave, po kojoj ruci ga je optuženi udario oštricom sjekire i nanio mu laku tjelesnu povredu u vidu nagnječno razdelne rane u predjelu lijeve podlaktice sa rascjepom mišićnog omotača i sa djelimičnim rascjepom lijevog nadlaktičnog žbičnog mišića. Okolnosti konkretnog slučaja, nesumnjjivo ukazuju, da je optuženi bio svjestan, da postupajući na način kako je to prethodno opisano može oštećenog lišiti života, pa je pristao na nastupanje takve posledice, zbog čega se u njegovim radnjama kao subjektivni elemenat predmetnog krivičnog bića manifestuje eventualni umišljaj. Optuženi je kao odrasla i razumna osoba znao i bio svjestan da zamahujući oštricom sjekire, sa namjerom da oštećenog udari po glavi, istog može lišiti života, kojom prilikom mu je nanio laku tjelesnu povredu, pa kako krajnja posledica nije nasutpila, sud je prihvatio pravnu kvalifikaciju djela iz optuženice i radnju optuženog činjenično opisane u izreci presude, pravno kvalifikovao kao krivično djelo ubistvo u pokušaja iz čl. 143. u vezi čl. 20. Krivičnog zakonika.<br>
<br>
Odlučujući o kazni za optuženog sud, sud je najprije u smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio njegove lične prilike, da se radi o invalidnoj osobi, kojoj su djelimično amputirana tri prsta lijeve i oštećen prsti desne ruke, a ušto se sud uvjerio neposredno na glavnom pretresu, njegov raniji život, tj. nesodujivanost, a što je sud utvrdio iz izvoda iz KE za optuženog, pa je sud u odsustvu otežavajuće okolnosti naprijed navedene olakšavajuće okolnosti cijenio kao naročito olakšavajuće i shodno čl. 45. st. 1. tačka 3. i 46.st. 1. tačka 1. Krivičnog zakonika, te uz činjenicu da je krivično djelo ostalo u pokušaju, zakonom zaprijećenu kaznu ublažio ispod zakonskog minimuma za predmetno krivično djelo, te optuženom izrekao kaznu zatvora u trajanju od 2 ( dvije ) godine, koja kazna je po ocjeni suda srazmjerna&nbsp; krivici optuženog, a kojom kaznom će se ostvariti svrha kažnjavanja iz čl. 32. Krivičnog zakonika, da optuženi buduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika.&nbsp;<br>
<br>
Kako je sud optuženog oglasio krivim, to ga je obavezao na plaćanje troškova krivičnog postupka, koji su nastali kao izdaci suda, i to paušala u iznosu od 100,00 eura, koji paušal je odmjeren srazmjerno složenosti predmeta, dužini trajanja postupka, te imovinskim prilikama optuženog, te iznos od&nbsp; 946 eura na ime troškova vještačenja po vještaku medicinske struke i troškova za komisiju vještaka, sve prednje u roku od 15 dana po pravosnažnosti ove presude pod prijetnjom prinudnog izvršenja.<br>
<br>
Na osnovu člana 212 ZKP-a, sud je oštećenog radi ostvarivanja imovinskopravnog zahtjeva uputio na redovnu građansku parnicu, obzirom da podaci krivičnog postupka ne pružaju dovoljan osnovu za potpuno ni za djelimično presudjenje.<br>
<br>
Sa izloženog, a na osnovu člana 364 Zakonika o krivičnom postupku, odlučeno je kao u izreci presude.<br>
<div style="text-align: center;">
	VIŠI SUD U PODGORICI<br>
	Dana, 04.04.2011. godine<br>
	<br>
	&nbsp;</div>
<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Novčić Slobodanka&nbsp;&nbsp;s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tabaš Predrag s.r.<br>
<br>
&nbsp;&nbsp;&nbsp;&nbsp;<br>
<strong>PRAVNA POUKA</strong>: Protiv ove presude dozvoljena je žalba&nbsp;&nbsp; Apelacionom sudu Crne Gore u roku od 15 dana od dana prijema prepisa iste, a preko Višeg suda u Podgorici&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Za tačnost otpravka tvrdi<br>
i ovjerava<br>
namještenik suda<br>
_____________________<br>
&nbsp;<br>
<br>
<br>
<br>
<br>
<br>

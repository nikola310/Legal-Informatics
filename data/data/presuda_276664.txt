<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li>
<span></span>
</li>
<p>&nbsp;</p>
<p>
<span class="span1"></span><span class="span1">K. br. 421/14</span>
</p>
<p style="text-align:right">
<span class="span1">K. br. 382/16</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković, kao zapisničarke, u krivičnom predmetu protiv okrivljenog G. S, zbog krivičnog djela nedavanje izdržavanja iz čl. 221 st. 1 Krivičnog zakonika, odlučujući po optužnom predlogu ODT-a Podgorica Kt. br. 1322/15 od 08. 06. 2016. godine, nakon glavnog i javnog pretresa održanog dana 11. 01. 2018. godine, u prisustvu zastupnice optužnog predloga D. I. i punomoćnice oštećene mldb. D. S, A. K, po zamjeničkom punomoćju adv. A. K, te odsustvu uredno pozvanog okrivljenog, izrekao je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">G. S, JMB XXXXXXXXXXXXX od oca Ž. i majke L, rođene Ć, rođen XX. XX. 19XX. godine u K, sa prebivalištem u mjestu rođenja Ul. V. K. br. x/x-x, državljanin RS, autoelektričar, neoženjen, otac dvoje djece, pismen, završio višu školu, lošeg imovnog stanja, nezaposlen, osuđivan presudom Osnovnog suda u Kolašinu K. br. 60/15 od 26. 11. 2015. godine zbog krivičnog djela nedavanje izdržavanja iz čl. 221 st. 1 Krivičnog zakonika Crne Gore - 3 (tri) mjeseca zatvora uslovno na 1 (jednu) godinu </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što:</span>
</p>
<p>&nbsp;</p>
<p>
<span class="span1">Od 29. 05. 2015. godine do 08. 06. 2016. godine, u P, svjestan svog djela, čije je izvršenje htio i znajući da je isto zabranjeno, nije davao izdržavanje za lice koje je po zakonu dužan da izdržava - oštećenu mldb. D. S, a koja dužnost mu je utvrđena izvršnom sudskom presudom Osnovnog suda u Podgorici P. br. 2390/12 od 19. 04. 2013. godine, kojom mu je utvrđeno da svakomjesečno doprinosi izdržavanju svoje mldb. kćerke u iznosu od 63,50 eura do 5-og u mjesecu za tekući mjesec, uplatom na žiro račun zakonske zastupnice V. V. kod </span><span class="span1">Crnogorske komercijalne banke </span><span class="span1">u Podgorici</span><span class="span1">,</span>
</p>
<p>&nbsp;</p>
<p>
<span class="span1">- čime je izvršio krivično djelo nedavanje izdržavanja iz čl. 221 st. 1 Krivičnog zakonika Crne Gore. </span>
</p>
<p>
<span class="span1"></span>
</p>
<p>
<span class="span1">Pa mu sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 i 221 st. 4 Krivičnog zakonika Crne Gore, te čl. 226, 229, </span><span class="span2">239</span><span class="span1"> i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne izvrši novo krivično djelo i ukoliko u roku od 3 (tri) mjeseca od pravosnažnosti presude zakonskoj zastupnici maloljetne D. S. - V. V., uplati na ime </span><span class="span1">imovinskopravnog zahtjeva dospjele obaveze izdržavanja u iznosu od po 63,50 eura, za period od 29. 05. 2015. godine do 08. 06. 2016. godine, što čini ukupan iznos od 825,50 eura, i da uredno daje izdržavanje. </span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od </span><span class="span2">50,00 </span><span class="span1">eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt. br. 1322/15 od 08. 06. 2016. godine stavljeno je na teret okrivljenom G. S. izvršenje krivičnog djela nedavanje izdržavanja iz čl. 221 st. 1 Krivičnog zakonika Crne Gore. Zastupnica optužbe je u završnoj riječi u cjelosti ostala pri podnijetom optužnom aktu, predlažući sudu da okrivljenog oglasi krivim i osudi po zakonu, u granicama koje zakon propisuje za predmetno krivično djelo.</span>
</p>
<p>
<span class="span1">Sud je procesnim rješenjem na zapisniku o glavnom pretresu K. br. 382/16 od 11. 01. 2018. godine odlučio da se glavni pretres, shodno čl. 457 Zakonika o krivičnom postupku, održi u odsustvu okrivljenog G. S. imajući u vidu da isti nije došao na glavni pretres, a uredno je pozvan, nalazeći da njegovo prisustvo na pretresu nije nužno, obzirom da je prethodno saslušan.</span>
</p>
<p>
<span class="span1">Okrivljeni G. S. je u svojoj odbrani datoj na zapisniku o saslušanju osumnjičenog pred Osnovnim javnim tužilaštvom u Kragujevcu MP br. 6/16 od 12. 05. 2016. godine, naveo da je tačno da nije davao izdržavanje za svoju kćerku, maloljetnu D. V, iako je na to bio obavezan nakon utvrđenog očinstva, presudom Osnovnog suda u Podgorici u predmetu P. br. 2390/12 od 20. 03. 2013. godine. Razlog za neispunjenje ove obaveze je taj što je dana 05. 01. 2011. godine zbog svog zdravstvenog stanja, budući da ima probleme sa srcem i bubrezima, ostao bez posla, odnosno, otkazan mu je ugovor o radu u "FAS"-u K, usljed nepostojanja opšte zdravstvene sposobnosti za radno mjesto na kome je obavljao poslove do tog trenutka. Upravo su zdravstveno stanje i starosna dob razlozi zbog kojih nakon toga nije mogao ponovo da se zaposli, tako da živi kao samohrani roditelj sa maloljetnim sinom starosti 15 godina, a jedini izvor prihoda im je socijalna pomoć u iznosu od 6.351,00 dinara i dječiji dodatak u iznosu od 2.400,00 dinara. U prilog svoje odbrane dostavio je dokaze u vidu uverenja Gradske poreske uprave Grada Kragujevca br. 437-1490/1702/16-VIII od 28. 04. 2016. godine, uverenja RGZ Službe za katastar nepokretnosti Kragujevac br. 952-3/2016-5573 od 09. 05. 2016. godine i rešenja Centra za socijalni rad "Solidarnost" Kragujevac br: 55310.7022/2015 od 23. 06. 2015. godine. </span>
</p>
<p>
<span class="span1">Obzirom da je, glavni pretres održan u odsustvu okrivljenog G. S, to je njegova završna riječ izostala.</span>
</p>
<p>
<span class="span1">Punomoćnica mldb. oštećene, A. K. je u završnoj riječi navela da se pridružuju završnoj riječi zastupnice optužbe i postavljaju imovinskopravni zahtjev na ime neizmirenih obaveza, za period od 29. 05. 2015. godine do 08. 06. 2016. godine. </span>
</p>
<p>
<span class="span1">Sud je u dokaznom postupku saslušao svjedokinju V. V. - zakonsku zastupnicu oštećene mldb. D. S., pročitao presudu Osnovnog suda u Podgorici P. br. 2390/12 od 19. 04. 2013. godine, izvršio uvid u uverenje Gradske poreske uprave Grada Kragujevca br. 437-1490/1702/16-VIII od 28. 04. 2016. godine, uverenje RGZ Službe za katastar nepokretnosti Kragujevac br. 952-3/2016/5573 od 09. 05. 2016. godine i rešenje Centra za socijalni rad "Solidarnost" Kragujevac br. 55310-7022/2015 od 23. 06. 2015. godine, te pročitao presudu Osnovnog suda u Kolašinu K. br. 60/15 od 10. 11. 2015. godine i uvjerenje iz kaznene evidencije na ime okrivljenog G. S. KE 983/16 od 14. 06. 2016. godine.</span>
</p>
<p>
<span class="span1">Svjedokinja V. V, zakonska zastupnica oštećene mldb. D. S. je u svom iskazu u prethodnom postupku navela da je bila u vanbračnoj zajednici sa G. S. do decembra 1999. godine, da bi ubrzo nakon prestanka njihove zajednice rodila kćerku D. Odlukom suda u Podgorici G. je obavezan da doprinosi izdržavanju njihovog djeteta svakomjesečnim </span><span class="span1">uplatama od 63,50 eura, koje je trebalo da vrši na njen žiro račun u banci, međutim, otkad je sud donio ovu presudu, on se nije pridržavao obaveze niti je plaćao alimentaciju za njihovo dijete. Zbog navedenog je protiv njega vođen krivični postupak, u kome je oglašen krivim zbog krivičnog djela nedavanje izdržavanja, ali je i nakon tog postupka nastavio da izbjegava izvršenje svoje obaveze. Navela je da okrivljeni ne samo da od 29. maja 2015. godine nije plaćao izdržavanje, već nije izmirio ni obaveze po osnovu dospjelih izdržavanja za period od 16. 12. 2013. godine do 29. 05. 2015. godine u iznosu od 1.108,17 eura, koje je utvrdio sud u ranijem krivičnom postupku. Od kraja maja mjeseca 2015. godine G. nije izmirivao svoju obavezu i nije plaćao doprinos za izdržavanje njihovog djeteta, a kao dokaz svojih tvrdnji priložila je analitičku karticu iz banke, koja se odnosi na njen žiro račun na koji je, prema sudskoj presudi, okrivljeni bio dužan da uplaćuje izdržavanje. Ukazala je da ni ona, niti njena kćerka D. nemaju nikakav kontakt sa okrivljenim, a ima sigurno 13 godina da uopšte nije vidio D., dodajući da okrivljeni živi u K, ali nije u saznanju da li je negdje zaposlen. Na glavnom pretresu je, u cjelosti ponavljajući iskaz iz prethodnog postupka, dodala da ništa od onoga što je okrivljeni naveo u svojoj odbrani nije tačno. Živjela je pet godina sa familijom S. i dobro joj je poznato da okrivljeni posjeduje stan u K, koji je bio u vlasništvu njegovog pokojnog oca, te da porodica S. takođe posjeduje dvije kuće u okolini K. i to u J. i M, dodajući da je njen bivši suprug posjedovao kuću i u L. - B, koju je prodao, nakon čega ni jedan jedini euro nije dao djetetu na ime izdržavanja. Njen bivši suprug nije lošeg zdravstvenog stanja, već je njegov jedini problem ležanje, jer nikada nije volio da radi, pa imajući u vidu sve što je navela, sumnja u cjelokupnu dokumentaciju koju je priložo, smatrajući da je istu dobio iz razloga što je njegova porodica uticajna u K, budući da mu je otac bio predsjednik suda. U konačnom je navela da ni do danas G. S. nije uplatio ni jedan jedini euro na ime izdržavanja, iz kog razloga će podnijeti novu krivičnu prijavu. Kao zakonska zastupnica oštećene mldb. D. S. pridružila se krivičnom gonjenju protiv okrivljenog i postavila imovinskopravni zahtjev u iznosu dospjelih, a neizmirenih obaveza po osnovu doprinosa za izdržavanje njihovog djeteta.</span>
</p>
<p>
<span class="span1">Iz presude Osnovnog suda u Podgorici P. br. 2390/12 od 19. 04. 2013. godine, pravosnažne 18. 10. 2013. godine i izvršne 16. 12. 2013. godine, sud je utvrdio da je istom G. S. obavezan da na ime doprinosa za izdržavanje mldb. kćerke D. S. uplaćuje svakomjesečno do 5-og u mjesecu za tekući mjesec, iznos od 63,50 eura, počev od 19. 04. 2013. godine kao dana presuđenja, pa ubuduće dok za to budu postojali zakonski uslovi, na žiro račun zakonske zastupnice mldb. tužilje V. V, koji se vodi kod </span><span class="span1">Crnogorske komercijalne banke</span><span class="span1"> br. XXXXXXXXXXXX. </span>
</p>
<p>
<span class="span1">Iz uverenja Gradske poreske uprave Grada Kragujevca br. 437-1490/1702/16-VIII od 28. 04. 2016. godine proizilazi da se G. S. ne zadužuje porezom na imovinu, koje Uverenje je izdato na zahtjev G. S, a radi ostvarivanja prava na socijalnu pomoć.</span>
</p>
<p>
<span class="span1">Iz uverenja RGZ Službe za katastar nepokretnosti Kragujevac br. 952-3/2016/5573 od 09. 05. 2016. godine, proizilazi da u katastarskom operatu na ime S. Ž. G. iz K, V. K. x/x-x, nema upisanih nepokretnosti na području grada K, koje uverenje se izdaje na osnovu podataka iz službene evidencije, a služiće imenovanom radi prikaza Centru za socijalni rad.</span>
</p>
<p>
<span class="span1">Iz rešenja Centra za socijalni rad "Solidarnost" Kragujevac br. 55310-7022/2015 od 23. 06. 2015. godine proizilazi da se priznaje pravo na uvećanu novčanu socijalnu pomoć G. S. iz K, kao nosiocu prava dvočlane porodice, u mjesečnom iznosu od 6.351,00 dinara, počev od 01. 01. 2015. godine.</span>
</p>
<p>
<span class="span1">Iz presude Osnovnog suda u Kolašinu K. br. 60/15 od 10. 11. 2015. godine sud je utvrdio da je istom okrivljeni G. S. oglašen krivim za krivično djelo nedavanje izdržavanja iz čl. 221 st. 1 Krivičnog zakonika Crne Gore i to zato što od 16. 12. 2013. godine do 29. 05. 2015. godine nije davao izdržavanje za lice koje je po zakonu dužan da izdržava - oštećenu mldb. D. S, koja dužnost mu je utvrđena pravosnažnom i izvršnom presudom Osnovnog suda u Podgorici P. br. 2390/12 od 19. 04. 2013. godine i istom mu je izrečena uslovna osuda, kojom je utvrđena kazna zatvora u trajanju od 3 (tri) mjeseca i istovremeno određeno </span><span class="span1">da se ista neće izvršiti ukoliko okrivljeni u roku od 1 (jedne) godine ne učini novo krivično djelo. Istom presudom okrivljeni je obavezan da na ime imovinskopravnog zahtjeva, zakonskoj zastupnici mldb. oštećene D. S, majci V. V, po osnovu neplaćenih iznosa izdržavanja za period od 16. 12. 2013. godine do 29. 05. 2015. godine isplati iznos od 1.108,17 eura.</span>
</p>
<p>
<span class="span1">Cijeneći provedene dokaze kako pojedinačno, tako i u njihovoj međusobnoj povezanosti, dovodeći ih u vezu sa odbranom okrivljenog, sud je na nesumnjiv način utvrdio da okrivljeni G. S. od 29. 05. 2015. godine do 08. 06. 2016. godine, u P, svjestan svog djela, čije je izvršenje htio i znajući da je isto zabranjeno, nije davao izdržavanje za lice koje je po zakonu dužan da izdržava - oštećenu mldb. D. S, a koja dužnost mu je utvrđena izvršnom sudskom presudom Osnovnog suda u Podgorici P. br. 2390/12 od 19. 04. 2013. godine, kojom mu je utvrđeno da svakomjesečno doprinosi izdržavanju svoje mldb. kćerke u iznosu od 63,50 eura do 5-og u mjesecu za tekući mjesec, uplatom na žiro račun zakonske zastupnice V. V. kod </span><span class="span1">Crnogorske komercijalne banke u Podgorici</span><span class="span1">, kojim radnjama je ostvario sve elemente bića krivičnog djela nedavanje izdržavanja iz čl. 221 st. 1 Krivičnog zakonika Crne Gore.</span>
</p>
<p>
<span class="span1">Naime, čl. 221 st. 1 Krivičnog zakonika Crne Gore je propisano da će se kazniti ko ne daje izdržavanje za lice koje je po zakonu dužan da izdržava, a ta dužnost je utvrđena izvršnom sudskom odlukom ili izvršnim poravnanjem pred sudom ili drugim nadležnim organom, u iznosu i na način kako je to odlukom, odnosno poravnanjem, utvrđeno. Iz presude Osnovnog suda u Podgorici P. br. 2390/12 od 19. 04. 2013. godine, koja je pravosnažna od 18. 10. 2013. godine, a izvršna od 16. 12. 2013. godine, utvrđeno je da je okrivljeni G. S. obavezan da na ime doprinosa za izdržavanje mldb. kćerke D. S. uplaćuje svakomjesečno do 5-og u mjesecu za tekući mjesec, iznos od 63,50 eura, počev od 19. 04. 2013. godine kao dana presuđenja, pa ubuduće dok za to budu postojali zakonski uslovi, na žiro račun zakonske zastupnice mldb. tužilje V. V. koji se vodi kod </span><span class="span1">Crnogorske komercijalne banke</span><span class="span1"> br. XXXXXXXXXXXXXX. Svjedokinja - zakonska zastupnica mldb. oštećene V. V, u svom iskazu, koji je sud cijenio kao jasan i istinit, te mu kao takvom poklonio vjeru, navodi kako se okrivljeni, sa kojim je živjela u vanbračnoj zajednici, iz koje su dobili kćerku D, uopšte nije pridržavao obaveze utvrđene presudom suda u Podgorici da doprinosi izdržavanju njihovog djeteta svakomjesečnim uplatama u iznosu od 63,50 eura, tako da on od nastanka obaveze, dakle, nije plaćao alimentaciju za njihovo dijete. Svjedokinja V. dalje pojašnjava kako je zbog navedenog protiv okrivljenog već vođen krivični postupak, koji je okončan presudom Osnovnog suda u Kolašinu K. br. 60/15 od 10. 11. 2015. godine, u koju je sud izvršio uvid, a kojom je on oglašen krivim za krivično djelo nedavanje izdržavanja iz čl. 221 st. 1 Krivičnog zakonika Crne Gore, jer za period od 16. 12. 2013. godine do 29. 05. 2015. godine nije davao izdržavanje za oštećenu mldb. D. S, po citiranoj presudi Osnovnog suda u Podgorici P. br. 2390/12 od 19. 04. 2013. godine. Svjedokinja zaključuje da okrivljeni svoju obavezu izdržavanja nije izmirivao ni nakon toga, dakle ni od 29. 05. 2015. godine, kako mu je to optužbom stavljeno na teret, što ni sam okrivljeni ne spori u svojoj odbrani, potvrđujući da je tačno da nije davao izdržavanje za svoju kćerku mldb. D. V, iako je na to bio obavezan pravosnažnom i izvršnom presudom Osnovnog suda u Podgorici. </span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu sud nalazi da je isti bio svjestan da ima obavezu izdržavanja svoje malodobne kćerke, na način kako je to utvrđeno pravosnažnom i izvršnom sudskom odlukom, koje izdržavanje nije davao, dakle bio je svjestan da takvim postupanjem čini krivično djelo, što je i htio, pa se njegov psihički odnos </span><span class="span1">prema izvršenom krivičnom djelu manifestuje kao direktni umišljaj. </span>
</p>
<p>
<span class="span1">Sud je cijenio odbranu okrivljenog u kojoj navodi da je zbog svog zdravstvenog stanja, budući da ima probleme sa srcem i bubrezima, ostao bez posla, odnosno, otkazan mu je ugovor o radu u "FAS"-u K</span><span class="span1">ragujevcu</span><span class="span1">, usljed nepostojanja zdravstvene sposobnosti za radno mjesto na kome je obavljao poslove do tog trenutka, kao i to da su upravo njegovo zdravstveno stanje i starosna dob razlozi zbog kojih nije mogao nakon toga ponovo da se </span><span class="span1">zaposli, pri čemu živi kao samohrani roditelj sa maloljetnim sinom starosti 15 godina, a jedini izvori prihoda su im socijalna pomoć u iznosu od 6.351,00 dinara i dječiji dodatak u iznosu od 2.400,00 dinara, ali je našao da ista nije od uticaja na drugačije presuđenje. Istina, iz uverenja Gradske poreske uprave Grada Kragujevca br. 437-1490/1702/16-VIII od 28. 04. 2016. godine i uverenja RGZ Službe za katastar nepokretnosti Kragujevac br. 952-3/2016/5573 od 09. 05. 2016. godine, u koje je sud u dokaznom postupku izvršio uvid, proizilazi da se okrivljeni ne zadužuje porezom na imovinu, odnosno da na području grada Kragujevca, u kome prebiva, nema upisanih nepokretnosti, pri čemu je istom po rešenju Centra za socijalni rad "Solidarnost" Kragujevac br. 55310-7022/2015 od 23. 06. 2015. godine priznato i pravo na socijalnu pomoć, ali sud nalazi da okolnosti koje proizilaze iz citiranih isprava ne dovode u pitanje krivicu okrivljenog u konkretnom slučaju, niti bi, u smislu čl. 221 st. 2 Krivičnog zakonika Crne Gore, eventualno mogle predstavljati opravdani razlog za nedavanje izdržavanja okrivljenog, usljed čega bi postojanje krivičnog djela bilo isključeno. Naime, činjenica da je okrivljeni bio zdravstveno nesposoban za radno mjesto na kojem je prethodno radio, kako to okrivljeni navodi u svojoj odbrani a što proizilazi iz iz predhodno navedenih dokaza, po nalaženju suda, ne čini ga potpuno radno nesposobnim, tako da je, slijedom navedenog, mogao i morao da nađe neko drugo zaposlenje adekvatno njegovoj zdravstvenoj sposobnosti i starosnoj dobi, a koje bi mu omogućilo da svoju obavezu izdržavanja izmiruje uredno. U tom smislu sud je naročito imao u vidu </span><span class="span2">čl. 254 Porodičnog zakona, kojim je predviđena obaveza svakog roditelja da izdržava svoje maloljetno dijete, što dalje podrazumijeva da je </span><span class="span1">okrivljeni kao roditelj dužan da osigura životne uslove potrebne za razvoj svog djeteta,</span><span class="span2"> pri čemu je on to dužan činiti i po cijenu žrtvovanja sopstvenih potreba. Pritom,</span><span class="span1"> iako ta obaveza zavisi od mogućnosti roditelja, zbog obezbjeđenja izdržavanja maloljetnog djeteta, roditelji moraju iskoristiti sve svoje mogućnosti, odričući se i od svog egzinstencijalnog minimuma. Konačno, nije od uticaja ni činjenica što je okrivljeni roditelj još jednog maloljetnog djeteta koje izdržava, imajući u vidu da su roditelji dužni da izdržavaju svu svoju djecu, pri čemu je, kako je to već navedeno, obaveza okrivljenog utvrđena pravosnažnom i izvršnom presudom, čiju je izmjenu okrivljeni mogao tražiti, ukoliko je smatrao da postoje opravdani razlozi da se obaveza utvrđena istom smanji ili ukine, a što on očigledno nije učinio. </span>
</p>
<p>
<span class="span1">Shodno činjeničnom stanju utvrđenom na glavnom pretresu, sud je izmijenio činjenični opis optužnog predloga, na način što je u 7. redu umjesto riječi V. stavio V, nalazeći da se radi o očiglednoj omašci, budući da je ista, prilikom saslušanja u svojstvu zakonske zastupnice mldb. oštećene, kako u prethodnom postupku, tako i na glavnom pretresu, navela da se zove V. V, nalazeći da time ne prekoračuje optužbu i ne vrijeđa objektivni identitet optužbe i presude. Takođe,</span><span class="span1"> i</span><span class="span1">majući u vidu činjenicu da je dana 21. 08. 2013. godine stupio na snagu Zakon o izmjenama i dopunama Krivičnog zakonika („Službeni list Crne Gore br. 40/2013“ od 13. 08. 2013. godine) u kome je u čl. 1 propisano da se u Krivičnom zakoniku naziv zakonika mijenja i glasi „Krivični zakonik Crne Gore“, pa je, cijeneći vrijeme izvršenja krivičnog djela, sud primijenio Krivični zakonik Crne Gore i isto precizirao u izreci, imajući u vidu da je isti važio u vrijeme izvršenja krivičnog djela.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio njegove porodične prilike - da je, osim oštećene, otac još jednog maloljetnog djeteta koje je dužan da izdržava, te činjenicu da je nezaposlen i lošeg imovnog stanja, dok je od otežavajućih okolnosti cijenio njegovu raniju osuđivanost, a što je sud utvrdio iz uvjerenja iz kaznene evidencije na ime okrivljenog G. S. KE 983/16 od 14. 06. 2016. godine i presude Osnovnog suda u Kolašinu K. br. 60/15 od 10. 11. 2015. godine, pri čemu je osuđivan zbog istovrsnog krivičnog djela, pa je cijeneći prednje navedene olakšavajuće okolnosti, primjenom čl. 53 i 54 Krivičnog zakonika Crne Gore, okrivljenom izrekao uslovnu osudu kao u izreci presude i istovremeno ga, primjenom čl. 221 st. 4 Krivičnog zakonika Crne Gore i čl. 239 Zakonika o krivičnom postupku, obavezao da u </span><span class="span1">roku od 3 (tri) mjeseca od pravosnažnosti presude uplati na ime imovinskopravnog zahtjeva dospjele obaveze izdržavanja u iznosu od po 63,50 eura, za period od 29. 05. 2015. godine do 08. 06. 2016. godine, što čini ukupan iznos od 825,50 eura, te da uredno daje izdržavanje. Visinu dospjelih iznosa izdržavanja sud je utvrdio polazeći od činjenice da je citiranom presudom Osnovnog suda u Podgorici P. br. 2390/12 od 19. 04. 2013. godine okrivljeni obavezan da određeni iznos od 63,50 eura na ime izdržavanja svoje mldb. kćerke uplaćuje do 5-og u mjesecu za tekući mjesec, iz čega slijedi da je presudom Osnovnog suda u Kolašinu K. br. 60/15 od 10. 11. 2015. godine okrivljeni već obavezan da isplati dospjele iznose izdržavanja, zaključno sa majom mjesecom 2015. godine. Kod prednje navedenog, sud je ovom presudom okrivljenog obavezao da na ime dospjelih iznosa izdržavanja, u iznosu od po 63,50 eura, zakonskoj zastupnici maloljetne D. S - V. V, počevši od juna mjeseca 2015. godine, zaključno sa junom mjesecom 2016. godine, dakle za period od 13 mjeseci, isplati ukupan dosuđeni iznos od 825,50 eura. Imajući u vidu izrečenu krivičnu sankciju, sud nalazi da će se i prijetnjom izvršenja utvrđene kazne zatvora, uz dodatnu obavezu da izmiri dospjele rate, koja obaveza ukoliko se ne ispuni u ostavljenom roku od 3 mjeseca od pravosnažnosti presude, predstavlja osnov za opozivanje uslovne osude, te provjerom ponašanja okrivljenog u periodu od 2 (dvije) godine, na okrivljenog u dovoljnoj mjeri uticati da ubuduće ne čini nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 50,00 €, na ime paušala kao dijela troškova krivičnog postupka, koji je srazmjeran trajanju i složenosti istog i imovnim prilikama okrivljenog, a ovo shodno čl. 226 i 229 Zakonika o krivičnom postupku.</span>
</p>
<p>
<span class="span1">Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span>OSNOVNI SUD U PODGORICI, dana 11. 01. 2018. godine</span>
</li>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<li style="list-style:none;text-align:center;">
<span>ZAPISNIČARKA:</span>
</li>
</td><td style="width:3.75in;text-align:center;vertical-align:top">
<li style="list-style:none;text-align:center;">
<span>SUTKINJA:</span>
</li>
</td>
</tr>
<tr style="">
<td style="width:2.7in;text-align:center;vertical-align:top">
<li style="list-style:none;text-align:center;">
<span>Danijela Rajković,s.r.</span>
</li>
<p>&nbsp;</p>
</td><td style="width:3.75in;text-align:center;vertical-align:top">
<li style="list-style:none;text-align:center;">
<span>Željka Jovović,s.r.</span>
</li>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:0.2in;vertical-align:top">
<p>&nbsp;</p>
</td><td style="width:6.0in;vertical-align:top">
<p>&nbsp;</p>
</td>
</tr>
</tbody></table>
<p></p>
<li style="text-align:center;">
<span>ZTO Danijela Rajković</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7215277777777778in;vertical-align:top">
<div>
<span class="span1">    </span>
</div>
<div>
<span class="span1">         ZAPISNIČARKA:</span>
</div>
</td><td style="width:3.5506944444444444in;text-align:center;vertical-align:top">
<p>&nbsp;</p>
<div style="text-align:center;">
<span class="span1">SUTKINJA:</span>
</div>
</td>
</tr>
<tr style="">
<td style="width:2.7215277777777778in;vertical-align:top">
<div>
<span class="span1">        Danijela Rajković</span>
</div>
<p>&nbsp;</p>
</td><td style="width:3.5506944444444444in;vertical-align:top">
<div>
<span class="span1">                            Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom,  </span>
</p>
<p>
<span class="span1">- Oštećenoj po pravosnažnosti,</span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:14pt;font-family:'Arial'}
.span3{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.104/2012</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI</span><span class="span1">, kao prvostepeni krivični, po sudiji Vesni Pean, kao Predsjedniku vijeća, i sudija Miljane Pavlićević i Sonje Drašković, kao članova vijeća, uz učešće namještenika suda Bojane Raković, kao zapisničara, u krivičnom predmetu protiv optuženog L. B., kojeg brani po izboru, Z. M., advokat iz Beograda, zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 2 u vezi st.1 Krivičnog zakonika, po optužnici Višeg državnog tužilaštva u Podgorici, Kt.br.71/12 od 06.08.2012.godine, koju je na glavnom pretresu zastupala državni tužilac u VDT-u u Podgorici, S. J., nakon održanog glavnog i javnog pretresa dana 20.01.2016. godine, u prisustvu zastupnika optužnice, optuženog i njegovog branioca, donio je i javno objavio dana 12.02.2016.godine</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Optuženi L. B., JMBG ..........., od oca M. i majke M., rodjene T., rodjen 09.10.1973.godine u Pljeviljima, gdje je i nastanjen, ul. S..........bb, državljanin Crne Gore, oženjen, otac troje djece, pismen, lošeg imovnog stanja, saobraćajni tehničar, zaposlen u SO Pljevlja, ranije osudjivan presudom Osnovnog suda u Pljevljima K.br. 115/14 od 03.02.2015. zbog krivičnog djela lake tjelesne povrede iz čl. 152 st.1 KZ CG, na novčanu kaznu u iznosu od 700,00 eura, u pritvoru proveo vrijeme  od 15.01.2012.godine do 15.04.2013.godine.</span>
</p>
<p>&nbsp;</p>
<p>
<span class="span1">Na</span><span class="span2"> </span><span class="span1">osnovu čl. 373 stav 1 tačka 2 Zakona o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>&nbsp;</p>
<p>
<span class="span1">Da je:</span>
</p>
<p>
<span class="span1">Okrivljeni L. B. zajedno sa optuženim S. T., u Crnoj Gori i Albaniji, u drugoj polovini oktobra 2011.godine, posredstvom optužene P. B., u namjeri dalje prodaje u Crnoj Gori, kupio i organizovao neovlašćeni prenos i unošenje iz Albanije u Crnu Goru, marihuane-supstancu proglašenu za opojnu drogu Rješenjem o utvrdjivanju opojnih droga (Sl.list SRJ br. 44/02), pri čemu je bio svjestan da se radi o opojnoj drogi čiji je promet zabranjen i da postupa neovlašćeno i protivpravno, pa je to i htio, na način što je, zajedno sa optuženim S. T., u cilju unošenja i kupovine opojne droge-marihuane angažovao optuženu P. B., koja je u dva navrata, dana 22.10 i 24.10.2011.godine, na graničnom prelazu "Božaj" prešla granicu Crne Gore sa Republikom Albanijom, do kojeg graničnog prelaza je dovozio optuženi S.  T. svojim putničkim vozilom marke "p...", reg.br.........., gdje je optužena P. sa albanskim državljaninom, po imenu "M.", u ime i za račun okrivljenog L. i optuženog S., ugovorila kupoprodaju ove opojne droge, i to za iznos od 650-700 € po kilogramu, za koju uslugu su joj obećali novčanu nadoknadu, te u cilju prenošenja radi dalje prodaje predmetne opojne droge, angažovali optuženog R. N., koji je dana 29.10.2011.godine u Podgorici, stavio na raspolaganje vozilo marke "P.", reg.br........, </span><span class="span1">radi preuzimanja i neovlašćenog prenošenja radi dalje prodaje predmetne opojne droge u ime i za račun okrivljenog L. i optuženog S. kao kupca, dok su dana 29.10.2011.godine optuženi S. T. i P. B. iz Pljevalja, sa putničkim vozilom, vlasništvo optuženog S., a optuženi R. N., iz Bosne, putničkim vozilom marke "P." reg. br. ........., došli u Podgoricu, i sastali se kod benzinske pumpe "Dekar", nakon čega su optuženi S., P.i R.otišli do mjesta u blizini katoliškog groblja u Tuzima gdje je optuženi R. po instrukcijama okrivljenog L. i optuženog S. trebao da sačeka isporuku ove opojne droge, te potom zajedno sa optuženom P. vozilom pošao do benzinske pumpe "Castelana", gdje su ih čekali optuženi C. P. i C. M., koji su nakon isporuke opojne droge trebali da preuzmu novac u iznosu od 15.000,00 €,  za koje vrijeme su optuženi S., C. i C. dok su se zajedno nalazili u vozilu, putem telefona, ostvarivali komunikaciju sa prodavcem ove opojne droge, kako bi pratili njenu isporuku, koju opojnu drogu je nepoznato lice izbacilo iz putničkog vozila, marke "F....." NN registarskih oznaka, u blizini katoličkog groblja u Tuzima, gdje se već nalazio optuženi Racković, koj je  trebao da sa putničkim vozilom sa kojim je došao iz Bosne, ovu opojnu drogu prenese sa toga mjesta do kružnog toka u blizini Distributivnog centra i prebaci je u putničko vozilo marke "A.......", uz novčanu nadoknadu u iznosu od 1.000,00€, kojom prilikom nije došlo do primopredaje predmetne opojne droge i novca, jer su ovlašćeni službenici Uprave policije PJ Podogrica tom prilikom pronašli i oduzeli opojnu drogu-marihuanu, upakovanu u tri jutana džaka, u količini od 23,705 kg, zbog čega se protiv optuženih R. N., P. B., S. T., C. P. i C.M. vodi krivični postupak pred Višim sudom u Podgorici K.br.244/11</span>
</p>
<p>&nbsp;</p>
<p>
<span class="span1">-te da bi time izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 Krivičnog zakonika</span>
</p>
<p>&nbsp;</p>
<p>
<span class="span1">Troškovi krivičnog postupka, u ovom dijelu, padaju na teret budžetskih sredstava ovog suda.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>
<span class="span1"></span>
</p>
<p>
<span class="span1">Optužnicom Višeg državnog tužilaštva u Podgorici Kt.br</span><span class="span1">.71/12 od 06.08.2012</span><span class="span1">.godine, optuženom</span><span class="span1"> L. B. stavljeno je na teret izvršenje </span><span class="span1">krivičnog djela </span><span class="span1">neovlašćena proizvodnja, držanje i stavljanje u promet opojnih droga iz člana 300 stav 2 u vezi st.1 Krivičnog zakonika</span><span class="span1">, pri kojoj optužnici je zastupnik optužbe ostala do završetka glavnog pretresa, navodeći u završnoj riječi da je </span><span class="span1">nesumnjivo</span><span class="span1"> </span><span class="span1">utvrdjeno da je optu</span><span class="span1">ž</span><span class="span1">eni izvr</span><span class="span1">š</span><span class="span1">io krivi</span><span class="span1">č</span><span class="span1">no djelo stavljeno mu na teret</span><span class="span1">, </span><span class="span1">a</span><span class="span1"> š</span><span class="span1">to proizilazi iz dokaza provedenih na glavnom pretresu</span><span class="span1">. </span><span class="span1">Iz tih razloga predlo</span><span class="span1">ž</span><span class="span1">ila je sudu da optu</span><span class="span1">ž</span><span class="span1">enog oglasi krivim i kazni po</span><span class="span3"> </span><span class="span1">zakonu</span><span class="span3">. </span>
</p>
<p>&nbsp;</p>
<p>
<span class="span1">U svojoj odbrani pred VDT-om optuženi L. B. je naveo da sve što mu se stavlja na teret nije tačno, da izvjesnog M. apsolutno ne poznaje, niti zna o kojem čovjeku se radi, da S. T. poznaje, jer mu je prijatelj i porodično su vezani, a inače mu je i legalno dovozio kafu iz Podgorice, za pržionicu kafe koju drži njegova žena. Što se tiče P. B., nju je upoznao preko S. T., jer je bila u društvu sa njim. Dalje je naveo da ne poznaje ni R. N., te ponovio da jedino zna S. T. i P. B., jer je ona često bila sa njim u društvu, a Stanić mu je kamionom dovozio kafu iz Podgorice, i to za potrebe njegove pržionice, i da je to jedina poslovna veza koju ima sa njim. Objasnio je da mu je S. T. mjesečno dovozio kafu 3-4 puta, koju je on nabavljao u Tuzima, od DND firme iz Podgorice, koja je vlasništvo V. P., a mjesečno je od njega uzimao između 10 i 25 </span><span class="span1">tona. Tu kafu je prodavao i pržioničarima, tačnije njegova supruga je prodavala, a što je sve proknjiženo, za šta posjeduju i potrebnu dokumentaciju. Ponovio je da sa licem po imenu M. nikada nije komunicirao telefonom, niti mu je poznato ko je on, a da bi volio da taj čovjek dođe i  vidi da li on njega poznaje, i da mu kaže da li su se gdje vidjeli i čuli telefonom. Što se tiče razmjene neke robe za vozilo, marke "M.", nije mu poznato, jer se o toj razmjeni nije ni sa kim dogovarao. Naveo je da ima dva mobilna telefona, koja se nalaze u MUP-u, kao i da koristi sledeće brojeve telefona: .........., ........., ............, a jedan od ova dva telefona je sa dvije kartice.</span>
</p>
<p>&nbsp;</p>
<p>
<span class="span1">Na glavnom pretresu je ponovio da ne priznaje izvršenje krivičnog djela koje mu se optužnicom stavlja na teret, a posebno je objasnio da je od njega oduzete marke Samsung sa dvije kartice, broj ................... i broj .........., kao i telefon marke Samsung ...... sa karticom broja 069/892-112, dok je tvrdio da  telefon marke Samsung ............ nije njegov, niti je kartica o tog telefona njegova, s tim što je potvrdio da je potpisao potvrdu o oduzetim predmetima jer tada nje obraćao pažnju što je u njoj navedeno.</span>
</p>
<p>&nbsp;</p>
<p>
<span class="span1">U završnoj riječi branilac optuženog je izjavio da ne postoje dokazi da je njegov branjenik izvršio krivično djelo koje mu se optužnicom stavlja na teret. Svjedoci S. T., P. B. i R. N. u svojim iskazima su naveli da L. nema nikakve veze sa kritičnim događajem povodom kojeg se vodi postupak u ovom predmetu. Takođe, iz nalaza i mišljenja vještaka za telekomunikacije B. P., kao i njegove dopune, ne može se utvrditi da je okrivljeni imao bilo kakve telefonske komunikacije preko svojih aparata u periodu koji je naveden u optužnom aktu, iz čega proizilazi da njegov branjenik nije ostvario nijedan telefonski kontakt sa ovim licima. Dalje je naveo da ni jedan telefonski aparat koji je koristio njegov branjenik, niti sim kartice, nijesu korišćene prilikom bilo kakve komunikacije sa navedenim svjedocima. Što se tiče telefonskh razgovora, postoje samo dva, koja na posredan način dovode u vezu odnosno pokazuju određenu komunikaciju između optuženog L. i lica označenog po imenu "M.", čiji identitet nije poznat, osim da je albanski državljanin. Osim toga, njegov branjenik nije negirao da je dana 26.10.2011.godine imao dva telefonska razgovora, ali ne sa "M.", kako to tužilaštvo navodi, već licem za koga je on čuo da se zove L. G., a koji se bavio prodajom kafe i sa kojim je trebao da ostvari kontakt u cilju kupovine kafe. Slušanjem telefonskih komunikacija je utvrđeno da optuženi L. u drugoj polovini oktobra 2011 godine, pa sve do 29.10.2011. godine nema kontakte sa svjedocima S. T. i P. B., kada su ovi svjedoci i bili uhapšeni, kao i da nije imao bilo kakvu komunikaciju u vezi sa nabavkom i prodajom opojne droge. U konačnom je predložio da sud njegovog branjenika, u nedostatku dokaza,  oslobodi od optužbe.</span>
</p>
<p>&nbsp;</p>
<p>
<span class="span1">Optuženi L. je u svemu prihvatio završnu riječ svog branioca i posebno dodao da on apsolutno nema nikakve veze sa krivičnim djelom koje mu je stavljeno na teret i smatra da je sve iskonstruisano od strane policije, a potvrdio je sudu da se on jedino i isključivo bavio prodajom i kupovinom kafe.</span>
</p>
<p>&nbsp;</p>
<li>
<span class="span1">U dokaznom postupku koji je proveden, sud je na saglasan predlog stranaka pročitao iskaz svjedoka P. B., dat na zapisnik o glavnom pretresu održanom dana 05.03.2014. godine, S. T. dat na zapisnik o glavnom pretresu održanom dana 30.04.2014. godine, R. N. dat na zapisnik o saslušanju svjedoka pred VDT Podgorica Kti. S br.1/12 od 15.05.2012. godine, pročitao službenu zabilješku Vrhovnog državnog tužilaštva-Odjeljenje za suzbijanje organizovanog kriminala, korupcije, </span><span class="span1">terorizma i ratnih zločina Kt.S - br.1/12 od 31.07.2012. godine i izdvojene transkripte iz konačnog izvještaja Uprave policije 03/4 broj T 85 o sprovodjenju mjera tajnog nadzora koji se odnose na komunikaciju L. B. sa S. T., P.B. i lice po imenu M., pročitao nalaz i mišljenje vještaka za telekomunikacije B. P. od 06.07.2012. godine, kao i njegovo izjašjenje dato na zapisnik o glavnom pretresu održanom dana 27.03.2013. godine i 29.05.2013. godine, pročitao zapisnik o pretresanju stana i drugih prostorija Uprave policije PJ Pljevlja, koje koristi L. B.33 broj 03-240/12-366/9 od 15.01.2012.godine, na osnovu naredbe Vrhovnog državnog tužilaštva-Odjeljenje za suzbijanje organizovanog kriminala, korupcije, terorizma i ratnih zločina Kris.br.1/12-10 od 15.01.2012.godine, pročitao potvrdu o privremeno oduzetim predmetima Uprave policije PJ Pljevlja od L. B. 33 broj 03-240/12-366/1 od 15.01.2012.godine po naredbi Višeg suda u Podgorici Kris.br.1/12-10 od 15.01.2012. godine, pročitao dopis Uprave policije-Sektor granične policije 04 broj 206/12-11616 od 27.03.2012. godine i dokumentacija o prelasku granice za optuženog L. B., preslušao prevod transkripata snimljenih razgovora u okviru MTN koji su vođeni na albanskom jeziku od 15.05.2012. godine, izvršio uvid u spise predmeta ovog suda broj K.br.244/11 iz kojeg je pročitana službena zabilješka UP PJ Podgorica od 30.10.2011. godine, dopis UP Sektora granične policije-Ispostava granične policije Podgorica, broj 04/8-1716 od 30.10.2011. godine sa izvodom iz evidencije prelazaka na GP Božaj za 22.10 i 24.10.2011. godine, izvještaj UP Forenzički centar Danilovgrad, broj 4732/11 o hemijskom vještačenju sa fotoelaboratom, zapisnik UP PJ Podgorica Ku.br.944/2011 od 30.10.2011. godine o pretresanju putničkog motornog vozila, marke "P.", reg.oznake ........, izvršio uvid u fotodokumentaciju UP PJ Pljevlja, broj 13/2012 od 15.01.2012. godine, pročitao izvod </span><span class="span1">iz registra kaznenih evidencija Ministarstva pravde CG, broj KE 36/12 na ime L. B. </span>
</li>
<p>&nbsp;</p>
<p>
<span class="span1">U svojstvu svjedoka P. B. je u prethodnom postupku izjavila da je nju S. T. zamolio da pređe granicu na Božaj, jer on nije imao pasoš, predhodno je pitajući  da li ona ima pasoš. Pitala ga je zašto da pređe granicu, a on joj je rekao da bi se dogovorila sa nekim njegovim drugom, u vezi nekih kožnih jakni. Potom ga je ponovo pitala, da li su zaista u pitanju kožne jakne, a on joj je opet potvrdio da su  u pitanju kožne jakne, da njegov drug radi sa njima, ali da on nema pasoš, pa je zato nju zamolio da pređe granicu. Kada je prešla granicu, sastala se sa nekim M., ali nije bila sigurna da li se on njoj tačno predstavio kao M., kada joj je rekao da će nabaviti jakne i donijeti ih do Podgorice, i da nema potrebe da više dolazi. Ona je nakon toga ovo prenijela T., a šta se dalje dešavalo, nije znala. Kada su prilikom hapšenja, dana 29/30.10.2011. godine došli u Podgoricu, i kada su dvojica Albanaca ušla u kola i tražili od T. novac, ona ga je tada pitala zašto će mu toliki novac, a on joj je objasnio da mu treba da plati drogu. Sjećala se da je tada bila kasna noć, tri sata, a objasnila je da ona tada nije imala nikakvog dodira sa tim, te da joj M. i T., koji je inače tvrdio da je nikad ne bi ni u šta upleo, ni u jednom momentu nisu spominjali drogu, niti bi ona ikad na to pristala. Objasnila je da ima maloljetno dijete, i bolesnu majku, inače su i podstanari, te da nije znala o čemu se radi, već je nasjela na T. priču, navodno njenog dobrog prijatelja, kojeg poznaje. Dalje je navela da je L.B. srela svega tri puta u životu, i tada je T. upoznao sa njim, rekavši joj da je on njegov drug. T. se sa njim sastajao, a pošto se ona često družila sa T., tada je gledala B.. Objasnila je da je bila pretučena u policiji, kada su je priveli te noći što je prelazila granicu, kada im je pričala isto što je i prethodno navela, međutim oni joj nisu vjerovali, a pogotovo ne da se taj čovjek zove M.. Navela je da se stidi što je T. navukao na sve, a vjerovala mu je jer su se družili sigurno nekih 5-6 godina, sve to "njegovo maslo" i da je joj ne pada na pamet </span><span class="span1">da ispašta ona zbog ovoga, kao i da se smatra prevarenom. Ponovila je da nikog drugog ne poznaje, osim T., i L. nakon što ga je srela 2-3 puta u životu, i to u društvu sa T., kojeg je on tada predstavio kao njegovog druga, a upoznala ga je u Pljevljima, u jednom lokalu,  misli da se zove "Točak", dok se nije mogla sjetiti vremena kada su se tačno upoznali. Objasnila je da je 29-og prelazila granicu, i to dva puta kada je Tihomir zamolio, ali se nije mogla sjetiti gdje je bila prije toga. Jedino se sjećala da su 29/30.10.2011. godine uhapšeni, a ona je prelazila granicu na Božaju nekih 5-6 dana prije toga. Pojasnila je da je 29/30-og otišla u Podgoricu na T.molbu, a on joj je prethodno rekao da se čuo sa M., i da ona ide sa njim u Podgoricu da bi mu pravila društvo, jer T. treba da uzme neke jakne. On je nju u stvari prevario jer nisu bile u pitanju jakne, već droga, a ona je to saznala tek kada su ti Albanci, bili sa njima u kolima. Ona da je znala da je droga u pitanju, nikad to ne bi uradila, jer zbog svega ovoga ispaštaju ona, njeno dijete i njena bolesna majka. Navela je da ona nije razgovara sa L. B. prije nego je pošla za Albaniju, da ne zna da li je možda sa njim razgovarao T., i ako jeste ne zna da li o putu za Albaniju ili o nečem drugom, medjutim zna da je sve ovo išlo na T. molbu, a nije znala pravi razlog zbog kojeg treba da se ide u Albaniju, osim što joj je T. rekao da treba da se ide za neke jakne. Inače, njoj je T. rekao da treba da ide kod nekog njegovog druga u Albaniju, jer on nema pasoš, a ona je prije odlaska pričala sa M., i to telefonom u vezi jakni, tačnije da će on nabaviti T. jakne, da treba da snizi cijenu, zbog čega je ona dva puta prelazila granicu. Sa broja telefona ............ ona nije razgovarala i njoj je taj broj nepoznat, te nije znala koji broj koristi M., a njegov broj joj je dao T., kako bi ona razgovarala sa njim. Sjećala se da joj je T. dao neki broj telefona koji koristi M., ali se nije mogla sjetiti koji je to bio. Misli da je njega pozvala kad su pošli iz Pljevalja, ali nije bila sigurna. Njen broj telefona je ......... i ......... Navela je da je T. imao 5-6 telefona koje je držao u onom dijelu gdje stoji mjenjač, pa ispod dolje, tako da je sa svih tih telefona zvao. Ona ga je pitala prije nego je prešla granicu, jesu li sigurno jakne u pitanju, a on joj se zakleo da jesu, i rekao joj je da je nikad ni u šta ne bi upetljao, nego nije imao pasoš pa iz tog razloga nije ni mogao da pređe granicu na graničnom prelazu. Ona kada je razgovarala na telefon sa M., sa njom u autu je bio T., i rekao joj je da ide prvo da kupi neka kola, koji dogovor oko toga ima sa M., pa joj je nakon toga u Pljevljima pričao u vezi jakni, a navela je da ona ima neki dug prema T., jer je on pomagao, pošto loše živi, zbog čega mu je ona i izašla u susret. On joj je prvo rekao da ide da kupi neka kola, pa zatim jakne, a ona je tu samo ispala žrtva i ništa više. Nije znala da objasni zašto je u razgovoru sa M. pominjala 15 eura, pa zatim da doda još 10 eura, već je navela da je to sve radila i pričala na T. inicijativu. Kada joj je M. rekao da sve kaže gazdi, mislio je na T., jer joj je on i rekao da se sa M. poznaje.</span>
</p>
<p>
<span class="span1">Na glavnom pretresu je ponovila da sve što se događalo u vezi kritičnog događaja u kojem je ona učestvovala, bilo je u dogovoru sa S. T., jedino je sa njim kontaktirala i sa Albancem M., a to sve po instrukcijama koje je dobijala od S. L.B. zna iz viđenja, jer živi u Pljevljima kao i on, znala je da radi u opštini, i da je držao neku pržionicu kafe. Ona sa L. nije imala nikakvog kontakta, niti joj je poznato da je on nešto loše radio. Sjećala se da je S. jednom upoznao sa L., da su tada bili na piće, a što se tiče telefonskog kontakta, sigurna je da sa L. nikad nije kontaktirala putem telefona. Taj susret sa L. i S. je bio nekih mjesec-dva prije kritičnog događaja, nakon kojeg su uhapšeni. Potvrdila je da je ona sa Albancem M. razgovarala telefonom, ali sve po uputstvu koje joj je dao T., i cijelo vrijeme je mislila da su se dogovarali oko jakni,  a tek te večeri kada su "pali", ona je saznala da se radilo o opojnoj drogi marihuani. Takođe je potvrdila da se sa M. i vidjela u Albaniji, na Božaju, kada joj je on rekao da </span><span class="span1">njenom gazdi prenese da je roba odličnog kvaliteta, da se radi o dobroj koži, zbog čega je mislila da i on priča o jaknama. Kada je M. rekao da prenese gazdi, mislila je da to treba reći S. T., a sa M. je vodila razgovore samo u vezi te robe, ali joj on robu nije pokazivao, već joj je rekao da će isporuka uslijediti tek kada se on dogovori sa gazdom. Sa M. misli da se vidjela dva puta i to na granici na Božaju, prvi put je pošla da vidi tu robu, ali joj M. tada nije ništa pokazivao, a sjećala se da je i drugi put prešla i to na molbu S., ali se nije mogla sjetiti zbog čega,tj. da li su tada trebali da se dogovore oko cijene. Nije mogla da se sjeti šta je ona sve razgovarala sa M., odnosno da li je ona baš pregovarala oko neke cijene. Njen broj telefona je ....., a telefon preko kojeg je razgovarala sa M. je tada ona koristila, inače ga je koristio i S. T., a nije znala da li je taj isti broj koristio još neko. R. N. je upoznala tu noć, neposredno prije nego su "pali" u Podgorici, a ona je sa T. bila u drugom vozilu i bili su udaljeni od R. i njegovog vozila, odnosno oni nijesu stajali niti čekali, već su vozilom išli, kada su bili zaustavljeni od strane policije.</span>
</p>
<p>
<span class="span1">U svojstvu svjedoka S. T. je u prethodnom postupku izjavio da je dana 29/30.10.2011. godine lišen slobode zajedno sa P. B., a u vezi droge koja je pronađena blizu R. N., on nije znao ništa, ni ko je to kupio, za koga, bio je tu samo da vozi B.. Znao je o čemu se radi, jer mu je B. rekla da treba da je poveze do granice sa Albanijom, i indirektno mu je rekla o čemu se radi, a on je nakon toga pretpostavio da se radi o poslu sa "travom". Sjećao se da ga je molila da je poveze, i pristao je da je poveze do Podgorice, a da ona od Podgorice ide  za Albaniju sa taksijem, jer on, iako je znao zašto je vozi, nije htio da ima ikakvog dodira sa robom, i dogovorom u vezi tog posla, jer ga to nije zanimalo. B. poznaje dugo vremena, oni su činili usluge jedno drugom, pomagali se, pa je htio i ovog puta da joj izađe u susret i učini joj uslugu, a tada nije razmišljao da može do ovoga da dođe. Objasnio je da je B. otišla taksijem iz Podgorice preko Božaja u Albaniju, to je bilo prvog puta kada je ona prešla granicu u Albaniju, odnosno 5-6 dana prije nego su lišeni slobode. Tada je on došao za nju na granicu, ali se nije primicao nego je ona prošla pješke. Znao je odnosno pretpostavio da ona ide u Albaniju zbog dogovora oko "trave", ali nije znao šta je tamo uradila, pretpostavio je da je sve dogovorila. Drugi put kad je prelazila granicu Albanije, on je samo dovezao do granice, a zatim i vratio sa granice. To je bilo 2-3 dana prije nego su lišeni slobode, a on je pričao sa M. u vrijeme dok je B. bila drugi put u Albaniji odnosno 2-3 dana prije njihovog lišenja slobode. Znao je da joj se tamo nešto iskomplikovalo i ona ga je pozvala i rekla mu da zovne M. i da mu se predstavi kao njen rođak, koji je dovezao iz Podgorice do granice, i da ga zamoli da je M. vrati do granice, jer on nije mogao da pređe granicu i da dođe za nju. Tada je prvi put ostvario kontakt sa M., a inače, ne zna ni kako izgleda, ni da li mu je to pravo ime, a nije znao ni da li je B. sa njim pregovarala oko droge. Prije ove večeri, on nije razgovarao sa njim. Potom je objasnio da je taj drugi put kada je B. išla trebala da završi tu robu, a po robu je trebao neko da dođe, ali on nije znao ko. B. je tu robu trebala da plati nekoj ženskoj osobi na području Podgorice, zbog čega je on i doveo noć prije u Podgoricu.Tada se pojavio jedan crni momak i N., ali oni nijesu bili zajedno, nego su se oni prvo sastali sa ovim crnim momkom, a posle sa B. Njemu je ličilo da je robu koju je B. nabavljala trebao da kupi ovaj crni momak, i da je za njega trebala da plati tu robu. Sjećao se te večeri ništa nije završeno, nakon čega su se B. i on povezali sa ovim crnim momkom. Tu noć su se oni vratili za P., pa su u Podgoricu došli sjutradan, gdje su se sastali sa B.N. i ovim crnim momkom. On i B. su otišli u Tuzi, da bi B. izvršila plaćanje robe, a B. i ovaj crni momak da preuzmu robu. Dok su išli prema Tuzima, njega i B. su lišili slobode, a sjećao se da je N. trebao da preuzme robu kod groblja i da je potom doveze do kružnog toka, gdje je robu trebao da uzme </span><span class="span1">ovaj crni momak. Dalje je naveo da L. B. poznaje već duže vrijeme, da ga dobro poznaje, a inače, su i u nekim daljim rodbinskim vezama i druže se s vremena na vrijeme. On je u Podgoricu dovozio kombijem ugalj, nekad drveni, nekad za loženje, pa je ponekad iz Podgorice vraćao kafu B. za potrebe pržionice koju  u Pljevljima drži njegova žena. U telefonu ima memorisan njegov broj telefona, sa njim je dosta komunicirao, jer mu je vozio tu robu kombijem, a sjećao se da su mu jednom policijski službenici zaustavili kombi vozilo i oduzeli kafu koju je prevozio za njegovu suprugu, te su mu na kraju oduzeti i kombi i kafu, a taj kombi mu nije ni sada vraćen. Prije kombija, imao je kamione, sa kojima je takođe vršio usluge prevoza. Znao je da se P.B. i L. B. poznaju, ali mnogo kraće nego što se znaju  B. i on. Možda ih je i on upoznao, ali nije bio siguran, a koliko je on znao L. i B. nijesu imali nikakvih poslova, i nije znao sa kim je B. radila ovaj posao i da li ga je uopšte radila sa nekim, a on je samo pristao da je poveze i ništa više ga nije interesovalo, te ne zna da li L. B. poznaje M.. </span>
</p>
<p>
<span class="span1">Na glavnom pretresu je naveo da je sve što je radio, dogovarao preko P. B. i bio je sa njom kada se razgovaralo sa nekim momkom koji je vozio vozilo marke "A....", a tada je u razgovoru shvatio da se govori o poslu, i to o nekoj robi, da bi kasnije ipak shvatio da se radi o "travi", dakle drogi. Sjećao se da je zbog ovog posla vozio B. jednom u Albaniju, odnosno do granice sa Albanijom, jer tamo nije prelazio, a to je bilo nekih 5-6 dana prije nego su bili lišeni slobode, a znao je da je B. jednom i taksijem išla do Albanije. Potvrdio je da je upravo on kontaktirao sa M. iz Albanije putem telefona, moguće nekih 5-6 ili 10 dana prije hapšenja, a jednom je bila prisutna i B., a jednom je kontaktirao dok je B. bila u Albaniji. On je sa tim M. razgovarao u vezi problema koji je nastao oko dogovora sa B., zbog čega se M. predstavio kao ovo lice što vozi auto marke "A.", a koji je inače sve to oraganizovao. Sa N. koji je bio iz Bosne misli da se vidio dva puta, jednom prije nego su bili uhapšeni, a drugi put te prilike kada su bili uhapšeni. Njemu je B. zapravo rekla da sav ovaj posao odradjuju za ovog čovjeka koji je vozi auto marke "A.....", a on o njemu nikakvih drugih podataka nije znao. Taj čovjek je bio crn, krupniji, a nije znao ni njegovo ime, ni nadimak. On je zbog ovog posla bio uhapšen zajedno sa B., sudilo mu se pred ovim sudom, i nakon što je pravosnažno osuđen, nalazi se na izdržavanju kazne. Nije se sjećao, ali je moguće da je sa M. kontaktirao i putem sms poruke, dok se nije mogao sjetiti koji broj telefona je tada koristio, a pogotovo ne i broja M., jer je od tada protekao duži vremenski period. On iz ovog posla nije imao zaradu, već se uključio samo da bi P. B. učinio uslugu.</span>
</p>
<p>&nbsp;</p>
<p>
<span class="span1">U svojstvu svjedoka R. N. je u prethodnom postupku izjavio da živi u Čajniču, u blizini granice sa Crnom Gorom, prelaz Metaljka. Dok je na tom graničnom prelazu radio "free shop", on je zajedno sa jednim momkom, kojem je nadimak "Kojo" ili "Kojak" prije otprilike 2-3 godine, prebacivao cigarete iz Crne Gore u Bosnu, jedno 10-15 puta, i od tada se nijesu gledali. Nekoliko dana prije njegovog hapšenja na pumpi u Čajniču, prišao mu je ovaj momak, sa autom marke "G..", kojeg je prepoznao. Pošto živi dosta siromašno, pitao ga je da li ima nešto da odradi, misleći na cigarete, kako bi nešto zaradio, odnosno da li ima cigarete slim "Eve", da bi mu taj momak odgovorio da su njemu potrebne cigarete "Drina". Dalje je naveo da ga je nakon nekoliko dana, ne znajući odakle mu njegov broj telefona, nazvao ovaj momak i rekao mu da dođe u Pljevlja, dao mu je telefon marke "S....", bijele boje sa karticom, koji je inače policija oduzela od njega prilikom hapšenja, i rekao mu da treba da prebaci nekoliko paketa cigareta od Tuzi do kružnog toka na ulazu u Podgoricu i to za iznos od 350,00 eura odnosno da mu on može za taj iznos dati cigareta. Tada mu </span><span class="span1">je objasnio da će ga dvoje, muško i žensko, sačekati u Podgorici odnosno da će ga oni zvati i objasniti mu gdje da ih sačeka. To je vjerovatno bilo dana 28.10.2011. godine, on je dolazio iz pravca Kolašina, i na nekih 10-15 km od Podgorice, nazvao ga je ovaj momak po nadimku "Tile" S., i rekao mu da će ga čekati na ulazu u Podgoricu, na prvoj pumpi sa desne strane. Kada je on došao na na tu pumpu, čekali su ga njih troje, jedna ženska osoba i dva muškarca, a imena jednog muškarca se ne sjeća, dok su mu se ovo dvoje predstavili kao B. i "Tile" S., i to je zapamtio. Sa te pumpe pošli su autom marke "....", koji je vozio ovaj muškarac čije ime nije zapamtio, a on je bio puniji, okrugle glave, crn, oko 23-24 godine, i kada su bili u pravcu Tuzi, prema groblju, vozač je skrenuo sa puta jedno 40 metra i pokazao mu da tu treba crvenim Puntom da preuzme cigarete, da će to auto dovesti ženska osoba, a da to posle preuzimanja odnese do kružnog toka i preda njemu na kružni tok. On se te noći vratio u Bosnu, jer od "posla" nije bilo ništa, pošto je P.B.kontaktirala sa nekim Albancem, i rečeno joj je da od robe nema ništa. Dalje je naveo da je te noći, na putu prema Bosni, svratio u Pljevlja, i tamo je bio ovaj "Kojo", koji je od njega stariji 2-3 godine, i on mu je ponudio da dođe sjutra dan da preuzme cigarete i preveze ih od groblja do kružnog toka. Pošto on nije imao novca kod sebe, ovaj čovjek mu je dao 29 eura, jer više nije imao, da bi on sjutra dan ponovo došao iz Bosne u Podgoricu, i ponovo je svratio u Pljevlja kod "Koja", a pošto mu je prethodni dan bio ostavio bijeli telefon, tada mu ga je ponovo vratio. Sjećao se da ga je, kada je došao u Podgoricu, neko pozvao, čini mu se da je to bio S., kada mu je rekao "kasnićemo,čekaj nas kod Dekar pumpe prema Tuzima". On je i otišao tamo, našao se sa njima, oni su došli autom marke "pasat", a on je svoje auto marke ".....", prethodno ostavio na pumpu. Potom je prešao u njegovo vozilo i zamolio ga da mu tačno pokaže gdje treba da preuzme robu, nakon čega su pošli do groblja i on mu je pokazao to mjesto, gdje će iz crvenog Punta trebati da uzme cigarete. Sa njima je bila i B., a kada su se vratili kod "D." pumpe, ona mu je dala koverat sa novcem, i rekla mu da to čuva, a potom je nakon nekog vremena došla i uzela taj isti koverat, i rekla mu da tamo pođe za "robu" kod groblja. Dok je tamo čekao, zvali su ga 2-3 puta, ali nije znao ko, da li S. ili ovaj "Kojo" iz Pljevalja, ali su ga uglavnom zvali sa 2-3 različita broja, a tek treći put su mu rekli odnosno nije znao ko mu je rekao, da se ne radi o cigaretama nego "ono što se kosi travica". Kad je shvatio da je u pitanju droga, on im je rekao da to neće da uzme, nakon čega su mu nudili 1.000,00 eura, da bi on i posle toga rekao da to neće da radi, već da mu donesu 25,00 eura, kako bi se vratio kući. Ubrzo nakon toga, došla je jedna žena sa crvenim Puntom, i izbacila 3-4 džaka, nakon čega je on prišao da vidi šta je to, a ona ga je pljunula zbog toga što to neće da stavi u gepek i otišla, a on se vratio kod njegovog auta, a potom je naišla policija, za koju je on, dok su se parkirali, mislio da su "Tile" i B.. On im je nakon toga pokazao rukom gdje se nalaze džakovi, i tada je iz kola izašao inspektor i rekao "policija". Pojasnio je da on možda poznaje L. B., ali mu ime i prezime ništa ne znači. Ovaj čovjek iz Pljevalja, kojeg on u stvari zna, uvijek se bavio preprodajom kafe, vegete, stoke, cigareta, šećera iz Crne Gore u Bosnu, u Čajniče, jer je pljevaljska granica udaljena od Čajniča nekih 10 km. Tog "Koja" nije mnogo gledao, ali se sjećao da je imao razna prevozna sredstva, nekad "tamića", a nekad kombi, zelene boje, da o "Koju" ništa više ne zna, osim da su prije tri godine radili poslove sa cigaretama, kako je već naveo. Objasnio je da je ovaj "Kojo" visine oko 180 cm, puniji, okrugle glave, smeđih očiju, a kad se nasmije čini mu se da nema jedan ili dva zuba u gornjoj vilici sa desne strane, nosi uvijek trenerku, patike i uvijek je sa kačketom.</span>
</p>
<p>
<span class="span1"> </span>
</p>
<p>
<span class="span1">Iz službene zabilješke Vrhovnog državnog tužilaštva-Odjeljenje za suzbijanje organizovanog kriminala, korupcije, terorizma i ratnih zločina Kt.S - br.1/12 od 31.07.2012. godine, je proizilazilo da je sačinjena od strane zamjenika specijalnog tužioca M. S., a u vezi konačnog izvještaja Uprave policije 03/4 br.T-85, koji je sačinjen povodom primjene mjera tajnog nadzora sudije za istragu Višeg suda u Podgorici, MTN.br.10/11 i 11/11, prema P. B. i NN licu M. iz Albanije. Tom prilikom zabilježeni su podaci i obavještenja koji upućuju na izvršenje drugog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, iz kog razloga će se shodno čl.159 st.8 Zakonika o krivičnom postupku dio materijala pribavljen preduzimanjem mjera, a koji se odnosi na razgovore: od 24.10.2011. godine B. P. i NN lice po imenu M. sa broja .........., sa S.T. na broj ......., od 26.10.2011. godine L. B. sa broja ....., sa NN licem po imenu M. na broj ......., od 28.10.2011. godine B. P. sa broja ....., sa NN licem po imenu M. na broj ......., od 28.10.2011. godine L. B. sa broja ......, sa NN licem po imenu M. na broj ......, od 29.10.2011. godine L. B. sa broja 069/900-440, sa NN licem po imenu M. na broj ......, od 29.10.2011. godine NN lice po imenu M. sa broja ......., sa P. B. na broj ....., od 29.10.2011. godine NN lice po imenu M. sa broja ......, sa P. B. na broj ......., od 29.10.2011. godine NN lice po imenu M. sa broja ..... sa NN licem na broj ......., od 29.10.2011. godine NN lice po imenu M. sa broja ......., sa P. B. na broj ........., od 30.10.2011. godine NN lice po imenu M. sa broja ......., sa P. B. na broj ........, -30.10.2011. godine NN lice po imenu M. sa broja ......., sa S. T. na broj .........(5 komunikacija), od 30.10.2011. godine NN lice po imenu M. sa broja ......, sa NN licem na broj ....... (2 komunikacije), na albanskom jeziku u periodu od 29.10.2011. godine do 30.10.2011. godine (1 CD i prevod), koji razgovori su potom preslušani.</span><span class="span3"> </span><span class="span1">Sud je preslušao i razgovore na albanskom jeziku uz tumača za albanski jezik, kao i pročitao prevod transkripta tih razgovora u okviru MTN, a odnosili su se na razgovore lica po imenu "M.". </span>
</p>
<p>&nbsp;</p>
<li>
<span class="span1">Iz izdvojenih Transkripata konačnog izvještaja nadležnih organa naše države utvrđeno je da su snimljene komunikacije telefonskih brojeva za koje su određene MTN, koje mjere su određene i naredbe donijete od strane sudije za istragu Višeg suda u Podgorici, u skladu sa odredbama člana 157, 158, 159 i 160 ZKP-a, pa s toga transkripti preslušanih razgovora imaju procesnu i dokaznu vrijednost u ovom postupku, zbog čega je sud u toku postupak odbio predlog odbrane da se iz dokaznog postupka izdvoje transkripti razgovora.</span>
</li>
<p>&nbsp;</p>
<p>
<span class="span1">Iz nalaza i mišljenja vještaka za telekomunikacije B. P.od 06.07.2012. godine je proizilazilo da se prema podacima iz dostavljenih listinga, trebao izjasniti da li su telefonske kartice sa brojevima ..... i ...... korišćene u istom telefonskom aparatu, pa je vještak utvrdio da su korišćene u telefonskom aparatu čiji je IMEI ......., telefonska kartica sa brojem .......je korišćena u telefonskom aparatu čiji je IMEI ........, u periodu od 22:39:17h dana 25.07.2011. godine do 21:34:17h dana 15.09.2011. godine, kao i od 14:57:01h dana 16.09.2011. godine zaključno sa 13:01:34h dana 01.10.2011. godine, dok je u 11:46h dana 15.09.2011. godine registrovano korišćenje telefonske kartice sa brojem ........ (primljene dvije SMS poruke) u telefonskom aparatu čiji je IMEI ............., a konstatovao je da je u naredbi za vještačenje navedeno da su ove kartice oduzete od R. D.. </span>
</p>
<p>&nbsp;</p>
<p>
<span class="span1">Na glavnom pretresu koji je održan dana 27.03.2013. godine vještak je naveo da u telefonskom aparatu marke "S..", model ......, čiji je IMEI broj ..... i ............. zatečene </span><span class="span1">su dvije sim kartice i to kartica T-mobile operatera, čiji je broj ................ i druga sim kartica Pro monte mobilnog operatera, odnosno današnji Telenor, sa brojem kartice ................ Telefon marke "S.", model ...., koji u sebi nije imao sim karticu, već je ista bila zalijepljena selotjepom na poklopcu baterije, a sim kartica T-mobile mobilnog operatera zatečena na poleđini telefonskog aparata ....., ima sim broj .......... Telefon marke "S....", model ....., u kojem se nalazila sim kartica Telenor mobilnog operatera, čiji je Sim broj .........., koja je prema identifikaciiji na njoj bila pridružena telefonskom broju ........  Vještak se na osnovu prezentiranog materijala, na glavnom pretresu nije mogao izjasniti za tri kartice od ove četiri, da li ih je vještačio, dok za četvrtu karticu, čiji je broj nesporno utvrđen ......, listing nije imao prilike ni dobiti, pa ga nije ni vještačio. Dalje je naveo da je moguće da listinge za ove kartice ima u svojoj arhivi, ali mu po ovom parametru nije tražena pretraga, tako da se na glavnom pretresu, zbog količine podataka koje bi trebao obraditi, nije mogao detaljnije izjasniti. Medjutim, zbog činjenice da u materijalu koji je obradjivao nema navedene brojeve kartica, neophodno bi bilo obratiti se operatorima, koji bi dostavili izvještaj o ovim brojevima, ko se vodi kao vlasnik u njihovoj evidenciji i da se dostavi listing za traženi period. Vještak je takodje objasnio,  a nakon pregleda dostavljenog materijala od strane mobilnih operatera, da podaci o korišćenju telefonskog aparata marke "S....", model ...., čiji je IMEI ............ u kojem je zatečena kartica telefonskog broja ......., nijesu dostupni, jer je Telenor mobilni operater iste uništio zbog proteka vremena na koji se čuvaju, a to je 12 mjeseci, zatim da telefonski aparat marke "S....", model ....., čiji je IMEI ............, prema dostavljenim podacima T-mobile mobilnog operatera, u periodu od 16.06.2011. godine do 01.01.2012. godine, nema zabilježenog saobraćaja. Nadalje, telefonski aparat marke "S...", model ......, čiji je IMEI ....... T-mobile mobilnog operatera, u periodu od 26.09.2011. godine do 15.01.2012. godine, korišćen je sa karticom telefonskog broja ........., dok telefonski aparat marke "S..", model ..., čiji je IMEI ............... u periodu od 15.06.2011. godine do 01.01.2012. godine nema zabilježen saobraćaj na mreži T-mobile mobilnog operatera. Na osnovu naprijed navedenog, vještak nije mogao eksplicitno  povezati karticu serijskog broja .................. sa telefonskim brojem ........., jer ovakav podatak operater nije dostavio.  Činjenica da je u telefonskom aparatu marke "S...", model ...., čiji je IMEI ................., korišćen telefonski broj ........, ne može se tumačiti da je to broj na kartici navedenog serijskog broja. Ovaj podatak bi isključivo trebao da ima operater.</span>
</p>
<p>&nbsp;</p>
<p>
<span class="span1">Iz zapisnika o pretresanju stana i drugih prostorija Uprave policije PJ Pljevlja, koje koristi L. B. 33, broj 03-240/12-366/9 od 15.1.2012.godine, na osnovu naredbe Višeg suda u Podgorici, broj 1/12-10 od 13.01.2012. godine,</span><span class="span1"> proizilazi da je isti sačinjen od strane policijskih službenika Uprave policije -područna jedinica Pljevlja, u vezi izvršenog pretresanja stana i drugih prostorija, vlasništvo L. B., u mjestu Pljevlja, ulica ....., koji pretres je započeo u 06,20 časova, a u pitanju je porodična kuća - drugi sprat i to: spavaća soba, dnevna soba, kuhinja, i prizemlje: dnevna soba, kuhinja, kupatilo, špajz, hodnici, kao i vozilo. Prilikom pretresa nađeno je: 1. </span><span class="span1">mobilni telefon marke "...... sa dvije sim kartice, IMEI1 - ..........., IMEI 2 - .............pronađeno u dnevnoj sobi na drugom spratu kuće, iza televizora, oznaka ........ sa 2 sim kartice, 2. jedna sim kartica  "T-mobile" operatera ............, 3. mobilni telefon marke ".... ...., IMEI ...... pronađen u dnevnoj sobi na drugom spratu, u visećoj kuhinji bez sim kartice, 4. mobilni telefon marke "S...., IMEI ................... sa sim karticom pronađen u komodi za TV u dnevnoj sobi na drugom spratu, 5. putna isprava-pasoš na ime L. B., broj ........, 6. list papira format A4, sa ispisanim brojevima, označen brojem 1, pronađen u vozilu ".......", ........., 7. mali list papira sa imenima i brojevima telefona, označen brojem 2. </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima Uprave policije PJ Pljevlja, broj ................ od 15.01.2012.godine, po naredbi Višeg suda u Podgorici Kris.br.1/12-10 od 15.01.2012. godine, utvrdjeno je da je od L. B. tog dana oduzeto: 1. mobilni telefon marke "........ sa dvije sim kartice, 2. jedna sim kartica  "T-mobile" operatera, 3. mobilni telefon marke "S......, 4. mobilni telefon marke "S.........(sa karticom), 5. putna isprava-pasoš na ime L. B., broj ....., 6. list papira format A4, bijele boje, sa ispisanim brojevima, 7. mali list papira sa imenima i brojevima telefona, koju potvrdu je L. lično potpisao bez primjedbi, s tim što je na glavnom pretresu prigovorio da od njega nije oduzet mobilni telefon marke "S........., niti sim kartica T-mobile.</span>
</p>
<p>&nbsp;</p>
<li>
<span class="span1">Uvidom u fotodokumentaciju UP PJ Pljevlja, broj 13/2012 od 15.01.2012. godine, proizilazi da je </span><span class="span1">ista sa</span><span class="span1">č</span><span class="span1">injena povodom fotografisanja stvari koje su pronađene i privremeno oduzete od optuženog L., prilikom pretresa kuće u kojoj stanuje L., i sud se uvjerio u bliži izgled pasoša, mobilnih telefona, te lista papira sa ispisanim brojevima telefona.</span>
</li>
<p>&nbsp;</p>
<p>
<span class="span1">Iz dopisa Uprave policije-Sektor granične policije 04 broj 206/12-11616 od 27.03.2012. godine i dokumentacija o prelasku granice za optuženog L.B., proizilazi da je u periodu od 15.06.2011. godine do 15.01.2012. godine prelazio državnu granicu više puta, a preko graničnih prelaza Čemerno, Metaljka, Dobrakovo i Ranče. </span>
</p>
<p>&nbsp;</p>
<li>
<span class="span1">Uvidom u spise ovog suda broj K.br.244/11 utvrdjeno je da se protiv S. T., R. N., P.  B., C. P. i C.M., vodio krivični postupak i to protiv S. T. zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 KZ-a u sticaju sa krivičnim djelom falsifikovanje novca iz čl.258 st.2 KZ-a, a protiv R., P., C. i C. krivično djelo neovlašćena proizvodnja držanje i stavljanje u promet opojnh droga iz čl.300 st.1 KZ-a, i presudom koja je postala pravosnažna 25.12.2012.godine, S.T. je osudjen na jedinstvenu kaznu zatvora u trajanju od 3 (tri) godine i 8 (osma) mjeseci, R. N. na kaznu zatvora u trajanju od 1 (jedne) godine i 6 (šest) mjeseci, P. B. na kaznu zatvora u trajanju od 1 (jedne) godine i 6 (šest) mjeseci, C. P. na kaznu zatvora u trajanju od 1 (jedne) godine i 6 (šest) mjeseci i C. M. na kaznu zatvora u trajanju od 1 (jedne) godine i 6 (šest) mjeseci, te je optuženom S. T. izrečena mjera bezbjednosti oduzimaja predmeta i to opojne droge marihuane u količini od 23,705 kg i 299 falsifikovanih novčanica od po 50,00 eura. Iz činjeničnog opisa je utvrdjeno da je optuženi S. u drugoj polovini oktobra 2011 godine na teritoriju Republike Albanije posredstvom optužene P. B. neovlašćeno radi prodaje kupio opojnu drogu marihuanu, a optužena P. B. je neovlašćeno posredovala u kupovini i prodaji navedene opojne droge izmedju izvjestnog M. iz Republike Albanije, kao prodavca i optuženog S. T., kao kupca, koju opojnu drogu je optuženi R. N. prenosio u ime i za račun optuženog S. kao kupca, pa je u cilju kupovine predmetne marihuane S. T. angažovao P. B. koja je u dva navrata 22.10 i 24.10.2011.godine na graničnom prelazu Božaj prešla granicu Crne Gore sa Republikom Albanijom do koje granice je dovozio optuženi S. svojim vozilom pasat reg. oznaka ........, gdje je optužena P. sa albanskim državljaninom po imenu M.u ime i za račun optuženog S., ugovorila kupoprodaju ove opojne droge za koju uslugu joj je obećao novčanu naknadu, te je u cilju prenošenja predmetne opojne droge angažovao i optuženog R.N. koji je 29.10.2011.godine u Podgorici stavio na raspolaganje svoje vozilo marke "P...." reg.oznake ..... radi preuzimanja i neovlašćenog prenošenja opojne droge,  po instrukcijama optuženog S. trebao da sačeka isporuku ove opojne droge, kojom </span><span class="span1">prilikom je optuženi S., R. predao falsifikovani novac kako bi istim platio opojnu drogu, a prilikom isporuke droge optuženi C. i C. su trebali da preuzmu novac, nakon što je opojnu drogu NN lice izbacilo iz vozila marke F.....u blizini katoličkog groblja u Tuzima, ali nije došlo do primopredaje predmetne opojne droge i novca, jer su u tome bili spriječeni dolaskom ovlašćenih službenika policije.</span>
</li>
<p>&nbsp;</p>
<li>
<span class="span1">Iz ovog predmeta pročitana je u dokaznom postupku službena zabilješka UP PJ Podgorica od 30.10.2011. godine, iz koje je proizilazilo da je sačinjena od strane službenika Ekspoziture za borbu protiv droge i krijumčarenja, a u vezi izvršene kontrole nad licima S. T., od oca V., rođen 20.07.1978. godine iz Pljevalja, P. B., od oca D., rođena 26.06.1985. godine iz Pljevalja,  R. N., od oca B., rođen 11.11.1975. godine u BIH, C. Pjerinom, od oca L., rođen 16.03.1984. godine, državljanin R.Albanije, C. M., od oca N., rođen 02.01.1991. godine, državljanin R.Albanije, te pronalaska tri pvc džaka sa dvadesetpet (25) pakovanja opojne droge "marihuane", tzv.skanka i 14.950,00 eura falsifikovanih novčanica od po 50 eura. Dana 29.10.2011. godine službenici Ekspoziture raspolagali su provjerenim operativnim saznanjima da će na području Tuzi doći dva lica iz Pljevalja i jedno lice državljanin BIH, te da će od albanskih državljana nabaviti, a radi dalje prodaje, 25 kilograma opojne droge marihuane tzv."skanka". U vezi prednje navedenog, ovi službenici su preduzeli planske mjere i radnje i u ranim večernjim časovima primijetili dolazak dva vozila, marke "P...." ......, i to na benzinsku pumpu "Dekar petrol". U vozilu CG registarskih oznaka .... nalazili su se S. T. i P. B., koji su bili poznati ovim službenicima, dok se u drugom vozilu BIH registarskih oznaka ......., nalazilo jedno lice, koje je po njihovim saznanjima trebalo da učestvuje zajedno sa njima u krijumčarenju opojne droge prema Pljevljima i dalje prema BIH. Nakon što su se parkirali na pomenutoj pumpi, lice iz vozila "P......" BIH reg.oznaka prelazi u vozilo PV registarskih oznaka, u kojem su se nalazili S..... i P........, nakon čega idu u pravcu Tuzi. Navedena lica dolaze do pumpe "C........" gdje se okreću, a potom se vraćaju u pravcu grada, tačnije do "D...."pumpe, gdje NN lice iz BIH sjeda u svoje vozilo koje je tu bilo parkirano, i za vozilom "P...." opet odlazi u pravcu Tuzi. Vozilo BIH oznaka se nakon toga parkira kod katoličkog groblja, u blizini navedene pumpe, a vozilo PV reg.oznaka sa kojim je upravljao S., a na mjestu suvozača je P., odlazi u pravcu Tuzi, a potom se parkira na periferiji Tuzi, kod restorana "Troja". Nedugo nakon toga, na ovaj parking dolazi Albansko PMV, marke "F...", crvene boje, iz kog izlaze dva lica i sjedaju u vozilo sa Stanićem i Popadićkom.  Vozilo marke "F....." odlazi u pravcu Dinoše, vraća se put Tuzi u pravcu Šipčanika i puta za Mataguže, a potom odlazi u nepoznatom pravcu. Vozilo marke "P.." PV reg.oznaka odlazi u pravcu grada, kod Dekar pumpe, sa ova četiri lica, malo se zadržava, nakon čega se vraća u pravcu Tuzi, prema restoranu "Troja", vraća se put centra Tuzi, odlazi na put za Mataguže, vraća se opet prema Tuzima, i ide prema gradu. Nakon izvjesnog vremena ovo vozilo sa četiri lica opet se vraća istom maršutom, što čini nekoliko puta. Cijelo vrijeme vozilo je pokrivano i opservirano od strane službenika  Ekspoziture, a što je preduzimano i prema licu koje se nalazilo u vozilo BIH reg.oznaka. Nakon nekoliko časova, duboko u noć, dok se vozilo marke "P.." PV registarskih oznaka sa četiri lica, kretalo prema Dekar pumpi i vraćalo nazad, primijetili su jedno NN vozilo, crvene boje, koje je išlo od pravca Tuzi, da se zaustavilo vrlo kratko u blizini groblja, a nakon toga okrenulo se i vratilo se opet u pravcu Tuzi. Položaj službenika je bio takav da nijesu primijetili marku vozila, kao ni kakvu su radnju preduzela lica ili lice iz ovog vozila, već nakon što se isto udaljilo, službenici su pošli u pravcu pomenutog mjesta, gdje su odmah uz magistralni put, a preko puta mjesta gdje je bilo parkirano vozilo </span><span class="span1">BIH reg.oznaka, primijetili tri veća PVC džaka. Službenici su, takođe, preko puta gdje su se nalazili džakovi, primijetili jedno lice, čiju su kontrolu odmah izvršili, a koje se kretalo u pravcu džakova. Radilo se o licu R. N., državljaninom BIH,  a nekih 10-tak metara, od mjesta gdje se on nalazio, bilo je parkirano i njegovo vozilo, marke "P.....", BIH reg.oznaka. Nakon ovoga, su izvršili kontrolu vozila marke "P.....", PV reg.oznaka, između "Alba petrol" pumpe i vinopodruma "Plantaža", koje se kretalo u pravcu Tuzi, u kojem su se nalazili S., P. i dva albanska državljanina C. i C.. Odmah je izvršen pretres ovog vozila, i u šiberu su pronađena tri svježnja novčanica sa ukupno 299 novčanica od po 50 eura, ukupno 14.950,00 eura. Na licu mjesta, S.je naveo da je navedeni novac on tu stavio, te da se radi o falsifikovanim novčanicama, a što je i vizuelnim pregledom bilo očigledno, jer su novčanice bile lošeg kvaliteta papira, bez serijskih brojeva sa druge strane. Nakon ovoga sva lica su privedena u PJ Podgorica, džakovi sa opojnom drogom marihuanom tzv.skankom su fotografisani na licu mjesta, kao i u prostorijama PJ Podgorica, kao i novac i predmeti koji su pronađeni pretresom PMV-a. O svim preduzetim radnjama upoznat je i ZVDT-a.</span>
</li>
<p>&nbsp;</p>
<li>
<span class="span1">Iz dopisa UP Sektora granične policije-Ispostava granične policije Podgorica, broj 04/8-1716 od 30.10.2011. godine sa izvodom iz evidencije prelazaka na GP Božaj za 22.10. i 24.10.2011. godine, proizilazi da je P. B. evidentirana na tom graničnom prelazu četiri puta i to dana 22.10.2011.godine u 21:18h na izlazu iz Crne Gore kao pješak, dana 22.10.2011.godine u 23:14h na ulazu u Crnu Goru kao pješak, dana 24.10.2011.godine u 10:48h na izlazu iz Crne Gore kao pješak i dana 24.10.2011.godine u 15:42h na ulazu u Crnu Goru kao pješak.</span>
</li>
<p>&nbsp;</p>
<li>
<span class="span1">Iz izvještaja UP Forenzičkog centra u Danilovgradu, broj 4732/11 o hemijskom vještačenju sa fotoelaboratom, proizilazi da su ovom centru na hemijsku analizu od strane PJ Podgorica, dostavljena tri jutana džaka u kojima se nalazilo 25 ručno pravljenih pakovanja od plastične kese, obmotanih providnom plastičnom folijom, sa sadržajem sasušene biljne materije tamno zelene boje, karakterističnog opojnog mirisa, ukupne neto mase m=23,705 kg. </span><span class="span1">Detaljnim makroskopskim i mikroskopskim  pregledom dostavljenog biljnog materijala i na osnovu karakteristične morfološke građe navedenih elemenata u dostavljenom biljnom materijalu konstatovano je prisustvo smole, kao i  bodlji u obliku "medveđih" kandži. Isti potiču od biljke čiji je botanički naziv Cannabis sativa (poznatije kao konoplja, marihuana). Hemijska analiza dostavljenih uzoraka je rađena preeliminarnim hemijskim metodama i metodom tankoslojne hromatografije (TLC) iz hloroformskog ekstrakta koristeći se standardom tetrahidrokanabinol (THC) koncentracije 0,3%. Dostavljeni dokazni materijal sadrži psihoaktivnu komponentu tetrahidrokanabinol (THC) u koncentraciji iznad  0,3 %. Takođe je utvrđeno da kanabis i THC utiču na centralni nervni sistem, izazivaju stanje zavisnosti i nalaze se na listi opojnih droga ( Sl.list SRJ br. 44/2002).</span>
</li>
<p>&nbsp;</p>
<li>
<span class="span1">Iz zapisnika UP PJ Podgorica KU.br.944/2011 od 30.10.2011. godine o pretresanju putničkog motornog vozila, marke "P.", reg.oznake ......., </span><span class="span1">proizilazi da je isti sa</span><span class="span1">č</span><span class="span1">injen od strane policijskih slu</span><span class="span1">ž</span><span class="span1">benika Uprave policije</span><span class="span1">-</span><span class="span1">područna jedinica -</span><span class="span1"> Podgorica, a u vezi izvršenog pretresanja prevoznog sredstva, registarskih oznaka PV AG 132, vlasništvo S. T., u mjestu Tuzi, magistralni put PG-Tuzi, koji pretres je započeo u 03,30 časova. Prilikom pretresa gore navedenog vozila, u šiberu pomenutog vozila, pronađene su tri papirne omotnice sa brojčanim natpisom "5.000,00 eura" na svakoj, sa ukupno 299 novčanica u apoenima od po 50,00 eura (299x50 eura), sa serijskim brojevima na zadnjoj, ali ne i na prednjoj strani. U vratima vozača istog vozila </span><span class="span1">pronađena je jedna metalna šipka i jedan metalni nož sa plastičnom drškom. Kod ručne kočnice istog vozila pronađena su dva mobilna telefona: 1. marke "S......." ....", IMEI broj ...... sa Pro monte sim karticom za broj ....., 2.mobilni telefon marke "...., IMEI broj ...... sa Pro monte sim karticom za broj ...... U plastićnom spremištu ispod suvozačevog sjedišta istog vozila pronađena je jedna plastična kartica sa PIN i PUK brojevima za broj .......</span>
</li>
<p>&nbsp;</p>
<li>
<span class="span1">Iz izvoda iz registra kaznene evidencije, koju je sud pribavio iz sudske Uprave ovog suda proizilazi da je optuženi L. osudjivan na novčanu kaznu u iznosu od 700,00 eura, zbog krivičnog djela lake tjelesne povrede. </span>
</li>
<p>&nbsp;</p>
<li>
<span class="span1">Cijeneći sve provedene dokaze sud nije mogao na pouzdan način zaključiti da je optuženi L. B. izvršio krivično djelo koje mu je stavljeno na teret. Naime, optuženi je negirao izvršenje ovog krivičnog djela, objašnjavajući da je tačno da poznaje S. T., </span><span class="span1">jer mu je prijatelj i porodično su vezani, a inače mu je i legalno dovozio kafu iz Podgorice, za pržionicu kafe koju drži njegova žena, kao</span><span class="span1"> i P. B., koju je </span><span class="span1">upoznao preko S. T., jer je bila u društvu sa njim, a da apsolutno ne poznaje ni izvjesnog M., ni R.N.. Ovi njegovi navodi potvrdjeni su iskazima S. T. i P. B., koji su svjedočili u ovom predmetu, pa je svjedok S. potvrdio u pogledu optuženog L. B. da ga poznaje dobro već duže vrijeme, da su i u nekim daljim rodbinskim vezama, druže se, da je za njega ponekad iz Podgorice vraćajući se za Pljevlja, dovozio kafu, za potrebe pržionice koju u Pljevljima drži L. žena, da su ga tako jedne prilike policijski službenici zaustavili sa kombi vozilom i oduzeli mu i kombi i kafu, a potvrdio je da se optuženi L. poznaje sa P. B., ali mnogo kraće nego što se znaju on i P. B., da misli da ih je on i upoznao, te koliko zna optuženi L. i P. B. nisu imali nikakvih medjusobnih poslova. Takodje je kao svjedok objasnio svoje učešće u  vezi predmetne opojne droge, pri čemu je tvrdio da sve što je radio, dogovarao je preko P. B., da je bio prisutan kada je ona razgovarala sa momkom koji vozi A..., da je čuo da govore o nekom poslu, o nekoj robi, a kasnije je shvatio da se radilo o "travi". Potvrdio je da je upravo on P. B. vozio do granice sa Albanijom, da je i on kontaktirao sa M. iz Albanije kada je bila prisutna i B., a u vezi problema koji je je nastao oko dogovora sa B., pa se tom M. on predstavio kao lice koje vozi vozilo A.., a koji je čitav posao organizovao. Potvrdio je i da se sa N. R. vidio dva puta u vezi sa ovim poslom, za koji mu je i B. objasnila da se odradjuje za čovjeka koji vozi Audi A8, kojem on nije znao ime, osim da je bio crn, krupniji. I na kraju je potvrdio da je pravosnažno osudjen zbog ovog kritičnog dogadjaja i nalazio se na izdržavanju kazne u vrijeme predmetnog sudjenja optuženom L.. I P. B. je, u svojstvu svjedoka, u pogledu optuženog L. B. tvrdila da ga je srela svega tri puta u životu i da je sa njim upoznao S. T., a u vezi kritičnog dogadjaja u kojem je ona učestvovala, objasnila je da je sve bilo u dogovoru sa S.T., da je sa njim kontaktirala i sa Albancem M., a po instrukcijama koje je  dobijala  od S.. Objašnjavala je da je cijelo vrijeme mislila da se sa Albancem M. dogovara oko nekih jakni, a tek kada su "pali", saznala je da se radi o opojnoj drogi, a tu istu noć upoznala je i R. N.. Kada je kontaktirala sa tim izvjesnim M.i pominjala "gazdu", pritom misleći na onoga za koga je taj posao obavljala, potvrdila je da je mislila na S.T., jer je u vezi ovog posla samo sa njim imala komunikaciju, te je upravo i on dovozio do granice sa Albanijom, kada je išla da se vidi sa ovim M. Iz iskaza svjedoka R. sud se uvjerio da on lice sa imenom L. B. ne poznaje, te je objašnjavao svoje učešće u kritičnom dogadjaju, zajedno sa S. T. i P.B., kao i da ga je u ovaj posao uvelo lice kojeg zna po nadimku "Kojo" ili "Kojak", koji je iz Pljevalja, sa kojim je prije ovog dogadjaja, radio neki posao sa cigaretama i dao je opis tog lica, da je visine oko 180cm, puniji, okrugle glave, </span><span class="span1">smedjih očiju i činilo mu se da nema jedan ili dva zuba u gornjoj vilici, sa desne strane, kao i da je uvjek bio obučen u trenerku, patike i sa kačketom. </span>
</li>
<p>&nbsp;</p>
<li>
<span class="span1">Dakle, povezujući iskaze ovih svjedoka, sa uvidom u spise predmeta ovog suda K.br.244/11 iz kojeg se sud uvjerio da su S. T., P. B., R.N., zajedno sa dva albanska državljanina oglašeni krivim zbog istog kritičnog dogadjaja, koji se i optuženom L. B. stavlja na teret, s tim što je optužnicom u ovom predmetu, optuženom L. stavljeno na teret da je zajedno sa S. T.</span><span class="span1"> kupio i </span><span class="span1">organizovao  prenos i unošenje predmetne marihuane iz Albanije u Crnu Goru, a  koju je prethodno kupio u Albaniji. U tom predmetu K.244/11, ni u podnijetoj optužnici, ni u donijetoj presudi, u činjeničnom opisu se ne pominje ime L. B., a ni optuženi u tom predmetu, a ovdje svjedoci, S. T., P. B. i R. N., nisu uopšte, u bilo kom kontekstu, pominjali optuženog L. B., već takodje "momka sa vozilom Audi A8", a R.i lice po nadimku " Kojak". Iz opisa tog lica, koji je dao svjedok R., sud nije mogao zaključiti da se radi o optuženom L., jer isti tom opisu nije odgovarao,  u što se sud neposredno uvjerio.</span>
</li>
<p>&nbsp;</p>
<li>
<span class="span1">Takođe, iz nalaza i mišljenja vještaka za telekomunikacije B. P., sud se uvjerio da predmet njegovog vještačenja nisu bile komunikacije  koje je preko svojih mobilnih aparata odnosno kartica vršio optuženi L., već se radilo o karticama oduzetih od drugog lica (radilo se o optuženom iz predmeta „Zelena milja“, u kojem specijalnom predmetu je korišćen isti nalaz i mišljenje, istog vještaka). Na glavnom pretresu vještaku su bili prezentovani mobilni telefoni i kartice oduzeti od optuženog L., pa je potvrdio da u materijalu koji je obradjivao nije bilo brojeva navedenih kartica, a nakon dostavljenog materijala od strane mobilnih operatera, objasnio je da za telefon marke S......sa karticom ..........nije bilo dostpunih podataka jer je mobilni operator Telenor iste uništio zbog proteka vremena na koji se čuvaju, a to je 12 mjeseci, za telefon marke S...... model ..... prema podacima mobilnog operatora T-mobile nije bilo zabilježenog saobraćaja za period od 15.06.2011. do 01.01.2012.godine, za telefon marke Samsung GTC 6112 je za period od 26.09.2011.godine do 15.01.2012.godine, od mobilnog operatora T-mobile dostavljen podatak da je korišćen sa karticom broja .........., te za telefon Samsung model GTC 6112 drugog IMEI broja, nego prethodni, prema podacima mobilnog operatora T-mobile nije bilo zabilježenog saobraćaja u peirodu od 15.06.2011 do 01.01.2012.godine. Optuženi je inače, potvrdio da su njegovi telefoni marke Samsung koji je imao dvije kartice sa brojevima telefona ..... i ...., i telefon ..... u kojoj se nalazila kartica sa brojem ....., dok je negirao da je telefon marke S...... njegov, kao ni kartica koja se nalazila na njemu (prilikom neposrednog uvida vještaka u predmetni telefon, jedna kartica je bila selotejpom zalijepljena na ovaj telefon), a potvrdio je da je potvrdu o privremenom oduzimanju potpisao bez primjedbi. Dakle, ni iz dopune nalaza vještaka na glavnom pretresu, sud nije mogao utvrditi da je optuženi imao bilo kakve telefonske komunikacije preko svojih telefonskih brojeva, pa ni telefona koji je negirao da je njegov, (iako iz zapisnika o pretresanju proizilazi da je taj telefon bez sim kartice pronadjen u dnevoj sobi na drugom spratu, u visećoj u kuhinji), po podacima operatera nije bilo zabilježenog saobraćaja, u periodu koji je naveden u optužnom aktu, iz čega proizilazi da optuženi putem ovih telefona, odnosno kartica koji su mu oduzeti, nije ostvario telefonski kontakt sa svjedocima, niti drugim licima.</span>
</li>
<li>
<span class="span1">Što se tiče telefonskih razgovora sa preslušanih MTN i pročitanog transkripta, sud se uvjerio da se radilo o razgovorima koje je vodila P.. B., S. T., R. N., a iz traniskripta prevedenih sa albanskog jezika, da se radilo i o razgovorima albanskog državljanina po imenu "M.", a sve u vezi dogovora za izvršenje predmetnog krivičnog djela, kada </span><span class="span1">su u izvršenju djela bili spriječeni od strane policije i lišeni slobode, dana 29/30.10.2011.godine. Sud se iz razgovora koje je vodila P. B. mogao uvjeriti u ono što je ona potvrdila u svojstvu svjedoka, a to je da nikakav kontakt nije imala sa optuženim L. B., već naprotiv povodom dogovora za izvršenje ovog krivičnog djela kontatirala je sa S. T. i izvjesnim M. iz Albanije, takodje je i S.T.kontaktirao sa ovim M. iz Albanije, što je i sam potvrdio prilikom svjedočenja. Dakle, svi preslušani razgovori dokazivali su ono što nije bilo sporno, a to je učešće S. T., P. B., R. N., M., kao i drugih albanskih državljanina, (C. P. i C. M., koji su uhapšeni sa S. i P.), u izvršenju ovog djela kada je pronadjena i oduzeta količina od 23,705 kg marihuane. </span>
</li>
<p>&nbsp;</p>
<li>
<span class="span1">Iz transkripta i preslušanih razgovora  koji se odnose na optuženog L.B. sud se uvjerio, a ni optuženi nije sporio njegov glas kada dana 26.10.2011.godine u 13:24:46 h razgovara sa licem za koji u transkriptu stoji navedeno da se radi o "M.", pri čemu je  broj ...... koristilo lice M.., a broj ....... optuženi,  medjutim tvrdio je da to razgovara sa izvjesnim L. sa kojim ga je povezala Albanka E. iz Švajcarske, koja ima predstavništvo svoje firme u Baru, a L. joj je neki rodjak, ili čak brat, sa kojim se htio povezati u vezi nabavke kafe, da mu je i broj telefona tog L. dala E., da zapravo do realizacije tog njihovog dogovora nje došlo, jer je on odustao zbog prethodnih dešavanja, odnosno, jer mu je već ranije pljevaljska policija bila oduzela 200 vreća kafe, zbog čega se vodio krivični postupak protiv njega u Pljevljima, a u kome je oslobodjen krivice (odbrana je priložila i u spisima predmeta se nalazi presuda Osnovnog suda u Pljevljima K.br.59/12 od 08.10.2012.godine, kojom je optuženi L.oslobodjen od optužbe, zbog krivičnog djela krijumčarenja iz čl.265 st.1 KZ-a u vezi čl.20 st.1 KZ-a i presuda Višeg suda u Bijelom Polju Kž.br.46/13 od 21.02.2013.godine, kojom je potvrdjena navedena presuda). Inače, iz tog razgovora sud se mogao uvjeriti da lica koja razgovaraju da nešto moraju odložiti, da je pojačana kontrola, jer je neko pao sa nekih  14-15 kompjutera. Drugi razgovor koji je vodjen istog dana 13:55:56 h izmedju istih telefonskih brojeva, optuženi L. je opet potvrdio da je taj razgovor vodio takodje sa L. (iako u transkriptu  je navedno ime M.), da je pozadina njihove priče nabavka kafe, a da je tačno da mu je htio pokazati jedno kombi vozilo Mercedes, kao kompezaciju za nabavku kafe, koji Mercedes nije bio njegov, već B. R.koji drži hotel Bjelobor, Zlatni bor i još dva hotela, a koji mu je dao ovo vozilo, te mu je za vrijednost tog vozila trebao isporučiti istu vrijednost mljevene kafe.  Iz razgovora sud se uvjerio da navedena lica pričaju o nekom vozilu Mercedes, te optuženi navodi da će poslati sliku tog Mercedesa "i njega da vidiš, pa da to pojačamo još nešto malo", te slijedi razgovor oko toga da se moraju vidjeti "u glavnom preksjutra ćemo se vidjeti, dal ću i Mercedesa poćerati", " sjutra veče sam možda sa Mercedesom kod tebe dolje, da pogledaš Mercedesa". Imajući u vidu ova dva telefonska razgovora, ista pokazuju određenu komunikaciju između optuženog L. i lica označenog u transkriptu razgovora po imenu "M.", čiji identitet nije poznat, odnosno u toku postupka nije bio utvrdjen, osim da je albanski državljanin, ali sud nije mogao zaključiti da se dogovaralo nešto nezakonito, a pogotovo ne da se dogovor odnosio na kupovinu opojne droge. Iz sadržine razgovora može se utvrditi da se njih dvojica dogovaraju da se upoznaju, vide, a optuženi L. je objašnjavao da je to bilo u vezi kafe, što bi bilo moguće, jer je svjedok S. potvrdio da je povremeno sarađivao sa L., u vezi sa kupovinom kafe, da mu je svojim vozilom prevozio kafu (a upravo su oba bila i optužena zbog krijumčarenja sirove kafe, pa oslobodjena presudom pljevaljskog suda, koja je potvrdjena presudom Višeg suda u Bijelom Polju). </span>
</li>
<p>&nbsp;</p>
<li>
<span class="span1">Nakon ovih razgovora sud je pročitao poruke od 28.10. i  29.10.2011. godine, izmedju brojeva .......... i ........,  kao i od 30.10 2011. godine, izmedju brojeva .............. i ............ za koje poruke je optuženi objašnjavao da niti se radi o njegovim brojevima telefona, koje je koristio,  niti je on slao, niti primao ove poruke, a iz kojih se sud uvjerio da  ih razmjenjuju lica koja su imala neki dogovor "je li sve po dogovoru, ovi će danas dolje". Medjutim, ove pročitane poruke sud nije mogao povezati sa optuženim, jer telefonska kartica broj ........, preko kojeg su slate ove poruke, nije oduzeta od optuženog, niti je bila predmet bilo kakvog vještačenja u ovom predmetu, dok je broj ....... koristila i P. B. i S. T., kao i lice M., a broj ......... je u transkriptu navedeno da ga koristi lice M.. Dakle, iz ova dva razgovora, bez obzira da li se radilo o M. ili L., kako je to tvrdio optuženi, sud nije mogao izvući zaključak da se radilo o dogovoru koji bi prethodio izvršenju predmetnog krivičnog djela, odnosno dogovoru o kupovini, prenošenju i unošenju opojne droge marihuane. Iz preslušanih telefonskih komunikacija je utvrđeno da optuženi L. u drugoj polovini oktobra 2011 godine, pa sve do 29/30.10.2011. godine, nema nikakvih komunikacija, ni sa svjedocima S. T. i P. B., koji su dana 29/30.10.2011.godine, sa R. N. i dva albanska državljanina bili uhapšeni, zbog predmetne opojne droge. Bilo bi logično, da ako su zajednički "odradjivali ovaj posao", da su i komunicirali, kao što se sud uvjerio u medjusobnu komunikaciju (koju nisu sporili), S., P. i Albanca M., koja je bila učestala, preko telefonskih brojeva ......i ......i ...... koji je koristila P. B., preko telefonskih brojeva ..... i ........ koje je koristio M. i broja ....... koje je koristio S. T.. Znači, optuženi L., sem prethodno navedena dva telefonska razgovora sa licem M. (kako je označen u transkriptu), nije imao nikakvu  komunikaciju, a nelogično je da se sa ovim licem dogovora oko kupovine opojne droge, a da pri tom nema komunikacije ni sa licima, kojima nalaže da ostvare kontakt sa M., a koji, kako se to navodi u optužnici, postupaju upravo po nalozima optuženog L., koji je optužnicom predstavljen kao organizator ovog posla. Za sud je nevjerovatno da nema komunikacije sa S. T. i P. B., koju je angažovao da u njegovo ime i S., ugovori kupoprodaju predmetne opojne droge, a za odredjeni novčani iznos, i u tom pravcu angažuje i optuženog R.N. kojeg optuženi L. i ne poznaje, niti ovaj njega.</span>
</li>
<p>&nbsp;</p>
<li>
<span class="span1">Sud je cijenio i druge materijalne dokaze provedene na glavnom pretresu, a nalazili su se u spisima K.244/11, odnosno službena zabilješka UP PJ Podgorica od 30.10.2011.godine, zapisnik UP PJ Podgorica od 30.10.2011.godine o pretresanju putničkog motornog vozila marke Passat reg. oznake .........., dopisa UP -Sektora granične policije-Ispostava GP Podgorica od 30.10.2011.godine sa izvodom iz evidencije prelazaka na GP Božaj za 22. i 24.10.2011.godine, kao i izvještaj o hemijskom vještačenju biljne materije oduzete od S. T. Forenzičkog Danilovgrad sa fotoelaboratom, ali su isti ukazivali na izvršenje predmetnog djela odnosno nesumnjivu činjenicu, da je kritične prilike osujećena primopredaja opojne droge-marihuane i novca, od strane policijskih službenika, koji su po predhodnim operativnim saznanjima pratili dok dogadjaja i u vezi sa tim sačinili službenu zabilješku, i aktere koji su u njemu učestvovali i potom bili lišeni slobode, a to su S.T., P. B., R. N. i dva albanska državljanina, kojom prilikom su pronadjena i oduzeta tri džaka biljne materije zelene boje, za koju je hemijskim vještačenjem utvrdjeno da je opojna droga-marihuana, u ukupnoj količini od 23,705 kilograma.</span>
</li>
<p>&nbsp;</p>
<li>
<span class="span1">Cijeneći provedene dokaze sud se nije uvjerio da je optuženi L. zajedno sa S. T., P. B., R. N. i dva albanska državljanina, C.P.i C. M. učestvovao u izvršenje krivičnog djela kako je to predstavljeno optužnicom. Nijedan dokaz nije ukazivao da je optuženi </span><span class="span1">L. kupio i organizovao neovlašćeni prenos i unošenje iz Albanije u Crnu Goru opojne droge i da je za to, zajedno sa Stanićem, angažovao P. B.., a što su kategorično i oni kao svjedoci to negirali, te naprotiv, ukazivali na potpuno drugo lice kao „organizatora posla“, koji ni fizički nije ličio na optuženog, imajući u vidu da su ga S. i P. baš poznavali i tvrdili da to nije on, dok je svjedok R. dao opis tog lica, koji nije odgovarao opisu optuženog, u što se sud uvjerio. I ostali, napred objašnjeni dokazi na pouzdan način nisu ukazivali da je optuženi L.B. učinio krivično djelo neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 Krivičnog zakonika.</span>
</li>
<p>&nbsp;</p>
<li>
<span class="span1">Imajući u vidu navedeno, a posebno da se krivica mora zasnovati na dokazima koji omogućavaju da se donese jasan i nedvosmislen zaključak, to je sud u konkretnom slučaju, ostao u sumnji, pa je shodno načelu "in dubio pro reo", odlučio u korist optuženog L. B., te ga, primjenom čl.373 st.1 tač.2 ZKP-a, usljed nedostatka dokaza, oslobodio od optužbe. </span>
</li>
<p>&nbsp;</p>
<li>
<span class="span1">Kako je optuženi L.B.oslobodjen od optužbe,  u pogledu troškova krivičnog postupka, odlučeno je da padaju na teret budžetskih sredstava ovog suda, shodno čl.230 ZKP-a.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">VIŠI SUD U PODGORICI,</span>
</li>
<li style="text-align:center;">
<span class="span1">dana, 12.02.2016.godine.</span>
</li>
<p>&nbsp;</p>
<p>&nbsp;</p>
<li>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1">       PREDSJEDNIK VIJEĆA-SUDIJA  </span>
</li>
<li>
<span class="span1">Bojana Raković s.r.</span><span class="span1"></span><span class="span1"></span><span class="span1"></span><span class="span1"></span><span class="span1">                           Vesna Pean s.r.</span>
</li>
<li>
<span class="span1"> </span>
</li>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je žalba Apelacionom sudu Crne Gore, u roku od 15. dana, od dana prijema pismenog otpravka presude, a preko Višeg suda u Podgorici.</span>
</p>
<p>&nbsp;</p>
<p style="text-align:center;">
<span class="span1">Tačnost otpravka, tvrdi i ovjerava </span>
</p>
<p style="text-align:center;">
<span class="span1">namještenik suda</span>
</p>
<p style="text-align:center;">
<span class="span1">______________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
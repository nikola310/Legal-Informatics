<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;font-style:italic;}
.s2{font-weight:bold;}
.p1{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:14pt;}
.p2{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:16pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p6{text-indent:0.5in;text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Arial;font-size:14pt;}
</style>
<meta content="ikonija.sibalic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span class="s1">                                    </span>
</p>
<p class="p1">
<span>                                                                                 K. br. 35/12</span>
</p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>	OSNOVNI SUD U ŽABLJAKU, kao prvostepeni krivični, po predsjedniku suda   Andjelić Mihailu, uz sudjelovanje namještenika  Šibalić Ikonije kao zapisničara, u krivičnom predmetu protiv okrivljenog P. P.iz  T.P., zbog krivičnog djela  ubijanje  i mučenje životinja iz čl. 309 st. 1 KZ, po optužnom predlogu ODT iz Pljevalja Kt. br.229/12 od 10. 09. 2012. godine, nakon usmenog, javnog i glavnog pretresa održanog 05. 10. 2012. godine u prisustvu Zamjenika  ODT iz Pljevalja  Gačević Božidarke i okrivljenog , donio je  i istog dana   javno objavio </span>
</p>
<p class="p4"></p>
<p class="p2">
<span>P R E S U D U</span>
</p>
<p class="p4"></p>
<p class="p4">
<span>	Okrivljeni  P. P.,  zv. P. od oca R. i majke M., rodjene P., rodjen  ... godine  u T. P. – Ž., JMB ..., sa prebivalištem u mjestu rodjenja, državljanin Crne Gore, govori crnogorskim jezikom, razveden, penzioner, visina penzije 200 €,   ranije osudjivan presudom Osnovnog suda u Žabljaku K. br. 39/09 od  31. 08. 2009. godine zbog kriv. djela iz čl.220 st. 2 u vezi st. 1 KZ na kaznu zatvora u trajanju od 30 dana uslovno na dvije godine, ne nalazi se pod istragom za drugo krivično djelo </span>
</p>
<p class="p4"></p>
<p class="p4"></p>
<p class="p5">
<span class="s2">K    r     i     v       j    e</span>
</p>
<p class="p3"></p>
<p class="p4">
<span>	Što je </span>
</p>
<p class="p4"></p>
<p class="p4">
<span>	dana 26. 08. 2012. godine, u 12 časova, ispred svoje porodične kuće u  mjestu T. P., opština Ž., protivno čl. 8 st. 1 tačka 3 Zakona o zaštiti dobrobiti životinja (»Sl. list CG« br. 14/08) ozledio kravu, vlasništvo oštećene O. M.iz T. P., na način  što je dva  puta gađao sa sjekirom,  nanoseći joj tom prilikom ozlede -  posjekotine u predjelu desne strane vrata dužine oko 17 cm i desne zadnje noge dužine oko 10 cm,</span>
</p>
<p class="p4">
<span>	- čime je izvršio krivično djelo ubijanje  i mučenje životinja iz čl. 309 st. 1 Krivični zakonik (KZ)</span>
</p>
<p class="p4"></p>
<p class="p6">
<span>pa mu sud primjenom navedenog zakonskog propisa i čl. 4, 5, 13, 15, 32, 36, 42, 52, 53 i 54 KZ   i  čl. 226 st. 2 tačka 9 i st. 3 , čl. 229 st. 1 i  čl. 374  Zakonika  o  krivičnom  postupku  / ZKP-a /  </span><span class="s2">i z r i č e</span><span>     </span><span class="s2">                         </span>
</p>
<p class="p2">
<span>USLOVNU OSUDU</span>
</p>
<p class="p4"></p>
<p class="p7">
<span>Sa kojom mu se utvrdjuje kazna zatvora u trajanju od 30 (trideset) dana i istovremeno odredjuje da se ova kazna neće izvršiti ako osudjeni u roku od 2/dvije/ godine ne učini novo krivično djelo.</span>
</p>
<p class="p8">
<span>Okrivljeni  je dužan  platiti na ime paušala iznos od 60 €,  na žiro-račun Osnovnog suda u Žabljaku br.505 – 10497 - 08 u roku od 15 dana po pravosnažnosti presude, dok drugih  troškova krivičnog postupka nije bilo.</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p4">
<span>	Osnovni državni tužilac iz Pljevalja u optužnom predlogu Kt. br. 229/12 od 10. 09. 2012, dajući opis radnje izvršenja pravno je ocijenio, da je okrivljeni  počinio krivično djelo ubijanje  i mučenje životinja iz čl. 309 st. 1 KZ na mjestu i u vrijeme kako je to bliže opisano izrekom presude, pri čemu je ostao i na glavnom pretresu a u završnoj riječi je predložio da se  okrivljeni  za naznačeno krivično djelo oglasi krivim i osudi po zakonu.</span>
</p>
<p class="p4">
<span>	Oštećena O. M. se nije pridružila krivičnom gonjenju okrivljenog, i prihvatila je izvinjenje okrivljenog koje joj je ovaj uputio na glavnom pretresu.</span>
</p>
<p class="p4">
<span>	Okrivljeni u svojoj odbrani na glavnom pretresu nije  želio da se brani od optužbi,  ističući da mu je zdravlje  inače veoma narušeno, da je  došao ovdje da živi prije 14 godina , da nikome ne dosađuje niti je ikome na teretu, da mu  mnogi ljudi  u njegovom  komšiluku na razne načine prave  neprijatnosti a između ostalih i na način što bez nadzora čobana puštaju  stoku, naročito u vrijeme zabrana,  a pošto je njegovo dvorište neograđeno  često ta stoka luta i ispred samih vrata i prozora i ona sa sobom donosi nered koji je uobičajen za životinje, da je on morao da  čisti za njima, da on to  sve  teško podnosi, da su po njegovoj  procjeni povrede – ozlede na kravi daleko manje od onih koje su naznačene. Dodao je,  da je policija od njega  oduzela tri manje sjekirice  koje su mu inače služile za obavljanje nekih potreba u domaćinstvu, da nije sporno   da je pomenuto goveče  - krava ozlijeđena, da on nije znao  čije je to goveče  u vrijeme kad se događaj desio, a saznao je, da je krava  vlasništvo O. M. tek  kada su mu  napisali  prijavu.  Ukazao je, da je nakon ovoga događaja  sreo  sina O. M., O. R., koji mu je bio prepriječio put  i  rekao mu  »zašto si mi ranio kravu«, da mu je on odmah odgovorio »otkuda sam znao da je tvoja« , da se  nakon toga  izvinuo Obradoviću i on mu  je prihvatio izvinjenje za ono što se desilo i na tome se završio razgovor. U završnoj riječi je   izjavio, da mu je žao zbog događaja koji se desio, da i njemu ponekad “prekipi” te da  on ne može podnijeti  toliki stepen tolerancije nekih stvari koje se oko njega dešavaju, da je  istina  da mu je porodica O. M. najmanje pravila probleme od svih onih  ljudi koji ne vode računa o svojoj životinji, da je veterinar  T. veoma korektno i pošteno svjedočio, te  da ga  u nedozvoljenoj radnji nije niko lično vidio, pa prepušta sudu da ocijeni  šta je prava mjera  u ovom događaju. </span>
</p>
<p class="p7">
<span>Sud je u dokaznom postupku  proveo dokaze: saslušao svjedoka – oštećenu O. M., svjedoka  T.V. pročitao: službenu zabilješku UP –Ispostava Žabljak br. 241/12 -1120/2 od 28. 08. 2012. godine, potvrdu UP – Ispostava Žabljak od 26.08. 2012. godine o privremeno oduzetim  predmetima od okrivljenog P.P., izvršio  uvid u fotoelaborat  UP-Ispostava Žabljak br. 3-87/12 od 26.08. 2012.godine, te pročitao  izvod iz KE za okrivljenog br. 245/12 -1239/1 od 24. 09. 2012. g. </span>
</p>
<p class="p4">
<span>	Iz iskaza svjedoka - oštećene  O. M. proizilazi, da živi u komšiluku sa P.P. , da ima pet krava o kojima se brine, da ne isključuje mogućnost da kada ih pušti na ispašu da one odu  i do P. kuće, da ne zna da li mu baš pričine štetu ali je vjerovatno da kao i svaka životinja  za sobom ostavi ili balegu ili slično i da to neko mora počistiti, da je inače sa P. sve do predmetnog događaja bila u veoma korektnim odnosima, nikada se nijesu svađali,  da je tačno da su dana 26.08. 2012. godine krave puštene  na pašu  i da su  od njene  kuće  otišle , ne isključuje  mogućnost da su dolazile i do P. kuće,  bile su bez nadzora čobana, da je kritičnog dana  nešto poslije podne  u dvorište pred kuću došla  jedna od  krava i na njoj je vidjela ozlede i to jednu u predjelu desne strane vrata i drugu ozledu  u dijelu zadnje desne noge, da joj je odmah  bilo jasno  da se radilo o posjekotinama nekim oštrim predmetom, da je zaključila da je to mogla biti neka sjekira, da su  pozvali  veterinara T. V. i obavijestili policiju,   da je T. odmah došao na lice mjesta i vidio stanje u kome se nalazila krava, te je izvršio ušivanje posjekotina odnosno kože,  i  dao joj savjet vezano za terapiju,  da je dvadeset dana krava bila vezana, slabo je uzimala hranu, primijetila je da je drhtala a to čini i dan danas, da je ranije davala  po jednu kantu od 5 litara mlijeka a sada daje upola toga, da je krava inače veoma mlada. Na kraju je istakla da se zbog jednog ljudskog i korektnog odnosa  ne pridružuje  krivičnom gonjenju okrivljenog. </span>
</p>
<p class="p7">
<span>Iz iskaza svjedoka T. V. proizilazi, da ga je  26.08. 2012. godine,  nešto poslije podne, telefonskim putem pozvao  O. R.   da kao veterinar dođe u mjesto T. P. – Opština Ž. da uradi jednu intervenciju na jednom govečetu, da se radilo  o kravi, da je odmah pošao na lice mjesta, da je kod kuće O. M. u dvorištu vidio jednu kravu, sive boje,  da je  odmah  na kravi  uočio  dvije izražene posjekotine,  radilo se  o posjekotinama oštrim  predmetom a  o kom oštrom predmetu se radilo  ne može precizno da se izjasni,  da je jedna ozleda bila u predjelu desne strane vrata, nije mjerio dužinu posjekotine ali  po njegovoj  slobodnoj procjeni  bila je duga  oko 17 cm, da je druga posjekotina bila  na desnoj zadnjoj nozi, krstačni dio, bila je dužine oko 10 cm, da je odmah  pristupio saniranju istih pa je  izvršio ušivanje kože na vratu, kao i ozlede na zadnjoj nozi , nakon čega je dao i određenu terapiju, tj. uputstva vlasniku  grla stoke na koji način da se saniraju ozlede,  ukazao je,  da je  kritične prilike procijenio da životinja nije bila vitalno ugrožena, da se interesovao i nakon toga dana za stanje životinje i dobio informaciju od vlasnika da se životinja oporavlja. Posebno je istakao da kritičnog dana  iako je na licu mjesta vidio prisustvo policije  nije ni u jednom momentu ni od koga lica čuo  koje je lice moglo povrijediti  goveče, te konačno, da po njegovoj  procjeni ovakve povrede ne bi trebalo da izazivaju  veliki vid patnje kod životinje , a posebno u uslovima kada je intervencija bila  pravovremena.</span>
</p>
<p class="p4">
<span>	Sud je u cjelosti prihvatio iskaz svjedoka - oštećene kao i iskaz svjedoka T. V.  i uzeo ih  u podlogu svoje odluke a ovo tim prije jer su oni na jedan jasan, objektivan i istinit način predstavili događaj kako se desio i okolnosti vezane za ozleđivanje životinje, pri čemu im  stranke nijesu prigovorile .</span>
</p>
<p class="p4">
<span>	Iz službene zabilješke UP –Ispostava Žabljak br. 241/12 -1120/2 od 28. 08. 2012. godine, potvrde UP – Ispostava Žabljak od 26.08. 2012. godine o privremeno oduzetim  predmetima od okrivljenog P. P., te  fotoelaborata  UP-Ispostava Žabljak br. 3-87/12 od 26.08. 2012.godine, proizilazi,  da je policija Ispostave iz Ž. operativnim putem došla do saznanja  da je 26. 08. 2012. godine  NN lice nanijelo ozlede domaćoj životinji – kravi, koja je vlasništvo  O. M. iz T.Polja, da je  krim. ekipa izašla na lice mjesta i na govečetu su uočene posjekotine nanešene oštrim predmetom u predjelu desne strane vrata i desne zadnje noge, da je na lice mjesta odmah došao veterinar i ukazao pomoć ozlijeđenoj životinji, da je urađen i fotoelaborat, da su od P.P. oduzete tri sjekirice. Sud je prihvatio gornje dokaze, pri čemu isti imaju svoju podlogu djelimično i u odbrani okrivljenog a u potpunosti u iskazima svjedoka  - oštećene O. M. i svjedoka T. V.. </span>
</p>
<p class="p4">
<span>	Iz izvoda iz KE za okrivljenog sud je utvrdio da je osuđivan i to presudom Osnovnog suda u Žabljaku K. br. 39/09  od  31.08.2009. godine  na kaznu zatvora od 30 /trideset / dana sa odgodom izvršenja na dvije godine, zbog kriv. djela iz čl. 220 st. 2 u vezi st. 1 KZ.  </span>
</p>
<p class="p4">
<span>	Sud je posebno cijenio odbranu okrivljenog, pa je zaključio da je može djelimično prihvatiti i to u pravcu  gdje okrivljeni ukazuje, da su mu goveda  vlasništvo njegovih komšija  često znala pričinjavati štetu, da  ga kritične prilike niko od komšija a niti drugih lica nije vidio na koji način je reagovao prema kravi oštećene, da je nakon događaja  metrom mjerio  dužinu posjekotina na kravi,  da se izvinuo zbog događaja sinu  oštećene kojom prilikom mu se obratio riječima »otkuda sam znao da je tvoja«  a na glavnom pretresu se izvinuo i oštećenoj, iz čega dalje proizilazi, da je izvršio inkriminisanu radnju, jer bi bilo i neprirodno i nelogično da se  okrivljeni interesuje nakon događaja  za  prirodu i veličinu ozleda  kod krave, odnosno nije ni logično da se izvinjava oštećenoj  i njenom sinu za nešto  što nije učinio. Gornji dio odbrane ima svoju podlogu  u dokazima kojima je sud poklonio vjeru.  Okrivljeni nije direktno i neposredno priznao izvršenje krivičnog djela i krivicu  za isto,  pa je po ocjeni suda u tom smislu  imao namjeru  da svoju odgovornost umanji, odnosno da je ublaži, pretpostavljajući istoj  štetu koju mu životinje svakodnevno uzrokuju.</span>
</p>
<p class="p7">
<span>Ocjenom provedenih dokaza  u smislu čl. 17 i 370 ZKP-a, sud je na pouzdan način utvrdio činjenično stanje bliže opisano izrekom presude tj.da je okrivljeni  dana 26. 08. 2012. godine, u 12 časova, ispred svoje porodične kuće u  mjestu Tepačko Polje, opština Žabljak, protivno čl. 8 st. 1 tačka 3 Zakona o zaštiti dobrobiti životinja (»Sl. list CG« br. 14/08) ozledio kravu, vlasništvo oštećene O. M. iz T. P., na način  što je dva  puta gađao sa sjekirom,  nanoseći joj tom prilikom ozlede -  posjekotine u predjelu desne strane vrata dužine oko 17 cm i desne zadnje noge dužine oko 10 cm.</span>
</p>
<p class="p4">
<span>	Pravnom ocjenom gore utvrdjenog činjeninog stanja, sud nalazi da se u radnji okrivljenog stiču svi bitni elementi krivičnog djela ubijanje  i mučenje životinja iz čl. 309 st. 1 KZ koje djelo čini svaki onaj » ko kršeći propise ubije, ozleđuje ili muči životinje ili oštećuje ili razara njihova staništa u većoj mjeri ili na širem prostoru ». U konkretnom slučaju radi se o blanketnom krivičnom djelu a ovo jer je okrivljeni  postupio suprotno  odredbi čl. 8 st.1  tačka 3  Zakona o zaštiti dobrobiti životinja, prema kojoj  je zabranjeno uzgajati životinje na način da trpe bol, patnju i strah i namjerno ih povređivati.   To dalje znači,  da je okrivljeni  prema zaštitnom objektu – domaćoj životinji – kravi, postupao na način  da životinji nanese bol bez racionalnog razloga i opravdanog cilja  tj.  životinji nanese velike patnje a ovo u uslovima  kada je okrivljeni  nesmetano mogao otjerati životinju  prutom ili štapom i spriječiti je  u činjenju štete. Iz gornjeg proizilazi,  da je  okrivljeni  djelo učinio sa direktnim umišljajem, jer je bio svjestan  da  se životinja ne smije udarati opasnim sredstvom (sjekirica) a što je on kritične prilike učinio  svjestan posledica koje ta nedozvoljena radnja  uzrokuje.	</span>
</p>
<p class="p7">
<span>Oglašavajući okrivljenog  krivim sud mu je izrekao uslovnu osudu sa kojom mu je utvrdio kaznu zatvora u trajanju od 30 dana  sa odgodom izvršenja na  dvije godine  a ovo pri ocjeni  da radi krivično pravne zaštite nije bilo nužno izricati  novčanu kaznu, zbog izuzetno niskih penzijskih mjesečnih primanja ili  kaznu zatvora,  zbog godina starosti okrivljenog (65 godina života), kao zakonom  predvidjene kazne za ovo krivično djelo.  Odlučujući da okrivljenom izrekne  uslovnu osudu,  sud je imao u vidu  okolnosti iz čl. 42 KZ, pa je od olakšavajućih okolnosti uzeo, da je djelimično priznao izvršenje krivičnog djela, da se  izvinuo oštećenoj, koja je prihvatila izvinjenje, da je lošeg zdravstveno stanja, da se oštećena nije pridružila krivičnom gonjenju, niti ispostavila imovinsko pravni zahtjev, te konačno da je penzioner sa veoma niskim primanjima i da se ne bavi dodatnim djelatnostima radi sticanja prihoda, dok je od otežavajućih okolnosti uzeo da je ranije osuđivan, te je ubjeđenja da će se i sa zaprijećenom kaznom u konkretnom slučaju dovoljno uticati na okrivljenog da u buduće ne vrši krivična djela čime će se  ostvariti svrha kažnjavanja iz čl. 32 KZ. </span>
</p>
<p class="p8">
<span>Sud je okrivljenog   shodno čl.226 i 229 ZKP-a obavezao da plati paušal u iznosu od 60 €  a ovo imajući u vidu trajanje, složenost postupka i imovno stanje okrivljenog,  dok drugih troškova krivičnog postupka nije bilo. </span>
</p>
<p class="p4">
<span>	Sa iznijetog odlučeno je kao u izreci presude.</span>
</p>
<p class="p2">
<span>OSNOVNI SUD U ŽABLJAKU, dana  05.  10. 2012. god</span><span class="s2">.</span>
</p>
<p class="p9"></p>
<p class="p9">
<span class="s2">  </span><span>ZAPISNIČAR,                                             PREDSJEDNIK SUDA</span>
</p>
<p class="p9">
<span> Ikonija Šibalić,s.r.                                             Mihailo Andjelić,s.r.</span>
</p>
<p class="p9"></p>
<p class="p9"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude dozvoljena je žalba u roku od </span>
</p>
<p class="p4">
<span>8 dana po prijemu pismenog otpravka iste preko </span>
</p>
<p class="p4">
<span>ovog suda Višem sudu Bijelo Polje.</span>
</p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.13/761</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenog Š.R. iz M., zbog krivičnog djela nasilje u porodici ili u porodičnoj zajednici iz člana 220 st. 1 Krivičnog zakonika, odlučujući po optužnom predlogu ODT-a Podgorica Kt.br 1118/13 od 25.09.2013. godine, koga je na glavnom pretresu zastupala Kažić Marija, savjetnik na radu kod ODT-a Podgorica, nakon glavnog i javnog pretresa održanog dana 04.02.2014. godine u prisustvu zastupnika optužbe i okrivljenog, donio je i istog dana javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">Š.R., od oca R. i majke D., rođene R., rođen ........ godine u M., gdje mu je i prebivalište – selo R., državljanin ...., završio srednju školu, razveden, otac troje djece, lošeg imovnog stanja, nezaposlen, ranije osuđivan i to presudom Osnovnog suda u Bijelom Polju K.br.57/90 od 10.07.1992 godine zbog krivičnog djela šumska krađa iz člana 143 st. 2 KZ-a na kaznu zatvora u trajanju od 3 mjeseca uslovno na 1 godinu,</span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 27.06.2013. godine, oko 23:00 časova, u ul. I Proleterske bb, u Podgorici, svjestan svog djela čije je izvršenje htio i znajući da je njegovo djelo zabranjeno, primjenom grubog nasilja narušio tjelesni integritet člana svoje porodice-supruge, oštećene Š.S., na način što je oštećenu vrijeđao upućujući joj riječi „platićeš mi kurvo“, a zatim udarao rukama i nogama u predjelu glave i tijela, od kojih udaraca je oštećena pala, nanoseći joj tako laku tjelesnu povredu u vidu oguljotine kože u predjelu desnog lakta, nagnječenje lijeve nadlaktice, krvni podliv kože u predjelu lijevog ramena, oguljotine kože u predjelu lijeve polovine gornje usne, crvenilo kože sa otokom u predjelu lijeve strane grudnog koša, prelom nosnih kostiju bez dislokacije, sa otokom nosa i krvarenjem iz desne nozdrve,</span>
</p>
<p>&nbsp;</p>
<p>
<span class="span1">-čime je izvršio krivično djelo nasilje u porodici ili u porodičnoj zajednici iz člana 220 st. 1 Krivičnog zakonika,</span>
</p>
<p>&nbsp;</p>
<p>
<span class="span1">- pa mu Sud, primjenom citiranog zakonskog propisa, te članova 3, 4, 5, 13, 15, 36, 42, 52, 53 i 54 Krivičnog zakonika, te čl. 226, 227, 229, 239 i 374 Zakonika o krivičnom postupku i z r i č e,</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 2 (dva) mjeseca i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 60,50 eura(šezdeseteuraipedesetcenti)  kao i iznos od 50,00 eura (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Oštećena Š.S. se u pogledu postavljenog imovinsko - pravnog zahtjeva upućuje na redovnu građansku parnicu.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br 1118/13 od 25.09.2013. godine okrivljenom Š.R. stavljeno je na teret da je izvršio krivično djelo nasilje u porodici ili u porodičnoj zajednici iz člana 220 st. 1 Krivičnog zakonika. Zastupnik optužbe je prije završnih riječi precizirala dispozitiv optužnog predloga kao u izreci presude, pa je u završnoj riječi ostala pri tako preciziranom optužnom aktu predlažući Sudu da okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Okrivljeni je u svojoj odbrani na zapisniku pred ODT-om Podgorica naveo da sa svojom suprugom S. već duži niz godina ima porodičnih problema. Dana 27.06.2013. godine je radio cijeli dan i negdje oko podne je dao 5 eura svojim sinovima kako bi mu kupili pivo i njima po sladoled, kada ga je nakon par minuta pozvala njegova žena S. na mobilni telefon i rekla mu da mu njena djeca nijesu najamnici. Negdje oko 14:00 časova supruga mu je rekla da izađe iz kuće, da se seli i da pakuje svoje stvari, što je on i uradio, da bi mu ona prilikom izlaska rekla „idi kod D. pa se s njom jebi“, što ga je strašno pogodilo, jer je riječ o njegovoj snahi, ali na to nije reagovao. Okrivljeni je dalje naveo da je negdje oko 23:00 časa pošao u ulicu I Proleterske, gdje inače uvijek čeka svoju suprugu kada se vraća sa posla, jer je imao namjeru da se pomiri, pa kada je S. došla njoj je zazvonio telefon tj. stigla joj je poruka zbog čega je on pokušao da vidi ko to njoj šalje poruke tako kasno, ali je ona vrisnula „upomoć, slilovanje“. Na takvu njenu reakciju on je reagovao tako što ju je „išaketao“, odnosno udario nekoliko puta otvorenom šakom po glavi i tijelu, ali ne zna koliko puta. </span>
</p>
<p>
<span class="span1">U svojoj odbrani na glavnom pretresu okrivljeni je u bitnom ponovio svoju odbranu iz prethodnog postuka, i naveo da su loši porodični odnosi uzrokovani odnosnom njegove tašte koja je vršila loš uticaj na njegovu ženu, jer njoj ni on, ni ostalih 5 zetova nijesu odgovarali. Naveo je da je toga dana kao i ranije pošao da je sačeka da se ne bi vraćala sama sa posla, iako su se ranije, tačnije 15. juna dogovorili da se razvedu na čemu je ona insistirala svaki dan. Tačno je da je predmetnom prilikom „izudarao“, jer prema njegovom mišljenju nije normalno da udatoj ženi stiže poruka na telefon tako kasno,ali ne zna čime i </span><span class="span1">koliko puta, a u tom momentu je bio izgubljen, dijelom i zbog toga što je toga dana i konzumirao alkohol, iako nije bio pijan. U novembru 2013. godine su se i razveli, a prije ovoga nijesu imali ovakvih situacija, tako da se kaje zbog svega što je uradio. </span>
</p>
<p>&nbsp;</p>
<p>
<span class="span1">U završnoj riječi okrivljeni je ostao pri svojoj odbrani, naveo je da je kriv i da će ispoštovati svoju krivicu.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka-oštećenu Š. S., pročitao medicinsku dokumentaciju na ime oštećene, nalaz i mišljenje stalnog sudskog vještaka medicinske struke dr. K. N. od 10.09.2013. godine i pročitao izvod iz KE na ime okrivljenog izdat od strane UP CB Bijelo Polje br. 245/13-3756/2 od 03.10.2013. godine.</span>
</p>
<p>&nbsp;</p>
<p>
<span class="span1">Svjedok oštećena Š.S. je u svom iskazu u toku postupka navela da je sa Š.R.m već 18 godina u braku, pa se tako dana 27.06.2013. godine oko 23:00 časova vraćala sa posla kada ju je okrivljeni sačekao u ulici I Proleterske i rekao joj „platićeš mi kurvo“, da bi je tada odgurnuo rukama, počeo da je vuče u neku sporednu ulicu, čemu se ona opirala, zbog čega je udarao pesnicama po glavi i tijelu od kojih udaraca je pala na zemlju gdje je on nastavio da je udara nogama po tijelu. Navela je da je dozivala pomoć i da su neki ljudi iz obližnjih kuća izašli, zbog čega je R. pobjegao, a i prije ovoga događaja sa njim je imala  bračnih problema, jer je riječ o čovjeku koji je hronični alkoholičar i koji maltretira cijelu porodicu. Pojasnila je da joj predmetnom prilikom nije zazvonio telefon i nije joj stigla poruka, a tačno je da je držala telefon u ruci kako bi zvala nekoga da se oslobodi od njega. </span>
</p>
<p>
<span class="span1">U završnoj riječi svjedok oštećena se pridružila krivičnom gonjenju i postavila je imovinsko -pravni zahtjev, koji nije mogla precizirati </span>
</p>
<p>&nbsp;</p>
<p>
<span class="span1">Iz medicinske dokumentacije na ime oštećene i nalaza i mišljenja vještaka medicinske struke dr. K. N. od 10.09.2013. godine proizilazi da je u predmetnom događaju oštećena zadobila povrede u vidu oguljotine kože u predjelu desnog lakta, nagnječenje lijeve nadlaktice, krvni podliv kože u predjelu lijevog ramena, oguljotine kože u predjelu lijeve polovine gornje usne, crvenilo kože sa otokom u predjelu lijeve strane grudnog koša, prelom nosnih kostiju bez dislokacije, sa otokom nosa i krvarenjem iz desne nozdrve, a koje povrede se u vrijeme nanošenja, kako pojedinačno tako i u njihovoj ukupnosti, kvalifikuju kao laka tjelesna povreda. Opisane povrede su nastale višekratnim djelovanjem tupine aktivno zamahnutog mehaničkog oruđa u šta spadaju: stisnuta pesnica, šaka i slično, osim oguljotine kože u predjelu desnog lakta koja je nastala najvjerovatnije usljed pada oštećene i njenog kontakta sa podlogom.  </span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog izdatog od strane UP CB Bijelo Polje br. 245/13-3756/2 od 03.10.2013. godine proizilazi da je isti ranije osuđivan i to presudom Osnovnog suda u Bijelom Polju K.br.57/90 od 10.07.1992. godine zbog krivičnog djela šumska krađa iz člana 143 st. 2 KZ-a na kaznu zatvora u trajanju od 3 mjeseca uslovno na 1 godinu. </span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, mišljenja da je u postupku dokazano da je okrivljeni izvršio krivično djelo stavljeno mu na teret na način, u vrijeme i na mjestu kako je to predstavljeno izrekom presude.</span>
</p>
<p>&nbsp;</p>
<p>
<span class="span1">U postupku je utvrđeno da je okrivljeni Š.R. dana 27.06.2013. godine, oko 23:00 časa, u ulici  I Proleterske bb, u Podgorici, primjenom grubog nasilja narušio tjelesni integritet člana svoje porodice-supruge, oštećene Š.S., na način što je oštećenu vrijeđao upućujući joj riječi „platićeš mi kurvo“, a zatim je udarao rukama i nogama u predjelu glave i tijela, od kojih udaraca je oštećena pala, nanoseći joj tako laku tjelesnu povredu u vidu oguljotine kože u predjelu desnog lakta, nagnječenje lijeve nadlaktice, krvni podliv kože u predjelu lijevog ramena, oguljotine kože u predjelu lijeve polovine gornje usne, crvenilo kože sa otokom u predjelu lijeve strane grudnog koša, prelom nosnih kostiju bez dislokacije, sa otokom nosa i krvarenjem iz desne nozdrve.</span>
</p>
<p>
<span class="span1">Prednje činjenično stanje Sud je utvrdio iz iskaza svjedoka oštećene Š.S. koja je navela da se dana 27.06.2013. godine oko 23:00 časova vraćala sa posla kada ju je njen suprug sačekao u ulici I Proleterske i rekao joj „platićeš mi kurvo“, da bi je tada odgurnuo rukama, počeo da je vuče u neku sporednu ulicu, čemu se ona opirala, zbog čega je udarao pesnicama po glavi i tijelu od kojih udaraca je pala na zemlju gdje je on nastavio da je udara nogama po tijelu, a onda je pobjegao jer su neki ljudi iz obližnjih kuća čuli njenu vrisku pa su izašli, a koji iskaz je Sud cijenio kao istinit i objektivan, jer  je  isti potvrđen nalazom i mišljenjem vještaka medicinske struke u kojem je navedeno da se opisane povrede oguljotine kože u predjelu desnog lakta, nagnječenje lijeve nadlaktice, krvni podliv kože u predjelu lijevog ramena, oguljotine kože u predjelu lijeve polovine gornje usne, crvenilo kože sa otokom u predjelu lijeve strane grudnog koša, prelom nosnih kostiju bez dislokacije, sa otokom nosa i krvarenjem iz desne nozdrve u svom zbiru kvalifikuju kao laka tjelesna povreda i da su iste mogle nastati na način kako je to opisala oštećena - višekratnim djelovanjem tupine aktivno zamahnutog mehaničkog oruđa u šta spadaju stisnuta pesnica i šaka, a koji nalaz je Sud cijenio kao stručan i objektivan, izrađen u skladu sa pravilima nauke. </span>
</p>
<p>&nbsp;</p>
<p>
<span class="span1">Okrivljeni u svojoj odbrani nije sporio da je predmetnom prilikom udario svoju suprugu nekoliko puta otvorenom šakom u predjelu glave i tijela, ali je naveo da je bio isprovociran od strane oštećene i da mu je bilo sumnjivo ko njoj šalje poruke tako kasno. Međutim, Sud nije prihvatio ovakvu odbranu okrivljenog, obzirom da je svoju punu vjeru poklonio iskazu svjedoka-oštećene koja je na uvjerljiv i ubjedljiv način svjedočila o svim odlučnim činjenicama vezano za predmetni događaj, izričito navodeći da joj u tom momentu nije zazvonio telefon i da joj nije stigla poruka, dok poremećeni porodični odnosi na koje je ukazao okrivljeni ne mogu biti opravdanje za primjenu nasilja i ovakvo njegovo postupanje.</span>
</p>
<p>&nbsp;</p>
<p>
<span class="span1">Postupajući na opisani način okrivljeni je bio svjestan svog djela čije izvršenje je htio, svjestan da primjenom grubog nasilja narušava tjelesni integritet svoje supruge, postupajući sa direktnim umišljajem kao oblikom krivice, čime su se pored objektivih stekla i sva subjektivna obilježja bića krivičnog djela nasilje u porodici ili u porodičnoj zajednici iz člana 220 st. 1 Krivičnog zakonika. </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja (otežavajuće i olakšavajuće okolnosti), pa je od olakšavajućih okolnosti na strani okrivljenog cijenio njegove lične i porodične prilike, loše imovno stanje i nezaposlenost, dok raniju osuđivanost okrivljenog nije cijenio kao otežavajuću okolnost (obzirom na protek vremena i činjenicu da se ne radi o istovrsnom krivičnom djelu)  pa je, imajući uz navedeno u vidu i stepen krivice okrivljenog, Sud mišljenja da radi krivično pravne zaštite prema okrivljenom </span><span class="span1">nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p>&nbsp;</p>
<p>
<span class="span1">Sud je oštećenu Š. S. u pogledu postavljenog imovinsko pravnog zahtjeva uputio na redovnu građansku parnicu, obzirom da činjenice utvrđene u ovom postupku ne pružaju osnova ni za djelimično ni za potpuno presuđenje, a njihovo utvrđivanje bi vodilo znatnom odugovlačenju postupka, shodno članu 239 ZKP-a.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno članu 226, 227 i 229 ZKP-a, a isti se odnose na troškove izrade nalaza i mišljenja vještaka medicinske struke od 10.09.2013. godine u iznosu od 60,50 eura, kao i iznos od 50,00 eura na ime sudskog paušala, a koji  je odmjeren shodno trajanju, složenosti postupka i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 04.02.2014 godine</span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1">   ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Vukašinović Valentina, s.r.</span><span class="span1"></span><span class="span1"></span><span class="span1"></span><span class="span1">      Larisa Mijušković - Stamatović, s.r.                                                                               </span>
</p>
<p>&nbsp;</p>
<p>&nbsp;</p>
<p>
<span class="span1">Pravna pouka</span>
</p>
<p>&nbsp;</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 dana od dana prijema pismenog otpravka, </span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
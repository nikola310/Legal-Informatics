<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:R;font-size:13pt;}
.p2{text-align:start;hyphenate:auto;font-family:R;font-size:13pt;}
.p3{text-align:justify;hyphenate:auto;font-family:R;font-size:13pt;}
.p4{text-align:center;hyphenate:auto;font-family:R;font-size:13pt;}
.p5{margin-left:0.25in;text-align:justify;hyphenate:auto;font-family:R;font-size:13pt;}
.p6{margin-left:0.25in;text-align:center;hyphenate:auto;font-family:R;font-size:13pt;}
.p7{text-indent:0.5in;text-align:justify;hyphenate:auto;font-family:R;font-size:13pt;}
.p8{text-indent:0.5in;text-align:center;hyphenate:auto;font-family:R;font-size:13pt;}
.p9{text-align:start;hyphenate:auto;font-family:R;font-size:12pt;}
.p10{text-align:center;hyphenate:auto;font-family:R;font-size:12pt;}
.p11{text-align:justify;hyphenate:auto;font-family:R;font-size:12pt;}
.p12{margin-left:0.02013889in;margin-top:0.19513889in;text-align:justify;hyphenate:auto;font-family:Times New Roman;font-size:13pt;}
.p13{margin-left:0.025in;margin-top:0.19513889in;text-align:justify;hyphenate:auto;font-family:R;font-size:13pt;}
.p14{text-align:end;hyphenate:auto;font-family:R;font-size:12pt;}
.s1{color:black;}
.s2{font-size:13pt;color:black;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.445/09</span>
</p>
<p class="p2"></p>
<p class="p3">
<span>OSNOVNI SUD U BARU, </span><span class="s1">sudija Aleksandra Leković, kao sudija pojedinac, sa zapisničarom Anom stanišić, u krivičnom predmetu okrivljenog "L.I." doo iz Bara i V.N. iz Bara, </span><span>zbog krivičnog djela – skidanje i povreda službenog pečata i znaka iz čl. 381 st. 1 Krivičnog zakonika, po optužnom predlogu Osnovnog državnog tužioca u Baru KT br. 419/09 od 09.10.2009.godine, nakon održanog glavnog javnog pretresa dana 01.02.2010. godine u prisustvu zastupnika optužbe Đikanović Predraga, okrivljenog V.N. i njegovog branioca O. R., dana 02.02.2010. godine donio je i javno objavio</span>
</p>
<p class="p3"></p>
<p class="p4">
<span class="s1">P R E S UD U</span>
</p>
<p class="p3">
<span class="s1">Okrivljeni</span>
</p>
<p class="p3"></p>
<p class="p3">
<span class="s1">	1.L.I. Doo iz Bara, ul. Vladimira Rolovića br. 15. </span>
</p>
<p class="p3"></p>
<p class="p3">
<span class="s1">	2. V.N.,od oca R. i majke D. rodjene V., rodjen .....godine u Nikšiću,stalno nastanjen u Baru, B. 24. N. F- 13, neoženjen, pismen, završio ekonomski fakultet, diplomirani ekonomista, državljanin CG, srednjeg imovnog stanja, neosudjivan. </span>
</p>
<p class="p5"></p>
<p class="p6">
<span class="s1">KRIVI SU</span>
</p>
<p class="p3">
<span class="s1">Zato što su:</span>
</p>
<p class="p3"></p>
<p class="p3">
<span class="s1">Neutvrdjenog dana u periodu izmedju 01.06.2007.godine i 04.04.2008.godine, na objektu "L.I." doo Bar u ul. Vladimira Rolovića br. 15, Opština Bar, povrijedili službeni pečat koji je ovlašćeno službeno lice stavilo na ulaz  radi osiguravanja objekta i zabrane izvodjenja radova nad trećim spratom poslovno – stambenog objekta br. 10 na urbanističkoj parceli br. 10 u zoni „B“ DUP-a Topolica III u Baru, i to: prvookrivljeni – pravno lice u okviru obavljanja djelatnosti, a drugookrivljeni kao odgovorno lice u pravnom licu – izvršni direktor, djelujući u ime pravnog lica i u okviru svojih ovlašćenja, na način što su nastavili sa izvodjenjem gradjevinskih radova koji su bili zabranjeni, </span>
</p>
<p class="p3"></p>
<p class="p3">
<span class="s1">	-čime su učinili krivično djelo – skidanje i povreda službenog pečata i znaka iz čl. 381 st. 1 KZ. </span>
</p>
<p class="p3"></p>
<p class="p7">
<span class="s1"> </span><span>Pa sud primjenom čl. 4, 32, 36, 39 42, 52, 53,  i 54 Krivičnog Zakonika CG i člana 359 , 360 i 364 ZKP-a  </span>
</p>
<p class="p8">
<span>OSUĐUJE</span>
</p>
<p class="p7"></p>
<p class="p3">
<span>"L.I." DOO Iz Bara na novčanu kaznu u iznosu od 1.000 eura, koju kaznu je dužan da plati u roku od 15 dana od dana pravosnažnosti presude. </span>
</p>
<p class="p3">
<span>Primjenom citiranih članova, okrivljenom V.N.i izriče </span>
</p>
<p class="p4"></p>
<p class="p4">
<span>USLOVNU OSUDU </span>
</p>
<p class="p4"></p>
<p class="p3">
<span>Kojom mu utvrdjuje kaznu zatvora u trajanju od 30 /trideset/ dana i istovremeno odredjuje da se kazna neće izvršiti ukoliko okrivljeni u roku od 1 /jedne/ godine ne izvrši novo krivično djelo.</span>
</p>
<p class="p3"></p>
<p class="p3">
<span>Okrivljeni su dužni da plate troškove krivičnog postupka u iznosu od po 30,00  € u roku od 15 dana od dana pravosnažnosti presude, pod prijetnjom izvršenja.</span>
</p>
<p class="p9"></p>
<p class="p10">
<span>O b r a z l o ž e n j e</span>
</p>
<p class="p9"></p>
<p class="p3">
<span>Optužnim predlogom Osnovnog državnog tužioca u Baru KT br. 419/09 od 09.10.2009.godine, pravnom licu </span><span class="s1">"L.I." doo iz Bara i V.N.i je stavljeno na teret izvršenje krivičnog djela </span><span>skidanje i povreda službenog pečata i znaka iz čl. 381 st. 1 Krivičnog zakonika.</span>
</p>
<p class="p3"></p>
<p class="p3">
<span>Okrivljeni V.N., koji je i izvršni direktor </span><span class="s1">"L.I." doo iz Bara, je u prethodnom postupku u bitnom naveo da nije skinuo pečat koji su postavili inspektori za građevinarstvo. Nije prisustvovao kontrolama koje su prethodila stavljenju pečata, ali je bio prisutan kada su postavljeni pečati na četvrtom spratu u zgradama B 10 i B 11 DUP Topolica 3. Ove objekte su gradili na osnovu građevinske dozvole koju su dobili dana 02.11.2006. giodine od nadležnog Ministarstva. Po toj dozvoli su mogli da grade 4 sprata. U međuvremenu u SO Bar je donijeta odluka o izmjeni i dopuni DUP-a Topolica 3, zona A i zona B. Znatan dio tih radova je bio završen u toku jedanaestog mjeseca. Predsjednik Opštine Bar ih je obavijestio da će njihove zgrade po novom DUP-u Topolica 3 imati spratnost od 7 do 9 spratova, pa im je sugerisano da promijene projekat i prilagode ga novom urbanističkom planu. Zvali su stručnu komisiju koja je odobrila izgradnju zgrade u postojećim gabaritima. Dalje je naveo da su predmetni pečat skinuli podizvođači u ovom objektu i to u njegovom odsustvu, tako da nije znao da će podizvođači skinuti pečat. Zgradu su izgradili do sedmog sprata i zgrada je bila pod krovom kada je došla inspekcija. Inspekcija je zabranila pristup od četvrtog prema gornjim spratovima tako što je stavila plombu. Dalje je naveo da su čekali donošenje plana za izmjenu i dopunu postojećeg plana i imali su gubitak koji se mjeri stotinama hiljada eura zbog nedonošenja plana od strane Opštine u roku od 90 dana. Podnijeli su inicijativu Opštini da im objasni kada će biti donijet plan i potvrda da se na tom mjestu planira zgrada od 7 do 9 spratova, na osnovu koje bi mogli da traže dozvolu od resornog Ministarstva. Dobili su potvrdu o tome da je na lokaciji gdje prave zgrade predviđena spratnost od 7 do 9 spratova. U njegovom odsustvu, kada se nalazio u Moskvi, posle 5 do 6 mjeseci stagniranja radova, radnici koji su prolazili stepeništem su nastavili zanatske radove na gornjim spratovima i oni su oštetili plombe. Na glavnom pretresu je naveo da niko po njegovom nalogu nije skinuo pečat, a da je gradilište u tom periodu bilo pod otvorenim nebom i moguće je da je pečat otpao zbog vremenskih uslova. U to vrijeme su se na prva tri sprata izvodili građevinski radovi i bilo je preko 100 radnika tako da je neko od njih mogao slučajno ili namjerno da skine pečat. Neposredno posle pečaćenja nije došlo do nastavka radova već možda nakon godinu dana. Imao je saznanje da je pečat postavljen, ali nije bio prisutan niti potpisao zapisnik o pečaćenju. </span>
</p>
<p class="p3"></p>
<p class="p3">
<span class="s1">U dokaznom postupku sud je proveo sledeće dokaze: pročitan je iskaz svjedoka M.N. iz prethodnog postupka sa zapisnika od 30.09.2009.godine, iskaz svjedoka N.S.e iz prethodnog postupka sa zapisnika od 30.09.2009.godine, pročitani su zapisnici o inspekcijskog kontroli Ministarstva za ekonomski razvoj broj .... od 07.05.2007.godine, od 09.05.2007.godine, 28.05.2007.godine, 01.06.2007.g, 04.04.2008.godine i od 07.04.2008.godine, rješenje Ministarstva za ekonomski razvoj br. .... od 09.05.2007.godine, 0d 29.05.2007.g i 07.04.2008.godine, izvod iz KE za okrivljenog V.N.,  pribavljen od UP PJ Nikšić br. ...od 16.11.2009.godine i izvještaj predsjednika SO Ž.P. br. ....od 27.11.2009.godine. </span>
</p>
<p class="p3"></p>
<p class="p3">
<span class="s1">Svjedok M.N., građevinski inspektor, je u svom iskazu u bitnom navela da je predmetni objekat zapečaćen dana 01.06.2007. godine. Na tom mjestu nalaze se dva objekta i to objekat br.10 i objekat br.11. Dana 01.06.2007. godine u 15,00 časova je izvršeno prinudno zatvaranje i pečaćenje djela objekta iznad četvrte nadzemne etaže, iz razloga što je investitor odstupio od izdate građevinske dozvole odnosno počeo je da gradi sprat više nego što mu je bilo dozvoljeno građevinskom dozvolom. Pečat sa jemstvenikom je postavljen na oba objekta i na sva tri ulaza u oba objekta, odnosno na sve tri Lamele na stepeništu iznad trećeg sprata je postavljen pečat sa jemstvenikom i to tako što je i sa jedne i sa druge strane rastegnut konac i pečat sa voskom postavljen sa strana na zidu. Investitor i izvođač radova su upozoreni da će se svaki nastavak radova na tom dijelu objekta smatrati povredom službenog pečata. Pečaćenju je prisustvovao inžinjer na gradilištu.  </span>
</p>
<p class="p11"></p>
<p class="p11">
<span>Svjedok N.S. </span><span class="s2">je u svom iskazu u bitnom navela da je dana 04.04.2008. godine kontrolnim pregledom radova na objektu br.10 i br.11 konstatovala da investitor ne poštuje rješenje o zabrani radova na objektu, da je nastavio sa radovima nakon pečaćenja, konstatovano je da je skinut pečat sa jemstvenikom i da je nastavljeno sa izvođenjem radova. U momentu kontrole konstatovano je koji su radovi u međuvremenu završeni, a to su bili radovi od pečaćenja radova pa do ove kontrole. Završeni su AB zidovi šestog sprata, urađena AB ploča na šestom spratu, urađeni AB zidovi sedmog sprata na lameli A. Na lameli B urađeni su AB zidovi šestog sprata, AB ploča na šestom spratu i pripremalo se betoniranje AB zidova sedmog sprata. Na lameli C su izbetonirani AB zidovi, AB ploča na nad šestim spratom, AB zidovi na sedmom spratu, AB ploča nad sedmim spratom, postavljena je eloksirana fasadna bravarija i urađeni fasadni zidovi. Dalje je navela da nije u saznanju ko je i po čijem nalogu skinuo pečat sa jemstvenikom, a to je urađeno tako što je otkinut konac sa obije strane, kao i konac koji je povezivao dva pečata. </span>
</p>
<p class="p3"></p>
<p class="p3">
<span class="s1">U zapisniku o inspekcijskoj kontroli Ministarstva za ekonomski razvoj RCG br. ... od 07.05.2007. godine navedeno je da je inspekcijskim pregledom na objektu u izgradnji br.10 DUP-a Topolica III u Baru konstatovano da je investitor započeo sa radovima na izgradnji petog sprata (šesta etaža), dok je građevinskom dozvolom od 02.11.2006. godine izdate od strane Ministarstva zaštite životne sredine i uređenja prostora, investitoru "L.I." odobrena izgradnja stambeno-poslovnog objekta br.10 u zoni "B" DUP-a topolica III, spratnosti prizemlje +3 sprata+mansarda. Kako je investitor odstupio od izdate građevinske dozvole u dijelu mansarde i početkom izgradnje pete etaže, to je investitoru i izvođaču radova zabranjeno dalje izvođenje radova. Nakon toga je dana 09.05.2007. godine  Ministarstvo za ekonomski razvoj RCG donijelo Rješenje br. ..... kojim se zabranjuje "L.I." doo iz Bara izvođenje radova nad trećim spratom (četvrtom nadzemnom etažom) na predmetnom poslovno-stambenom objektu. Inspekcijskom kontrolom od 28.05.2007. godine je konstatovano da je investitor, i pored donijetog rješenja o o zabrani radova nad četvrtom etažom, nastavio sa radovima, te da su u trenutku kontrole radnici bili na objektu i izvodili radove na šalovanju zidova sedme etaže. Nakon toga je Ministarstvo za ekonomski razvoj RCG donijelo Rješenje br. .....dana 29.05.2007. godine kojim se nalaže prinudno zatvaranje-pečaćenje dijela, nad trećim spratom (četvrtom nadzemnom etažom) predmetnog poslovnog-stambenog objekta, koji za izgradnju navedenog dijela objekta ne posjeduje odobrenje za izgradnju. Iz zapisnika o inspekcijskoj kontroli br. .... od 01.06.2007. godine se utvrđuje da se navedenog dana u 15 časova pristupilo prinudnom pečaćenju dijela objekta i to iznad četvrte nadzemne etaže objekta br.10 DUP Topolica III. U zapisniku su dalje konstatovani radovi izvedeni do momenta pečaćenja, te je navedeno da je pečat sa jemstvenikom postavljen na stepeništu sve tri Lamele iznad trećeg sprata. Takođe je upozoren i investitor i izvođač radova da će se svaki nastavak radova na dijelu objekta koji je zapečaćen smatrati povredom službenog pečata što za sobom povlači krivičnu odgovornost. Konačno, u Zapisniku o inspekcijskoj kontroli od 04.04.2008. godine je navedeno da investitor "L.I." doo iz Bara ne poštuje rješenje o zabrani od 09.05.2007. godine te da je nastavio sa radovima nakon pečaćenja, a da je pečat sa jemstvenikom skinut sa stepeništa na sve tri Lamele. U zapisniku su dalje konstatovani radovi koji su izvedeni na objektu nakon pečaćenja. Nakon toga je Rješenjem Ministarstva za ekonomski razvoj br. .... od 07.04.2008. godine naređeno "L.I." da poruši i ukloni nadgradnju nad trećim spratom. </span>
</p>
<p class="p3"></p>
<p class="p3">
<span class="s1">U dopisu predsjednik SO Bar Ž.P. od 27.01.2009. godine koji je upućen optuženima navedeno ja da je na sjednici Skupštine Opštine donijeta odluka o izmjenama DUP-a Topolica III te da su na urbanističkim parcelama B11 i B10 planirani objekti spratnosti P+7+Pk.</span>
</p>
<p class="p3"></p>
<p class="p3">
<span class="s1">Tokom postupka je nesporno utvrđeno da je "L.I." doo iz Bara, čiji je izvršni direktor optuženi V.N., bio investitor objekta koji se gradio na urbanističkoj parceli br.10 u zoni DUP-a Topolica III, te da je po građevinskoj dozvoli od 2006. godine investitoru odobrena izgradnja stambeno-poslovnog objekta spratnosti prizemlje plus tri sprata plus mansarda. Iz svih provedenih dokaza, i to kako pismenih (zapisnika o inspekcijskoj kontroli) tako i iz iskaza svjedoka - građevinskih inspektora se nesporno utvrđuje da je investitor odstupio od izdate građevinske dozvole i to na način što je započeo izgradnju pete etaže. Dana 01.06.2007. godine su inspektori Ministarstva prinudno zapečatili dio objekta iznad četvrte nadzemne etaže i to na način što je pečat sa jemstvenikom postavljen na stepeništu iznad trećeg sprata na sve tri Lamele, a da je kontrolom koja je izvršena dana 04.04.2008. godine od strane inspektora utvrđeno da je investitor nastavio radove nakon pečaćenja, te da je pečat sa jemstvenikom skinut sa stepeništa. Okrivljeni je u prethodnom postupku naveo da su predmetnii pečat skinuli podizvođači u ovom objektu, i to bez njegovog znanja i u njegovom odsustvu, da bi na glavnom pretresu naveo da je pečat moguće otpao zbog vremenskih uslova, kao i da je na gradilištu bilo oko 100 radnika koji su mogli slučajno ili namjerno da skinu pečat. </span>
</p>
<p class="p3"></p>
<p class="p3">
<span class="s1">Prema tome, tokom postupka je nesporno utvrđeno da je nakon pečaćenja objekta koji je ovlašćeno službeno lice stavilo radi zabrane izvođenja radova nad trećim spratom, investitor "L.I." nastavilo sa izvođenjem građevinskih radova koji su bili zabranjeni. Nelogična je i za sud neprihvatljiva odbrana okrivljenog Vujačića da su podizvođači odnosno radnici bez njegovog znanja skinuli pečat i nastavili radove. Naime, i sam okrivljeni je naveo da su zbog stagniranja radova, koje je trajalo 5-6 mjeseci, trpili ogromne gubitke koji se broji stotinama hiljada eura. S toga je za sud nesporno da je nastavak radova na predmetnom objektu odnosno povreda službenog početa posledica odluke okrivljenog V. koji je izvršni direktor "L.I." i koji je djelovao u ime tog pravnog lica.  Okrivljeni V.je djelo izvršio postupajući sa umišljajem, odnosno bio je svjestan svog djela i htio njegovo izvršenje. </span><span>Prema tome u radnjama okrivljenog stekli su se svi bitni elementi bića krivičnog djela stavljenog mu na teret. </span>
</p>
<p class="p3"></p>
<p class="p3">
<span>Članom 5 Zakona o odgovornosti pravnih lica za krivična djela je propisano da je pravno lice odgovorno za krivično djelo odgovornog lica koje je djelujući u ime pravnog lica u okviru svojih ovlašćenja učinilo krivično djelo u namjeri da za to pravno lice ostvari kakvu korist. Nesporno je da je V.bio odgovorno lice u "L.I." te da je povredu pečata izvršio kako bi pribavio korist ovom pravnom licu. S toga je i pravno lice "L.I." u konkretnom slučaju odgovorno za predmetno krivično djelo. </span>
</p>
<p class="p3"></p>
<p class="p3">
<span>Odlučujući se za krivičnu sankciju prema okrivljenom V.N.i sud je cijenio sve olakšavajuće i otežavajuće okolnosti iz čl. 42 Krivičnog zakonika CG. Od olakšavajućih okolnosti cijenjena je činjenica da je u pitanju mlada osoba do sada ne osuđivana. Otežavajućih okolnosti na strani okrivljenog nije bilo. Imajući u vidu kvalitet olakšavajućih, a u nedostatku otežavajućih, sud je okrivljenom izrekao uslovnu osudu kojom je utvrdio kaznu zatvora u trajanju od trideset dana i istovremeno odredio da se kazna neće izvršiti ukoliko okrivljeni u roku od jedne godine ne izvrši novo krivično djelo. Ocijenjeno je da prema okrivljenom ije potrebno izricanje efektivne kazne zatvora, kao i da će se izricanjem uslovne osude u potpunosti postići svrha generalne i specijalne prevencije, i na taj način dovoljno uticati na okrivljenog da ubuduće ne vrši krivična djela.</span>
</p>
<p class="p12">
<span>Sud je pravno lice "L.I." kaznio novčanom kaznom u iznosu od 1.000 eura, cijeneći pri tome činjenicu da do sada ovo pravno lice nije osuđivano, zatim  težinu izvršenog krivičnog djela, te okolnosti pod kojima je djelo učinjeno odnosno da su dobili obavještenje da će doći do izmjene DUP-a, koja je izmjena kasnije i usvojena. Visinu novčane kazne je odmerio u skladu sa čl. 15 i 16 Zakona o odgovornosti pravnih lica. </span>
</p>
<p class="p12">
<span>Okrivljeni su dužni da naknade troškove krivičnog postupka u iznosu od po 30 € </span><span class="s1">, a isti se odnosi na troškove rada suda, koji su određeni prema trajanju. složenosti krivičnog postupka i imovinskim prilikama okrivljenog.</span>
</p>
<p class="p13">
<span class="s1"> </span><span>           Na osnovu izloženog odlučeno je kao u izreci rješenja. </span>
</p>
<p class="p2"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana  02.02.2010. godine</span>
</p>
<p class="p1"></p>
<p class="p2">
<span>      ZAPISNIČAR,					                           S U D I J A	</span>
</p>
<p class="p1">
<span>     Ana  Stanišić                	                                                        Aleksandra Leković</span>
</p>
<p class="p14">
<span>	                                    </span>
</p>
<p class="p3">
<span>PRAVNA POUKA:Protiv ovog rješenja  može se izajviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p3"></p>


</body>
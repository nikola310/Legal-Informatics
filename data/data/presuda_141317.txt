<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.90555555in 0.7875in 0.625in 0.9847222in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.375in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.25in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1"></p>
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	K. br. 621/2010</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p3">
<span>Osnovni sud u Bijelom Polju, kao prvostepeni krivični, u vijeću sastavljenom od sudije Rahma Bande kao predsjednika vijeća, i sudija porotnika Pešić Miljana i Bećirović Gana, kao članova vijeća,  uz učešće zapisničara Ljiljane Popović, rješavajući u krivičnom predmetu protiv optuženog L.N.a iz N.P.a, Republika Srbija, zbog krivičnog djela krijumčarenje iz čl. 265. st. 1. Krivičnog Zakonika, postupajući po Optužnici ODT iz Bijelog Polja Kt.br.738/2010 od 16.11.2010. godine, nakon održanog, usmenog, glavnog i javnog pretresa u prisustvu zamjenika ODT iz Bijelog Polja Perović Cmiljane i branioca  optuženog  L.N.a, adv. H.A.a iz Bijelog Polja, koji je postavljen po službenoj dužnosti, a u odsustvu optuženog L.N.a, donio je dana  03.03.2011. godine i javno objavio, </span>
</p>
<p class="p4"></p>
<p class="p2">
<span class="s1">P R E S U D U</span>
</p>
<p class="p4"></p>
<p class="p5">
<span class="s1">Optuženi L.N., </span><span>od oca H., rodjenog 20.01.1971.godine u G., Opština Bijelo Polje, živi u N.P.Ul. Z.a br. 28, Republika Srbija, neosudjivan. </span>
</p>
<p class="p2">
<span class="s1">K R I V   J E</span>
</p>
<p class="p5">
<span class="s1">Što je:</span>
</p>
<p class="p4">
<span>	</span>
</p>
<p class="p4">
<span>	- dana 09.11.2010.godine oko 19,30 h, u mjesto zv. '' Šenja'' Opština Bijelo Polje, PMV marke '' Lada Niva'' reg.br. NP - 813-59, bavio se prenošenjem trgovačke robe i to : 56 komada donjih djelova trenerki, 54 komada dukserica, 37 komplet trenerki i 17 kilograma pamučnog platna, preko carinske linije lokalnim putem iz pravca Srbije u pravcu mjesta Moravac - Opština Bijelo Polje, izbjegavajući mjere carinskog nadzora, pri čemu je u mjestu '' Šenja'' zaustavljen i kontrolisan od strane ovlašćenih policijskih službenika Ispostave granične policije Bijelo Polje. </span>
</p>
<p class="p4"></p>
<p class="p4">
<span>	 - čime je izvršio krivično djelo krijumčarenje iz čl. 265. st. 1. Krivičnog Zakonika.</span>
</p>
<p class="p4"></p>
<p class="p4">
<span>	-pa ga sud primjenom citiranih zakonskih poropisa i čl.  2,4,5,13,15,32,36, 39,42,45 i 46. st. 1. tač. 5. Krivičnog Zakonika, te čl. 199,202 i 364.  ZKP-a, </span>
</p>
<p class="p4"></p>
<p class="p6">
<span class="s1">O S U DJ U J E </span>
</p>
<p class="p6"></p>
<p class="p5">
<span>Na kaznu zatvora u trajanju od 30. ( trideset ) dana, i </span>
</p>
<p class="p5"></p>
<p class="p5">
<span>Na novčanu kaznu u iznosu od  200,00 € ( dvijestotine eura), koju kaznu je dužan da platu ovom sudu u roku od 3(tri) mjeseca po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 € ( dvadesetpet eura) ,novčane kezne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p5"></p>
<p class="p5">
<span>Obavezuje se okrivljeni da na ime paušala plati ovom sudu iznos od 30,00 €, ( trideset eura), kao i na ime troškova krivičnog postupka 375,00 eura ( tristasedamdesetpet eura) u roku od 15. dana po pravnosnažnosti presude. </span>
</p>
<p class="p5"></p>
<p class="p5">
<span>Od optuženog se oduzima roba: - 56. komada donjih djelova trenerki, 54. komada dukserica, 37. komplet trenerki i 17. kilograma pamučnog platna, kao predmeti koju su upotrijebljeni za izvršenje krivičnog djela, a na osnovu čl. 66, 67.tač.7 i čl. 75 u vezi čl. 265. KZ.</span>
</p>
<p class="p5"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p7">
<span>       Osnovni državni tužilac u Bijelom Polju, Optužnicom Kt.br.738/2010 od 16.11.2010.  godine, optuženom L.N.u iz N.P.a, Republika Srbija, stavio je na teret izvršenje krivičnog djela krijumčarenje iz čl. 265. st. 1. Krivičnog Zakonika.</span>
</p>
<p class="p7"></p>
<p class="p5">
<span class="s1">Na predlog ODT u Bijelom Polju ovaj sud je donio rješenje Kv.br. 39/2011 od 08.02.2011.godine, da se optuženom L.N.u iz N.P.a, sudi u odsustvu po Optužnici ODT iz B.Polja Kt.br.738/2010 od 16.11.2010.godine, zbog krivičnog djela krijumčarenje iz čl. 265. st. 1. Krivičnog Zakonika.</span>
</p>
<p class="p3"></p>
<p class="p5">
<span>Zamjenik ODT iz B.Polja Perović Cmiljana u završnoj riječi je izjavila, da ostaje u svemu pri pismenim razlozima iz Optužnice sa predlogom da se optuženi oglasi krivim i osudi na kaznu po Zakonu, jer je provedenim dokazima utvrdjeno da je izvršio krivično djelo za koje je optužen. </span>
</p>
<p class="p5"></p>
<p class="p5">
<span>Branilac optuženog  u završnoj riječi je izjavio, da u toku ovog krivičnog postupka nesporno je utvrdjeno da optuženi nije bio naoružan, te da kritičnom prilikom nije upotrijebio silu niti prijetnju prilikom prelaska carinske linije, a s druge strane na nedvosmislen način nije utvrdjeno niti pak dokazano da je imao umišljaj da se bavi prenošenjem robe preko carinske linije, odnosno da mu prenošenje robe preko carinske linije bude trajna djelatnost, što je potrebno za postojanje ovog krivičnog djela. Ponašanje optuženog, odnosno njegove radnje u konkretnom slučaju mogu imati obilježja carinskog prekršaja koji je sankcionisan kroz kaznene edredbe carinskog Zakona Crne Gore. Konačno je predložio, da ga sud oslobodi od optužbe, jer nije dokazano da je izvršio krivično djelo stavljeno mu na teret. Traži troškove u iznosu od 375,00 eura, koji su umanjeni za 50 %, a koji se odnose na razgledanje i kopiranje spisa, na ime sastava žalbe na rješenje Kv.br. 39/2011, kao i zastupanje na glavnom pretresu.</span>
</p>
<p class="p5"></p>
<p class="p3">
<span>Radi utvrdjivanja odlučnih činjenica i krivice opruženog, sud je u dokaznom postupku saslušao svjedoka  P.LJ.a, na saglasni predlog stranaka pročitao potvrdu  Uprave Policije IGP Bijelo Polje br. 104 od 09.11.2010.godine o oduzimanju stvari od okrivljenog, pročitao zapisnik o primopredaji robe - Ispostave Granične Policije Bijelo Polje od 09.11.2010.godine, pročitao Službenu zabilješku - Sektora granične policije ( Ispostava granične policije - Bijelo Polje br. 11/10-1668), i izvršio uvid u izvod iz KE na ime optuženog L.N.a, izdat od strane Uprave Policije – PJ Bijelo Polje br.2643 od 29.11.2010.godine, pa je cijeneći ove dokaze pojedinačno i u kontekstu, shodno čl. 360. st. 2. ZKP-a,  utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, iz iskaza svjedoka P.LJ.a se utvrdjuje, da je kritičnog dana bila pojačana kontrola na granici izmedju Srbije i Crne Gore u mjesto zv. ''Šenja'' a to mjesto je u blizini mjesta Moravac, Crna Gora, na putnom pravcu iz R.Srbije ( Ugao), gdje je granična linija. U saradnji sa Graničnom Policijom iz Srbije su imali zajedničko obavljanje poslova i imali su najavu da će tog dana na tom mjestu preći granicu više lica, zato su imali pojačanu kontrolu na granici. Sa njim bio je kolega Z.S.kao i kolege iz Granične Policije Srbije. Zna da je u jednom momentu granicu prošlo vozilo ''Lada Niva'' sa tablicama N.P.a i to većom brzinom, a pošto su oni osmatrali i vidjeli to vozilo da je prošlo granicu, oni su isto vozilo pratili i izvršili presretanje i u jednom momentu zaustavili to vozilo. Prilikom kontrole u tom vozilu su bila dva lica i to L.N. i još jedno lice. U vozilu se nalazila tekstilna roba, za koju nije imala potrebna dokumentacija. Ista lica su priveli u Ispostavu Granične Policije B.Polje i predali ih ovlašćenim službenicima. Tada je on tom licu rekao da će biti podnešena prijava zbog nelegalnog prelaska Granice. Nije se tačno mogao izjasniti o kojoj se tekstilnoj robi radilo, ali je ista oduzeta i predata ispektorima za privredni kriminal Policije B.Polje. O svemu tome on je sačinio službenu zabilješku,a o oduzetoj robi izdata je potvrda i to od Granične Policije tj. ovlašćenog službenika. </span>
</p>
<p class="p5"></p>
<p class="p5">
<span>Iskaz predhodnog svjedoka sud je u podpunosti prihvatio jer je isti jasan i odredjen. Pored toga isti je u punom saglasju sa pisanim dokazima. Tako se iz službene zabilješke IGP PJ B.Polje br. 11/10-1668 od 09.11.2010.godine, vidi da je ista sačinjena prilikom kontrole motornog vozila '' Lada Niva'' reg.br. NP 813-59, koje je prešlo graničnu liniju R.Crna Gora i ušlo u teritoriju Crne Gore u mjestu '' Šenja'', lokalnim putem kojim je upravljao optuženi L.N. iz N.P.a, Država Srbija. A kao saputnik se nalazio Rebronja Dževad. Prilikom pregleda u vozilu je pronadjena roba - 56 komada donjih djelova trenerki, 54 komada dukserica, 37 komplet trenerki i 17 kilograma pamučnog platna. Predmetna roba je oduzeta i izdata potvrda o oduzimanju, a lica privedena u prostoriji IGP Bijelo Polje.  A čitanjem potvrde UP IGP PJ Bijelo Polje br. 104 od 09.11.2010.godine se vidi, da je ovlašćeno službeno lice od L.N.a izvršilo privremeno oduzimanje : 56 komada donjih djelova trenerki, 54 komada dukserica, 37 komplet trenerki i 17 kilograma pamučnog platna. A iz zapisnika primopredaji robe IGP B.Polje se utvrdjuje, da su službenici IGP dana 09.11.2010.godine u 24 h, predali službenicima PJ B.Polje privremeno oduzetu robu od L.N.a iz N.P.a po potvrdi br. 104 od navedenog datuma. </span>
</p>
<p class="p5"></p>
<p class="p5">
<span>Dakle, na osnovu izvedenih dokaza sa podpunom izvjesnošću od strane ovog suda utvrdjeno je, da je optuženi L.N., izvršio radnju krivičnog djela krijumčarenje, kako je to ona bliže opisana u izreci presude. Naime, optuženi svjesno postupa kada sa svojim vozilom dolazi iz Srbije i prelazi graničnu liniju i ulazi u Crnu Goru lokalnim putem iz pravca Srbije u pravcu mjesta Moravac, Opština Bijelo Polje i u vozilu prevozi robu:- 56 komada donjih djelova trenerki, 54 komada dukserica, 37 komplet trenerki i 17 kilograma pamučnog platna, izbjegavajući mjere carinskog nadzora na carinskom prelazu od strane ovlašćenih carinskih organa. Ovakvo postupanje i konkretne radnje optuženog su karakteristične za klasični oblik krijumčarenja robe, radi izbjegavanja carinske kontrole i drugih legalnih obaveza. </span>
</p>
<p class="p4"></p>
<p class="p7">
<span>   Dakle kod činjenice da optuženi sa robom bez prateće dokumentacije tj. preuzimanjem konkretnih radnji kao što je nabavljanje, prenošenje i izbjegavanje carinskog nadzora u radnjama optuženog sadržani su svi zakonski elementi bića krivičnog djela iz čl. 265. st. 1. KZ. </span>
</p>
<p class="p7"></p>
<p class="p7">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom od 6. mjeseci do 5. godina i novčanom kaznom. </span>
</p>
<p class="p7"></p>
<p class="p7">
<span>Prilikom odlučivanja o vrsti i visini kazne, sud je optuženom  uzeo u obzir sve okolnosti iz čl. 42. KZ, koje utiču da kazna bude veća ili manja, pa je od olakšavajućih okolnosti našao da se radi o relativno starijem porodičnom licu, njegovu raniju neosudjivanost, što ukazuje da do sada nije dolazio u sukob sa Zakonom, dok otežavajućih okolnosti nije našao. Imajući u vidu navedene olakšavajuće okolnosti a koje je sud u njihom sveukupnom dejstvu cijenio kao naročito olakšavajuće i stao na stanovištu da se propisana zatvorska kazna može ublažiti i primjenom odredaba čl. 45 i 46. st. 1. tač. 5. KZ, istom ublažio kaznu ispod zakonom propisanog minimuma i osudio na kaznu zatvora u trajanju od 30. dana, a obzirom da je za konkretno krivično djelo kumulativno sa kaznom zatvora propisana i novčana kazna, to je sud istog osudio na novčanu kaznu preciziranu izrekom presude, primjenom čl. 39. Krivičnog Zakonika. Zbog svih navedenih okolnosti sud je stanovišta da će se sa izrečenim krivičnim sankcijama u konkretnom slučaju postići svrha kažnjavanja propisana čl. 32. u vezi čl. 4. st. 2. Krivičnog Zakonika, a time i ostvariti ciljeve opšte i specijalne prevencije.</span>
</p>
<p class="p7"></p>
<p class="p5">
<span>Kako je optuženi oglašen krivim, sud ga je obavezao na plaćanje paušala koji je odmjeren obzirom na složenost predmeta i trajanja postupka shodno čl.199 ZKP-a, kao i na ime troškova krivičnog postupka 375,00 eura, koji troškovi se odnose na ime zastupanja od strane branioca koji je postavljen po službenoj dužnosti ( ''Službeni list CG br. 42/10''), shodno čl. 202 ZKP-a.</span>
</p>
<p class="p5"></p>
<p class="p5">
<span>Od optuženog se oduzima roba:- 56 komada donjih djelova trenerki, 54 komada dukserica, 37 komplet trenerki i 17 kilograma pamučnog platna, a na osnovu čl. 66, 67.tač.7 i čl. 75 u vezi čl. 265.KZ.</span>
</p>
<p class="p5"></p>
<p class="p5">
<span>Sa iznijetih razloga  u smislu čl. 364. ZKP-a, odlučeno je kao u izreci presude.</span>
</p>
<p class="p5"></p>
<p class="p4"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana: 03.03.2011. godine</span>
</p>
<p class="p2"></p>
<p class="p4"></p>
<p class="p4">
<span class="s1">Zapisničar,						          Predsjednik vijeća- sudija,</span>
</p>
<p class="p4">
<span class="s1">Ljiljana Popović s.r.     					         Rahmo Banda s.r.</span>
</p>
<p class="p4"></p>
<p class="p4"></p>
<p class="p1"></p>
<p class="p8"></p>


</body>
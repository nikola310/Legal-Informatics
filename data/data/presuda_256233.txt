<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800;text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br.130/17</span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U BIJELOM POLJU, sudija pojedinac Svetlana Načić, uz učešće samostalnog referenta zapisničara Ljiljane Popović, rješavajući po optužnici Osnovnog državnog tužilaštva u Bijelom Polju, Kt.br.183/17 od 19.07.2017.godine, podnijetom protiv okrivljenog </span><span>A.S.</span><span>iz B</span><span>.</span><span> P</span><span>.</span><span>, zbog krivičnog djela teška djela protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore, nakon održanog glavnog i javnog pretresa, u prisustvu Tanje Nišavić, državnog tužioca u Osnovnom državnom tužilaštvu u Bijelom Polju, okrivljenog </span><span>A.S.</span><span>, a u odsustvu uredno pozvanih oštećenih </span><span>T.M.</span><span>a i </span><span>B.V.</span><span>a, dana 19.09.2017.godine, donio je i javno objavio: </span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrivljeni </span><span>A.S.</span><span>A, JMBG </span><span>....</span><span>, od oca J</span><span>.</span><span>, majke Lj</span><span>.</span><span>, rođene Z</span><span>.</span><span>, rođen </span><span>.....</span><span>.godine u Bijelom Polju, sa prebivalištem u mjestu </span><span>P.P.</span><span>- opština B</span><span>.</span><span> P</span><span>.</span><span>, državljanin Crne Gore, pismen sa završenom srednjom školom, nezaposlen, oženjen otac dvoje djece, lošeg imovnog stanja, neosuđivan, nalazio se u pritvoru od 24.06.2017.godine do 07.07.2017.godine,</span>
</p>
<p>&nbsp;</p>
<p style="text-align:center;">
<span>K R I V    J E</span>
</p>
<p>&nbsp;</p>
<p>
<span> </span><span>Što je:</span>
</p>
<p>
<span>Dana 24.06.2017.godine, oko 13:00 h, u u mjestu Rogov Krš, opština Mojkovac, upravljajući PMV marke “GOLF“II reg.oznaka BP BC </span><span>...</span><span>, iz pravca Mojkovca u pravcu Bijelog Polja, ugrozio saobraćaj i doveo u opasnost život i tijelo ljudi na način što je protivno čl. 182 st.4, čl.37 st.3 i čl. 49 ZOBS-a, vozilom upravljao pod dejstvom alkohola u koncentraciji od 2,45%, brzinom od 70,1km/h iako je saobraćajnim znakom brzina kretanja vozila za tu dionicu puta ograničena na 60km/h i  preticao kamion koji se u istom smjeru kretao ispred njega na mjestu gdje je na kolovozu obilježena neispreksidana uzdužna linija pri čemu je koristio saobraćajnu traku koja je namijenjena kretanju vozila iz suprotnog smjera usljed čega je prednjom čeonom stranom svog vozila udario u prednju čeonu stranu vozila “Golf” IV, reg. oznaka PG TD </span><span>...</span><span>, kojim je iz suprotnog smjera svojom kolovoznom trakom upravljao </span><span>Ć.M.</span><span>, kojom prilikom su saputnici u vozilu “Golf” II, oštećeni </span><span>T.M.</span><span> i </span><span>B.V.</span><span> zadobili povrede i to, oštećeni </span><span>T.M.</span><span> teške tjelesne povrede opasne po život u vidu: razderine u desnoj polovini čeonog predjela i desne obrve praćena otokom i krvnim podlivom kapaka desnog oka, prelomom čeone kosti, prisustvom vazduha u lobanjskoj duplji, izlivanjem krvi u prostor iznad tvrde moždanice i nagnječenjem kore velikog mozga, razderine u predjelu desnog ugla usana i otok gornje usne i krvni podliv desnog ramena, a oštećeni </span><span>B.V.</span><span> teške tjelesne povrede u vidu: rascjepa pluća praćen nakupljanjem vazduha u lijevoj polovini grudne duplje, razderine u predjelu jezika, višestruke oguljotine u predjelu čela, oguljotine u predjelu nosa, razderine u predjelu </span><span>brade i oguljotine u predjelu obje potkoljenice, kojom prilikom je okrivljeni postupao sa eventualnim umišljajem jer je bio svjestan da tako može ugroziti javni saobraćaj i time dovesti u opasnost život i tijelo ljudi, pa je na to pristao, dok je u odnosu na težu posledicu, teške tjelesne povrede kod oštećenih postupao sa svjesnim nehatom, jer je bio svjestan da usled njegovih radnji takva posledica može i nastupiti ali je olako držao da do toga neće doći,</span>
</p>
<p>
<span class="span1">                                                                  </span>
</p>
<p>
<span>-čime je izvršio krivično djelo </span><span>teška djela protiv bezbjednosti javnog saobraćaja iz čl. 348. st. 1 u vezi čl. 339. st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>-pa mu sud, primjenom citiranih zakonskih propisa, te čl.2, 4, 5, 13, 15, 17, 32, 36, 42, 45, 46, 52, 53 i 54 Krivičnog zakonika Crne Gore (KZ-a CG) i čl.226, 229 i 374 Zakonika o krivičnom postupku Crne Gore (ZKP-a CG), </span><span> izriče</span>
</p>
<p>&nbsp;</p>
<p style="text-align:center;">
<span></span><span>USLOVNU OSUDU</span>
</p>
<p>&nbsp;</p>
<p>
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko okrivljeni u roku od 2 (dvije) godine ne učini novo krivično djelo, s</span><span> tim što mu se u slučaju opoziva uslovne osude u izrečenu kaznu zatvora uračunava vrijeme provedeno u pritvoru u periodu od 24.06.2017.godine do 07.07.2017.godine.</span>
</p>
<p>&nbsp;</p>
<p>
<span>Okrivljenom se izriče mjera zabrane upravljanja putničkim motornim vozilima » B« kategorije, u trajanju od 6 (šest) mjeseci, počev od dana pravosnažnosti presude.</span>
</p>
<p>&nbsp;</p>
<p>
<span>Okrivljeni se obavezuje da plati ovom sudu na ime paušala iznos od 30,00€,  kao i na ime ostalih troškova krivičnog postupka iznos od 1.386,00 €, koje iznose će uplatiti na račun Budžeta Crne Gore, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, </span><span>s tim što je dokaz o uplati dužan dostaviti krivičnoj pisarnici ovog suda.</span>
</p>
<p>&nbsp;</p>
<p>
<span>Imovinsko - pravnog zahtjeva nije bilo.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnicom Osnovnog državnog tužilaštva u Bijelom Polju, Kt.br. 183/17 od 19.07.2017.godine, optužen je </span><span>A.S.</span><span>a iz Bijelog Polja, da je izvršio krivično djelo teška djela protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore.     </span>
</p>
<p>
<span>Glavni pretres je održan i zaključen u prisustvu Tanje Nišavić, državnog tužioca u Osnovnom državnom tužilaštvu u Bijelom Polju,  okrivljenog </span><span>A.S.</span><span>, a u odsustvu uredno obaviještenih oštećenih </span><span>T.M.</span><span>a i </span><span>B.V.</span><span>a.</span>
</p>
<p>
<span>Državni tužilac u Osnovnom državnom tužilaštvu u Bijelom Polju Tanja Nišavić u završnoj riječi je izjavila da ostaje u svemu pri podignutoj optužnici protiv optuženog </span><span>A.S.</span><span>, jer je svim izvedenim dokazima utvrđeno da je izvršio krivično djelo koje mu je stavljeno na teret, pa predlaže da ga sud oglasi krivim  i osudi na kaznu u skladu sa zakonom. Takođe je predložila da sud okrivljenom izrekne mjeru bezbjednosti zabrane upravljanja motornim vozilom iz čl.74 Krivičnog zakonika Crne Gore.</span>
</p>
<p>
<span>Okrivljeni </span><span>A.S.</span><span>a je u svojoj odbrani datoj tokom postupka u bitnom naveo da je kritičnog dana 24.06.2017.godine, upravljao PMV » Golf« II reg. oznaka BP BC 357, </span><span>iz pravca Mojkovca u pravcu Bijelog Polja, te da su se sa njim u vozilu nalazili </span><span>B.V.</span><span>, koji je sjedio na mjestu suvozača i </span><span>T.M.</span><span> koji je sjedio na zadnjem sjedištu. Kada su bili u mjestu Rogov Krš, nešto oko 13:00 h, došlo je do udesa u kojem je učestvovalo vozilo kojim je on upravljao i jedno vozilo koje se kretalo u suprotnom smjeru, dok se drugih detalja ne sjeća. Dalje je naveo da se ne može izjasniti o razlozima zbog kojih je došlo do udesa, niti na koji način je vozilo kojim je upravljao prešlo na lijevu kolovoznu traku, niti se može izjasniti o drugim bližim detaljima, navodeći i to da su kritične prilike kako on, tako i ostala dva saputnika - oštećeni zadobili povrede. Na  glavnom pretresu i u završnoj riječi okrivljeni je izjavio da priznaje </span><span>izvršenje krivičnog djela</span><span>, izražavajući kajanje i predlažući sudu da ga što blaže kazni.</span>
</p>
<p>
<span>Radi utvrđivanja odlučnih činjenica i krivice okrivljenog sud je u dokaznom postupku izveo sledeće dokaze, i to: pročitao iskaz svjedoka - oštećenog </span><span>B.V.</span><span>a dat na zapisniku kod Osnovnog državnog tužilaštva u Bijelom Polju,  Kti.br.4/17 od 07.07.2017.godine, iskaz svjedoka - oštećenog </span><span>T.M.</span><span>a dat na zapisniku kod Osnovnog državnog tužilaštva u Bijelom Polju,  Kti.br.4/17 od 07.07.2017.godine, iskaz </span><span>Ć.M.</span><span>a dat na zapisniku kod Osnovnog državnog tužilaštva u Bijelom Polju, Kt.br.183/17 od 27.06.2017.godine, iskaz </span><span>Ć.F.</span><span>dat na zapisniku kod Osnovnog državnog tužilaštva u Bijelom Polju, Kt.br.183/17 od 27.06.2017.godine, zapisnik o uviđaju Osnovnog državnog tužioca u Bijelom Polju, Kt.br.183/17 od 24.06.2017.godine, izvršio uvid u fotodokumentaciju UP - OB Mojkovac sa skicom lica mjesta broj 65/17 od 24.06.2017.godine, pročitao nalaz i mišljenje vještaka saobraćajne struke </span><span>M.</span><span>a </span><span>Č.</span><span> od 08.07.2017.godine, izvršio uvid u izvještaj ljekaraka specijaliste Opšte bolnice u Bijelom Polju broj protokola 9668 od 24.06.2017.godine koji glasi na ime </span><span>T.M.</span><span>a, u otpusnu listu sa epikrizom KC CG broj 15112/2017  na ime </span><span>T.M.</span><span>a, u izvještaj ljekara specijaliste Opšte bolnice u Bijelom Polju broj protokola 9675 od 24.06.2017.godine koji  glasi na ime </span><span>B.V.</span><span>a, u otpusnu listu sa epikrizom JZU Opšte bolnice u Bijelom Polju broj 2372/17 koji glasi na ime </span><span>B.V.</span><span>, u analizu KC CG o prisustvu alkohola u krvi okrivljenog </span><span>A.S.</span><span>broj 1065 od 30.06.2017.godine, u analizu KC CG o prisustvu alkohola u krvi okrivljenog </span><span>A.S.</span><span>broj 1066 od 30.06.2017.godine, u analizu KC CG o prisustvu alkohola u krvi </span><span>Ć.M.</span><span>a broj 1074 od 30.06.2017.godine, pročitao nalaz i mišljenje vještaka sudske medicine </span><span>N.R.</span><span>od 16.07.2017.godine i izvještaj iz kaznene evidencije za okrivljenog </span><span>A.S.</span><span>u, izdat od strane Ministarstva pravde Crne Gore od 19.09.2017.godine.</span>
</p>
<p>
<span>Cijeneći odbranu okrivljenog i dokaze pojedinačno i međusobnoj  vezi, a shodno čl.370 ZKP-a, sud je utvrdio činjenično stanje i na osnovu istog zaključio da je okrivljeni </span><span>S.A.</span><span>izvršio krivično djelo teška djela protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore i da je za isto kriv.</span>
</p>
<p>
<span>Odbranu okrivljenog, sud je cijenio kao jasno, potpuno i neprotivrječno priznanje djela i krivice za isto, potvrđeno svim izvedenim dokazima u toku postupka.</span>
</p>
<p>
<span> </span><span>Naime, iz saglasnih iskaza svjedoka – oštećenih </span><span>B.V.</span><span>a</span><span> i </span><span>T.M.</span><span>a</span><span> datih u toku postupka je utvrdjeno</span><span> da su se kritičnog dana i vremena nalazili u vozilu kojim je upravljao </span><span>A.S.</span><span>a i da su se kretali iz pravca Mojkovca u pravcu Bijelog Polja, te da su prethodnog dana zajedno noćili na planini Sinjajevini, da su tokom noći sva trojica konzumirala alkohol, te da su na putu prema Bijelom Polju popili piće u Mojkovcu. Naveli su da su zaspali u vozilu, na putu prema Bijelom Polju, tako da im nijesu poznati detalji saobraćajne nezgode. Istakli su da se kao oštećeni ne pridružuju krivičnom gonjenju, niti da prema okrivljenom postavljaju imovinsko pravni zahtjev za naknadu štete.</span>
</p>
<p>
<span></span><span>Iz saglasnih iskaza svjedoka </span><span>Ć.M.</span><span>a </span><span>i </span><span>Ć.F.</span><span>datih u toku postupka je utvrdjeno</span><span> da su se kritičnog dana i vremena nalazili u vozilu PMV “Golf IV” - karavan bijele boje, reg. oznaka PG TD 866,  koji se kretao iz pravca Bijelog Polja u pravcu Mojkovca. Vozilom je upravljao </span><span>Ć.M.</span><span> dok je </span><span>Ć.F.</span><span>a, bila na mjestu suvozača. Kada su bili u mjestu zvanom Rogov  Krš, u jednoj blagoj lijevoj krivini, iz suprotnog smjera je nailazio kamion, kojom prilikom je vozilo marke “Golf II” krenulo da pretiče kamion. Kočenjem </span><span>Ć.M.</span><span> je svoje vozilo pomjerio udesno pokušavajući da izbjegne udes, tako da je vozilo zaustavio u svojoj kolovoznoj traci, i to uz desnu ivicu kolovozne trake, koliko mu je prostor dozvoljavao. Medjutim vozilo kojim je upravljao okrivljeni ih je udarilo, i to u prednju čeonu stranu, kojom prilikom su se od udara otvorili vazdušni jastuci. Nakon kritičnog događaja pregledani su u bolnici u Bijelom Polju, ali osim bolova i ugruvanosti nijesu konstatovane vidljive povrede. </span>
</p>
<p>
<span>Sud je prihvatio iskaze saslušanih svjedoka</span><span> </span><span>jer su isti jasni, uvjerljivi i saglasni kako međusobno tako i sa odbranom okrivljenog, a potvrđeni su i ostalim izvedenim dokazima.</span>
</p>
<p>
<span>Iz nalaza i mišljenja vještaka saobraćajne struke </span><span>M.</span><span>a </span><span>Č.</span><span> od 08.07.2017.godine, </span><span>te</span><span> </span><span>uvidom u fototehničku dokumentaciju </span><span>i </span><span>zapisnik o uviđaju sačinjen od strane ODT-a u Bijelom Polju, utvrđeno je da se saobraćajna nezgoda dogodila</span><span> </span><span>u mjestu Rogov Krš, danju, pri sunčanom vremenu i suvom alsfaltnom kolovozu, na putu van naselja, na potezu u zasjeku, u dugoj desnoj krivini, preglednoj na dužini oko 150 m, sa kolovozom namijenjenim za dvosmjerni saobraćaj vozila na kom kolovozne trake imaju po jednu saobraćajnu traku, između kojih je razdjelna neisprekidana linija, pri ograničenju brzine kretanja vozila saobraćajnim znakom na 60 km/h, u saobraćajnoj situaciji kada je “Golf II” bio u kretanju lijevom kolovoznom trakom u smjeru kretanja i kada je “Golf IV” dolazio iz suprotnog smjera desnom kolovoznom trakom u smjeru kretanja, došlo je do čeonog sudara, čeonim stranama u cijeloj širini “Golfa II”  i “Golfa IV”, u fazi kada je “Golf II” bio na putanji intenzivnog kočenja, na kojoj je izmican ulijevo, prelazeći prednjim lijevim točkom sa lijeve kolovozne trake u rigolu i kada je “Golf IV” bio zaustavljen preduzetim intezivnim kočenjem, sa izmicanjem u desno, kojim je prednjim desnim točkom bio prešao sa kolovoza u rigolu. Na putu opasnosti do sudara “Golf II” je prolazio putanjom lijevom kolovoznom trakom, koja odgovara putanji preticanja vozila, na kojoj je bio prepreka na putanji kretanja “Golfa IV”, koji je dolazio iz suprotnog smjera pravilnom putanjom desnom kolovoznom trakom u smjeru kretanja. Propuštanjem da “Golf II” upravlja putanjom desnom kolovoznom trakom u smjeru kretanja i prelaskom “Golfa II” na lijevu kolovoznu traku, ispred i u blizini “Golfa IV” izazvana je opasna saobraćajna situacija i nastanak predmetne nezgode. U momentu preduzetog kočenja “Golf II” se kretao brzinom od 70,1 km/h. U zaustavnom putu “Golfa II” do sudara sa “Golfom IV” dužine 37,85 m, “Golf II” se mogao zaustaviti intezivnim kočenjem kao u nezgodi, pri brzini kretanja manjoj od 61,8 km/h. Upravljanjem “Golfa II” brzinom oko 70,1 km/h većom od dozvoljene saobraćajnim znakom 60 km/h, vozač “ Golfa II” učinio je propust koji je u vezi sa nastankom predmetne  nazgode. Na putu dužine 47,59 m, koji je “ Golf II” prešao u vremenu u kom je zaustavljen “ Golf IV”, “Golf II” se mogao zaustaviti intezivnim kočenjem kao u nezgodi pri brzini kretanja manjoj od 71,3 km/h. Kašnjenje u preduzimanju inezivnog kočenja “Golfa II”, vozač “ Golfa II” učinio je propust koji je u vezi sa nastankom predmetne nezgode. U datim uslovima i opisanoj saobraćajnoj situaciji vozač “Golfa IV” upravljao je vozilom pravilnom putanjom, dozvoljenom brzinom, a na opasnost koju je izazvao vozač “Golfa II” preduzeo je intezivno kočenje sa izmicanjem u desno, kojim je zaustavio vozilo prije sudara, tako da na njegovoj strani vještak nije našao propuste u vezi sa predmetnom nezgodom. Nalaz i mišljenje </span><span>ovog vještaka sud je u potpunosti prihvatio kao realan i objektivan, dat po pravilima struke i nauke, a potvrđen ostalim dokazima.</span>
</p>
<p>
<span>Iz nalaza i mišljenja vještaka sudske medicine </span><span>N.R.</span><span>od 16.09.2017.godine, </span><span>datog na osnovu medicinske dokumentacije na ime oštećenih </span><span>utvrđeno je da su </span><span>kod </span><span>T.M.</span><span>a dijagnostikovane sledeće tjelesne povrede: razderina u desnoj polovini čeonog predjela i desne obrve, praćena otokom i krvnim podlivom kapka desnog oka, prelomom čeone kosti, prisustvom vazduha u lobanjskoj duplji, izlivanjem krvi u prostor iznad tvrde moždanice i nagnječenjem kore velikog mozga, razderina u predjelu desnog ugla usana i otok gornje usne, kao i krvni podliv desnog ramena. Naprijed navedene povrede su posledica dejstva tupine mehaničke sile i iste su mogle nastati usled inercionog kretanja tijela i udara o elemente unutrašnjosti vozila u trenutku nezgode. U vrijeme nanošenja zadobijene povrede iste se kvalifikuju kao kvalifikovana (osobito) teška tjelesna povreda, odnosno teška tjelesna povreda opasna po život, a koja opasnost je otklonjena blagovremenom hiruškom intervencijom. Dalje u svom nalazu vještak je našao da su kod </span><span>B.V.</span><span>a dijagnostikovane sljedeće tjelesne povrede, i to: rascjep pluća praćen nakupljanjem vazduha u lijevoj polovini gurne duplje, razderina u predjelu jezika, višestruke oguljotine u predjelu čela, oguljotina u predjelu nosa, razderina u predjelu brade, i oguljotine u predjelu obje potkoljenice. Navedene povrede su posledica dejstva tupine mehaničke sile i iste su mogle nastati usled inercionog kretanja tijela i udara o elemente unutrašnjosti vozila u trenutku nezgode.U vrijeme nanošenja zadobijene povrede zbirno se kvalifikuju kao teška tjelesna povreda. Vještak je našao i to da kako se saobraćajna nezgoda dogodila 24.06.2017.godine u 13:00 h, a krv za labaratorijsku analizu od </span><span>A.S.</span><span>je uzeta u 14:30 h ( 90 minuta kasnije) i u 15:30 h (150 minuta kasnije), tako da je dobijeno 2,42 promila alkohola iz prvog uzorka, odnosno 2,37 promila alkohola iz drugog uzorka. Ukoliko </span><span>A.S.</span><span>a nije konzumirao alkoholna pića oko 60 minuta prije predmetne nezgode, onda se on u vrijeme predmetne nezgode, kao i u vrijeme oba uzrokovanja krvi nalazio u fazi eliminacije alkohola iz organizma, kada je jedino dozvoljen retrogradni proračun koncentracije alkohola u krvi. Za faktor eliminacije, koji je u konkretnom slučaju iznosio 0,05 promila, on je u vrijeme predmetne nezgode mogao imati 2,45 promila alkohola u krvi za koju vrijednost se većina osoba nalazi u pijanom stanju. Nalaz i mišljenje ovog vještaka sud je u potpunosti prihvatio kao realan i objektivan, dat po pravilima struke i nauke,</span><span> na osnovu dokaza u spisima predmeta i medicinske dokumentacije na ime oštećenih, a koji je potvrđen i ostalim izvedenim dokazima.</span>
</p>
<p>
<span>Iz analize Kliničkog centra Crne Gore o prisustvu alkohola u krvi okrivljenog broj 1065 utvrđeno je da je u uzorku krvi koja je uzeta od okrivljenog kritičnog dana u 14:30 h koncetracija alkohola iznosila 2,42 promila, dok iz analize Kliničkog centra Crne Gore o prisustvu alkohola u krivi okrivljenog broj 1066 utvrđeno je da je u uzorku krvi koja je uzeta od okrivljenog kritičnog dana u 15:30 h koncetracija alkohola iznosila 2,37 promila.</span>
</p>
<p>
<span>Na osnovu naprijed izvedene činjenične građe koja proizilazi iz sadržine dokaza sprovedenih tokom postupka, sud je nesumnjivo utvrdio sljedeće činjenično stanje</span><span> da je okrivljeni dana 24.06.2017.godine, oko 13:00 h, u mjestu Rogov Krš, opština Mojkovac, upravljajući PMV marke “GOLF“II reg.oznaka BP BC 357, iz pravca Mojkovca u pravcu Bijelog Polja, ugrozio saobraćaj i doveo u opasnost život i tijelo ljudi na način što je protivno čl. 182 st.4, čl.37 st.3 i čl. 49 ZOBS-a, vozilom upravljao pod dejstvom alkohola u koncentraciji od 2,45%, brzinom od 70,1km/h iako je saobraćajnim znakom brzina kretanja vozila za tu dionicu puta ograničena na 60km/h i preticao kamion koji se u istom smjeru kretao ispred njega na mjestu gdje je </span><span>na kolovozu obilježena neisprekidana uzdužna linija pri čemu je koristio saobraćajnu traku koja je namijenjena kretanju vozila iz suprotnog smjera usljed čega je prednjom čeonom stranom svog vozila udario u prednju čeonu stranu vozila “Golf” IV, reg. oznaka PG TD 866, kojim je iz suprotnog smjera svojom kolovoznom trakom upravljao </span><span>Ć.M.</span><span>, kojom prilikom su saputnici u vozilu “Golf”II, oštećeni </span><span>T.M.</span><span> i </span><span>B.V.</span><span> zadobili povrede i to, oštećeni </span><span>T.M.</span><span> teške tjelesne povrede opasne po život u vidu: razderine u desnoj polovini čeonog predjela i desne obrve praćena otokom i krvnim podlivom kapaka desnog oka, prelomom čeone kosti, prisustvom vazduha u lobanjskoj duplji, izlivanjem krvi u prostor iznad tvrde moždanice i nagnječenjem kore velikog mozga, razderine u predjelu desnog ugla usana i otok gornje usne i krvni podliv desnog ramena, a oštećeni </span><span>B.V.</span><span> teške tjelesne povrede u vidu: rascjepa pluća praćen nakupljanjem vazduha u lijevoj polovini grudne duplje, razderine u predjelu jezika, višestruke oguljotine u predjelu čela, oguljotine u predjelu nosa, razderine u predjelu brade i oguljotine u predjelu obje potkoljenice. </span>
</p>
<p>
<span>Pravnom analizom naprijed utvrđenog činjeničnog stanja, sud je zaključio da se u opisanim radnjama </span><span>okrivljenog </span><span>stiču svi bitni elementi bića krivičnog djela teška djela protiv bezbjednosti javnog saobraćaja iz čl. 348 st.1 u vezi čl. 339 st.1 KZCG, jer nije bilo osnova koji bi isključivali postojanje krivičnog djela i krivice. </span><span>Krivično djelo koje se okrivljenom stavlja na teret predstavlja kvalifikovani oblik krivičnog djela iz </span><span>čl. </span><span>339 st. 1 KZ CG, koje je </span><span>blanketno</span><span>g karaktera</span><span> jer ta </span><span>odredba daje samo opšti okvir krivičnog djela, odnosno djelimično određuje elemente krivičnog dela, dok za ostale elemente koji detaljnije određuju njegovo biće, ova dispozicija upućuje na Zakon o bezbjednosti saobraćaja na putevima. </span><span>Vožnjom na opisani način okrivljeni se nije pridržavao saobraćajnih propisa propisanih čl.37 st.3 i čl.49 ZOBS-a na putevima, kao i čl.182 st.4 ZOBS-a na putevima.</span>
</p>
<p>
<span>Postupajući na opisani način okrivljeni je ovakvim svojim ponašanjem ostvario obilježja krivičnog djela teška djela protiv bezbjednosti saobraćaja </span><span>iz čl. 348 st.1 u vezi čl. 339 st. 1 KZ CG, jer je u odnosu na osnovno djelo postupao sa eventualnim umišljajem pošto je bio svjestan da upravljajući vozilom pod dejstvom alkohola, </span><span>brzinom od 70,1km/h iako je saobraćajnim znakom brzina kretanja vozila za tu dionicu puta ograničena na 60km/h, pretićući kamion koji se u istom smjeru kretao ispred njega na mjestu gdje je na kolovozu obilježena neisprekidana uzdužna linija koristeći saobraćajnu traku koja je namijenjena kretanju vozila iz suprotnog smjera, </span><span>može ugroziti javni saobraćaj i time dovesti u opasnost život ljudi,</span><span> pa je na to pristao, dok je u odnosu na težu posledicu, teške tjelesne povrede kod oštećenih postupao sa svjesnim nehatom, jer je bio svjestan da usled njegovih radnji takva posledica može i nastupiti ali je olako držao da do toga neće doći.</span>
</p>
<p>
<span>Iz izvoda iz registra kaznenih evidencija KE.287/2017 od 19.09.2017.godine, na ime okrivljenog, sud je utvrdio da isti do sada nije osuđivan, odnosno da za istog  ne postoje u kaznenoj evidenciji podaci.</span>
</p>
<p>
<span>Prilikom odlučivanja o vrsti i visini krivične sankcije sud je cijenio sve okolnosti iz čl.42 KZ-a CG, koje se odnose na odmjeravanje kazne, pa je na strani okrivljenog našao od olakšavajućih okolnosti da isti ranije nije osuđivan, da se radi o licu lošeg imovnog stanja, da je oženjen i otac dvoje djece, koji se u toku postupka korektno držao, priznajući djelo stavljeno mu na teret i kome se oštećeni nijesu pridružili krivičnom gonjenju, a koje olakšavajuće okolnosti je cijenio kao osobito olakšavajuće okolnosti, pa u odsustvu otežavajućih okolnosti, sud je stanovišta da su ispunjeni uslovi iz čl.45 i čl.46 KZ CG za ublažavanje kazne okrivljenom, pa je okrivljenog osudio na kaznu zatvora ispod granica predviđenog minimuma, te je okrivljenom izrekao uslovnu osudu kojom je okrivljenom utvrdio kaznu zatvora u trajanju od 3 (tri) </span><span>mjeseca sa rokom provjeravanja od 2 (dvije) godine, smatrajući  da će se istom dovoljno uticati na okrivljenog, da ubuduće ne vrši ova ili slična krivična djela i da će se istom postići svrha izricanja uslovne osude iz čl.52 st.2 KZ CG. U slučaju opoziva uslovne osude okrivljenom se u izrečenu kaznu zatvora </span><span>uračunava vrijeme provedeno u pritvoru, u periodu od 24.06.2017.godine do 07.07.2017.godine.</span>
</p>
<p>
<span>Sud je okrivljenom, shodno čl.74 KZ CG, izrekao mjeru bezbjednosti zabrane upravljanja motornim vozilom »B« kategorije, u trajanju od 6 (šest) mjeseci, cijeneći da su ispunjeni uslovi za izricanje iste, obzirom da je predmetno krivično djelo okrivljeni izvršio u alkoholisanom stanju, da je predmetno krivično djelo prema visini zaprijećene kazne teško, te je sud radi otklanjanja stanja i uslova koji bi mogli biti od uticaja da okrivljeni ubuduće vrši krivična djela, odlučio da okrivljenom izrekne naprijed navedenu mjeru.</span>
</p>
<p>
<span>Shodno čl.226 i 229 ZKP-a CG, okrivljeni je obavezan na plaćanje paušala u iznosu od 30,00 eura, pri čemu je sud vodio računa o trajanju i složenosti postupka, te imovinskim prilikama okrivljenog, obavezujući ga i da plati ostale troškove krivičnog postupka u visini od 1.386,00€, koji iznos se odnosi na troškove vještačenja, u fazi istrage, po vještaku saobraćajne struke od strane vještaka </span><span>M.</span><span>a </span><span>Č.</span><span> radi izlaska na lice mjesta zbog prisustva uviđaju u iznosu od 55,00€, radi izrade nalaza i mišljenja od strane istog vještaka u iznosu od 148,50€, radi izrade nalaza i mišljenja vještaka medicinske struke </span><span>N.R.</span><span>u iznosu od 82,50€, kao i troškove nastale  angažovanjem branioca po službenoj dužnosti u iznosu od 1.100,00€, za radnje  koje je branilac preduzeo dok se okrivljeni nalazio u pritvoru.</span>
</p>
<p>
<span>Imovinsko - pravnog zahtjeva nije bilo.</span>
</p>
<p>
<span>Iz iznijetog je odlučeno kao u izreci presude, shodno čl. 374 ZKP CG.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana  19.09.2017.godine.</span>
</p>
<p>&nbsp;</p>
<p>
<span>  ZAPISNIČAR,</span><span></span><span></span><span></span><span></span><span></span><span></span><span> </span><span>S U D I J A,</span>
</p>
<p>
<span>Ljiljana Popov</span><span>ić,s.r. </span><span></span><span></span><span></span><span></span><span></span><span>    </span><span>Svetlana Načić,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span> </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
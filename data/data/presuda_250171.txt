<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;keep-with-next.within-page:always;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:14pt;}
.p10{margin-left:0.5in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
.s2{text-decoration:underline;}
.s3{font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span class="s1">											</span><span class="s2">K. br. 411/10</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p3"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Ivana Adamovića, kao predsjednika vijeća, i sudija porotnika Miodrga Pekovića i Vuka Kovijanića,  kao članova vijeća,  uz učešće namještenika suda Draginje Bošković, kao zapisničara, u krivičnom predmetu protiv okrivljenog D.DŽ.a, iz G.a, opština Bijelo Polje,  zbog  krivičnog djela teško djelo protiv bezbjednosti javnog saobraćaja iz čl. 348 st. 3 u vezi st. 1 Krivičnog zakona u vezi čl. 339 st. 3 u vezi st. 1 Krivičnog zakonika, po optužnici Osnovnog državnog  tužilaštva u Bijelom Polju, Kt. br. 719/09 od 02. 06. 2010. godine, nakon održanog usmenog, glavnog i javnog pretresa, u prisustvu: zamjenika ODT-a u Bijelom Polju Vesne Šćepanović, okrivljenog D.DŽ.a i oštećenog Ć.S.a, a u odsustvu oštećenih: Ć.S.a, N.A.a i N.S., dana 22. 09. 2010. godine,  donio je i javno objavio</span>
</p>
<p class="p4">
<span>	</span>
</p>
<p class="p2"></p>
<p class="p5">
<span>P R E S U D U</span>
</p>
<p class="p6"></p>
<p class="p2"></p>
<p class="p2">
<span>	Okrivljeni D.DŽ., od oca A., majke N., rođene T., rođen ..... godine u Bijelom Polju, sa prebivalištem u mjestu rođenja -naselje G., državljanin CG, Crnogorac, udovac, otac petoro mldb. djece, završio SSS, lošeg imovnog stanja, neosuđivan,    </span>
</p>
<p class="p2">
<span> </span>
</p>
<p class="p2"></p>
<p class="p5">
<span>K r i v    j e</span>
</p>
<p class="p7"></p>
<p class="p2"></p>
<p class="p2">
<span>	-što je:</span>
</p>
<p class="p2">
<span>	 -dana 11.10.2009. godine, oko 14,30 h, ne pridržavajući se saobraćajnih propisa, upravljao svojim putničkim motornim vozilom marke "VW Polo" reg. ozn. NK BA-390, magistralnim putem br. 21 iz pravca Prijepolja u pravcu Bijelog Polja, te je dolaskom u mjesto Potkrajci, opština Bijelo Polje, ugrozio saobraćaj i time doveo u opasnost život i tijelo ljudi na način što se, protivno odredbi čl. 32 ZOBS-a na putevima, kretao vozilom brzinom od 68 km/h, koja brzina je veća za 18 km/h od brzine dozvoljene postavljenim saobraćajnim znakom na datoj dionici puta od 50 km/h i što, protivno odredbi čl. 27 st. 1 istog zakona, nije se vozilom kretao desnom stranom kolovoza u smjeru kretanja, usled čega je, u saobraćajnoj situaciji kada je predstojalo mimoilaženje sa putničkim motornim vozilom marke "Fiat Punto" reg. ozn. BG 986-922, vlasništvo oštećene N.S., kojim je iz suprotnog smjera, svojom kolovoznom trakom, upravljao oštećeni Ć.S., prešao sa desne na lijevu kolovoznu traku, čime je stvorio pokretnu, blisku prepreku na putanji kretanja vozila "Fiat", zbog čega je čeonom bočnom lijevom stranom svog vozila udario u čeonu bočnu lijevu stranu vozila "Fiat", na kolovoznoj traci namijenjenoj za smjer kretanja vozila "Fiat", kojom prilikom je oštećeni Ć.S. zadobio teške tjelesne povrede u vidu preloma drugog vratnog pršljena, nagnječenja mekih tkiva na glavi, istegnuća vrata i nagnječenja mekih tkiva u predjelu desne polovine grudnog koša, a oštećeni Ć.S., saputnik u vozilu okrivljenog, lake tjelesne povrede u vidu: nagnječenja mekih tkiva na glavi, oguljotina kože na licu i iščašenja jednog zuba, </span>
</p>
<p class="p2"></p>
<p class="p4">
<span>-čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakona, u vezi čl. 339 st. 3 u vezi st. 1 Krivičnog zakonika, </span>
</p>
<p class="p4"></p>
<p class="p4">
<span>-pa ga sud, primjenom citiranih zakonskih propisa, te čl. 2, 4, 5, 13, 16, 32, 39,  42, 45 i 46 st. 1 tač. 6 Krivičnog zakonika,  i čl. 199 st. 2, 202,  212  i  364 Zakonika o krivičnom postupku, </span>
</p>
<p class="p2"></p>
<p class="p2"></p>
<p class="p5">
<span>O S U Đ U J E</span>
</p>
<p class="p6"></p>
<p class="p2"></p>
<p class="p2">
<span>	Na novčanu kaznu u iznosu od 1.200,00 € (hiljaduidvestaeura),   koju je dužan platiti u jednakim mjesečnim ratama u roku od jedne godine, od dana pravosnažnosti presude, na račun br. :832-151-35 Depozita novčanih kazni, troškova postupka i paušala CG, s tim što je dokaz o uplati iste, dužan dostaviti krivičnoj pisarnici ovog suda.</span>
</p>
<p class="p2"></p>
<p class="p2">
<span>	Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p4"></p>
<p class="p4">
<span>Okrivljeni se obavezuje da  plati ovom sudu na ime  paušala  iznos od 30,00€, kao i na ime troškova krivičnog postupka iznos od 264,00€, na žiro račun br.: 832-151-35, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Oštećeni: Ć.S., iz Bijelog Polja, Ć.S. i N.S.a, iz Beograda, radi ostvarivanja imovinsko-pravnog zahtjeva, upućuju se na parnični postupak.  </span>
</p>
<p class="p8">
<span class="s1">     </span>
</p>
<p class="p5">
<span>O b r a z l o ž e nj e</span>
</p>
<p class="p7"></p>
<p class="p2">
<span> </span>
</p>
<p class="p4">
<span>Optužnicom  Osnovnog državnog  tužilaštva  u Bijelom Polju, Kt. br. 719/09 od 02. 06. 2010. godine,  optužen je  D.DŽ., iz G.a, opština Bijelo Polje,  zbog krivičnog djela  teško djelo protiv bezbjednosti javnog saobraćaja iz čl. 348 st. 3  u vezi st. 1 Krivičnog zakona u vezi čl. 339 st. 3 u vezi st. 1 Krivičnog zakonika, s tim što je zamjenik ODT-a, prije davanja završne riječi precizirala optužnicu u smislu datuma, pa je isto sadržano u izreci presude.  </span>
</p>
<p class="p4"></p>
<p class="p4">
<span>Glavni pretres je održan  i zaključen  u prisustvu: zamjenika ODT-a u Bijelom Polju Vesne Šćepanović, okrivljenog D.DŽ.a i oštećenog Ć.S.a, a u odsustvu, uredno pozvanih, oštećenih Ć.S.a, N.A.a i N.S..   </span>
</p>
<p class="p4"></p>
<p class="p2">
<span>	Oštećeni Ć.S., u završnoj riječi, nije se pridružio krivičnom gonjenju protiv okrivljenog a postavio je imovinsko-pravni zahtjev, dok oštećeni N.A., tokom istražnog postupka zamolbenim putem pred Prvim Opštinskim sudom u Beogradu na zapisniku Pom. Ik. 129/10 od 25. 02. 2010.godine, pridružio se krivičnom gonjenju protiv okrivljenog i postavio je imovinsko-pravni zahtjev, a oštećeni  Ć.S. i N.A.a nijesu saslušani.   </span>
</p>
<p class="p2"></p>
<p class="p2">
<span>	Zamjenik Osnovnog državnog tužioca u Bijelom Polju,  u završnoj riječi, ostala je pri preciziranoj optužnici, navodeći da je nesporno utvršeno da je okrivljeni D.DŽ. izvršio krivično djelo stavljeno mu na teret, a što se jasno vidi iz nalaza vještaka saobraćajne struke i iz ostalih pisanih dokaza. Predložila je sudu da okrivljenog oglasi krivim i osudi na kaznu po zakonu.     </span>
</p>
<p class="p4">
<span>   </span>
</p>
<p class="p4">
<span>Okrivljeni D.DŽ., u svojoj odbrani u bitnom je izjavio, da je kritičnom prilikom upravljao PMV marke VW "Polo", koga je on i vlasnik, s tim što se vodi na ime prethodnog vlasnika Đ.D.a, magistralnim putem iz pravca Prijepolja u pravcu Bijelog Polja. Dolaskom u mjesto Potkrajci po izlazu iz krivine automobil kojim je upravljao je proklizao prema bijeloj liniji, a najvjerovatnije iz razloga što je bio kolovoz mokar, te da je moguće po njemu bilo i ulja. Primijetio je vozilo koje je dolazilo iz suprotnog smjera s tim što nije mogao izbjeći kontakt sa ovim vozilom, pa je prednjom lijevom stranom svog vozila udario u prednju lijevu stranu vozila koje je dolazilo iz suprotnog smjera. U svojoj odbrani je dalje naveo da je kritičnom prilikom zadobio tjelesne povrede, kao i saputnik u njegovom vozilu Ć.S., a smatrao je da se kritičnom prilikom nije kretao velikom brzinom.   </span>
</p>
<p class="p2"></p>
<p class="p2">
<span>	U završnoj riječi je izjavio, s obzirom da se ne sjeća samog načina nastanka saobraćajne nezgode ostavio je sudu utvrđivanje njegovu krivice, te ako je nađe, molio je sud da ga što blaže kazni. </span>
</p>
<p class="p2"></p>
<p class="p2">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenog Ć.S.a; pročitao: iskaz oštećenog N.A.a, saslušanog u svojstvu svjedoka zamolbenim putem pred Prvim Opštinskim sudom u Beogradu; zapisnik o uviđaju Osnovnog suda u Bijelom Polju Kr. br. 156/09 od 11. 10. 2009. godine; zapisnike o tehničkom pregledu od "C.a" B.Polje za PMV "Polo" reg. ozn. NK-BA 390 od 12. 10. 2009. godine i za PMV marke "Fiat" reg. ozn. BG-986-922 od 12. 10. 2009. godine; izvještaje KC CG o analizi krvi na alkohol br. 1236 od 19. 10. 2009. godine na ime Ć.S. i br. 1934 od 19. 10. 2009. godine na ime D.DŽ.a; medicinsku dokumentaciju koja se satoji od izvještaja iz Hitne pomoći B.Polje br. 15982 na ime Ć.S.a i br. 15984 na ime Ć.S.a; izvještaj ljek. spec. Opšte bolnice B.Polje br. 1137 od 28. 04. 2010. godine na ime Ć.S.a; i br. 1239 od 11. 10. 2009. godine i br. 24 od 24. 12. 2009. godine na ime Ć.S.a; uput za Radiološku službu u B.Polju br. 15982 od 11. 10. 2009. godine na ime Ć.S.a; nalaz i mišljenje vještaka med. struke dr S.M.a dat na zapisniku Ki. br. 133/09 od 29. 04. 2010. godine; nalaz vještaka saob. struke dipl. ing. saobraćaja M.a; izvršio uvid u skicu lica mjesta saob. nezgode od 11. 10. 2009. godine i foto-dokumentaciju UP-PJ u B.Polju br. 414/09 od 11. 10. 2009. godine i TRG snimke od 11. 10. i 19. 10. 2009. godine; i izvršio uvid u izvod iz kaznene evidencije na ime okrivljenog.   </span>
</p>
<p class="p2"></p>
<p class="p4">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret  optužbom i da je za isto kriv.  </span>
</p>
<p class="p4"></p>
<p class="p4">
<span>Naime, iz odbrane okrivljenog i dokaza izvedenih tokom postupka nesporno je utvrđeno da se, dana 11.10.2009. godine, oko 14,30 h, dogodila saobraćajna nezgoda na magistralnom putu Prijepolje - Bijelo Polje u mjestu Potkrajci, kojom prilikom  je oštećeni Ć.S. zadobio teške tjelesne povrede, a oštećeni Ć.S. lake tjelesne povrede. Sporno je da li je postupanje okrivljenog D.DŽ.a u datoj saobraćajnoj situaciji suprotno odredbama čl.  32 i  27 st. 1  ZOBS-a na putevima. </span>
</p>
<p class="p4"></p>
<p class="p4">
<span>Sud je cijenio odbranu okrivljenog, dovodio je u vezu sa izvedenim dokazima, pa istu nije prihvatio već je cijeni unaprijed sračunatom u cilju izbjegavanja sopstvene krivice.</span>
</p>
<p class="p4"></p>
<p class="p4">
<span>Naime, cijeneći iskaz svjedoka N.A.a, saslušanog pred istražnim sudijom Prvog Opštinskog suda u Beogradu, sud je utvrdio da je ovaj svjedok kritičnom prilikom sjedio na mjestu suvozača u vozilu marke "Punto" kojim je upravljao oštećeni Ć.S.. Kolovoz kojim su se kretali bio je klizav jer je padala sitna kiša, pa na izlazu iz Bijelog Polja, u saobraćajnoj situaciji kada je predstojalo mimoilaženje sa vozilom crvene boje koje se kretalo svojom kolovoznom trakom, vozilo zelene boje, koje se kretalo iza crvenog vozila, pokušalo je da izvede radnju preticanja crvenog vozila ispred sebe, prešlo na suprotnu kolovoznu traku, kada je došlo do udara vozila u kojem se nalazio ovaj svjedok i vozila koje je dolazilo iz suprotnog smjera, nakon čega se vozilo marke "Punto" zarotiralo i zaustavilo u dvorište ispred kuće.  Iz iskaza ovog svjedoka sud je takođe utvrdio da je ovaj svjedok, kao i oštećeni Ć.S., nakon saobraćajne nezgode prevežen u službu Hitne pomoći u B.Polju gdje su oštećenom Ć.S.u konstatovane tjelesne povrede. Iskaz ovog svjedoka sud je u potpunosti prihvatio kao jasan i određen. </span>
</p>
<p class="p4"></p>
<p class="p4">
<span>Iz zapisnika o uviđaju Osnovnog suda u B.Polju Kr. br. 156/09 od 11. 10. 2009. godine sud je utvrdio da se kritičnog dana i vremena u mjestu Potkrajci dogodila saobraćajna nezgoda u kojoj su učestvovali okrivljeni D.DŽ., koji je kritičnom prilikom upravljao vozilom marke "Polo" reg. ozn. NK-BA 390, te da je sa njim u vozilu saputnik bio oštećeni Ć.S., a da je putničkim vozilom marke "Fiat-Punto" reg. ozn. BG-986-922 upravljao oštećeni Ć.S., te da je sa njim u vozilu na mjestu suvozača sjedio N.A., a da je brzina kretanja vozila na kritičnom mjestu ograničena saobraćajnim znakom na 50 km/h.   </span>
</p>
<p class="p4"></p>
<p class="p4">
<span>Iz zapisnika o tehničkom pregledu vozila sačinjenom od AD "C." Bijelo Polje, za vozilo marke "VW Polo" reg. ozn. NK-BA 390, sud je utvrdio da se zbog oštećenja na vozilu kočiona sila nije mogla ispitati a da je vizuelnim pregledom utvrđeno da je sistem za upravljanje i kočenje bio u ispravnom stanju.   </span>
</p>
<p class="p4"></p>
<p class="p4">
<span>Iz zapisnika o tehničkom pregledu vozila sačinjenom od AD "C." Bijelo Polje, za vozilo marke "Fiat-Punto" reg. ozn. BG-986-922, sud je utvrdio da se zbog oštećenja na vozilu kočiona sila nije mogla ispitati a da je vizuelnim pregledom utvrđeno da su pneumatici,  sistem za upravljanje i kočenje bili  u ispravnom stanju.   </span>
</p>
<p class="p4"></p>
<p class="p4">
<span>Iz izvještaja KC CG -Podgorica na ime oštećenog Ć.S.a i okrivljenog D.DŽ.a,  sud je utvrdio da su okrivljeni i oštećeni Ć.S., kritičnom prilikom upravljali putničkim voziima u trijeznom stanju.</span>
</p>
<p class="p4"></p>
<p class="p2">
<span>	Iz medicinske dokumentacije na ime oštećenog Ć.S.a, kao i medicinske dokumentacije na ime oštećenog Ć.S.a, te nalaza i mišljenja vještaka med. struke dr S.M.a, dat na zapisniku Ki. br. 133/09 od 29. 04. 2010. godine, sud je utvrdio da je oštećeni Ć.S. kritičnom prilikom zadobio povrede u vidu  nagnječenja mekih tkiva na glavi, oguljotina kože na licu i iščašenja jednog zuba, koje povrede, po ocjeni ovog vještaka, zbirno predstavljaju lake tjelesne povrede, a da je oštećeni Ć.S. kritičnom prilikom zadobio povrede vrata u vidu preloma 2-og vratnog pršljena, nagnječenja mekih tkiva na glavi, istegnuća vrata i nagnječenja mekih tkiva u predjelu desne polovine grudnog koša, koje povrede, po ocjeni ovog vještaka, predstavlja tešku tjelesnu povredu. Iz nalaza ovog vještaka sud je utvrdio da N.A. kritičnom prilkom nije zadobo tjelesne povrede. Nalaz i mišljenje vještaka sud je u potpunosti prihvatio, obzirom da je isti dat po osnovu pravila nauke i struke, a na osnovu medicinske dokumentacije na ime oštećenih, koja predstavlja objektivni pokazatelj povreda zadobijenih u saobraćajnoj nezgodi. </span>
</p>
<p class="p4"></p>
<p class="p4">
<span>Sud je cijenio nalaz i mišljenje vještaka saob. struke Č.a M.a od 13. 05. 2010. godine  i iz istog utvrdio da se saobraćajna nezgoda dogodila dana 11. 10. 2009. godine, na magistralnom putu Prijepolje - B.Polje u mjestu Potkrajci, i to u naselju u horizontalnoj desnoj krivini, gdje je brzina kretanja vozila ograničena na 50 km/h, te da se nezgoda dogodila danju za vrijeme padanja sitne kiše, te da je kolovoz bio mokar. Iz nalaza ovog vještaka sud je takođe utvrdio da se vozilo marke "Fiat" prije nastanka nezgode izmicalo u desno i kočilo, te da je ostao trag zanošenja prednjeg desnog točka po kolovozu i trotoaru. Po ocjeni ovog vještaka kontakt između vozla ostvaren je kao čeono-bočni sudar čeono-bočnim lijevim stranama putničkog vozila "Polo" i putničkog vozila "Fiat", i to na poziciji prekida traga zanošenja prednjeg desnog točka putničkog vozila "Fiat", te da je kontakt ostvaren na lijevoj kolovoznoj traci posmatrano u smjeru kretanja putničkog vozila "Polo". Brzina kretanja vozila "Polo" u momentu prelaska na lijevu kolovoznu traku, po ocjeni ovog vještaka, iznosila je od 62 do 68 km/h, dok se vozilo marke "Fiat", u momentu ostvarenog sudara, kretalo brzinom od oko 46,4 km/h, a vozilo marke "Fiat" u momentu preduzimanja kočenja i bočnog izmicanja udesno kretalo se brzinom od oko 65,1 km/h. Prema nalazu ovog vještaka vozilo kojim je upravljao okrivljeni - marke "Polo", kroz predmetnu krivinu bi prošlo bezbjedno i bez zanošenja da se kretalo brzinom manjom od 73,4 km/h, a saobraćajna nezgoda se dogodila u trenutku kada je predstojalo mimoilaženje putničkog vozila marke "Polo" i putn. vozila marke "Fiat", pri brzini kretanja PMV marke "Polo" od 62 do 68 km/h, izmicanjem u lijevo, tako da je PMV marke "Polo" prešlo sa desne na lijevu kolovoznu traku, krećući se lijevom kolovoznom trakom prema dolazećem PMV marke "Fiat", čime je stvorena pokretna bliska prepreka na putanji kretanja PMV "Fiat", zbog čega je i pored preduzetog kočenja i bočnog izmicanja vozila udesno PMV "Fiat" došlo do čeono-bočnog sudara, čeono-bočnim lijevim stranama PMV-a "Polo" i PMV-a "Fiat", na kolovoznoj traci namijenjenoj za smjer kretanja PMV "Fiat". Po ocjeni ovog vještaka propust vozača PMV "Polo" smatra se razlogom za nastanak ove nezgode, a ovo sa razloga što je nalazom ovog vještaka utvrđeno da je mogao bezbjedno proći kroz datu krivinu, brzinom manjom od 73,4 km/h, a okrivljeni se u konkretnoj saobraćajnoj situaciji kretao brzinom od 62 do 68 km/h, a dubina šara na penumaticima vozila kojim je upravljao nije mogla izazvati gubitak upravljivosti na putničkom vozilu kojim je upravljao okrivljeni. Nalaz i mišljenje ovog vještaka sud je u potpunosti prihvatio jer je isti dat po osnovu pravila nauke i struke. </span>
</p>
<p class="p4"></p>
<p class="p4">
<span>Naprotiv, cijeneći iskaz oštećenog Ć.S.a, saslušanog u svojstvu svjedoka, sud je utvrdio da je ovaj svjedok bio saputnik u vozilu kojim je upravljao okrivljeni D.DŽ., a da je kritičnog dana padala sitna kiša i da je kolovoz bio mokar, te da je ovaj svjedok kritičnom prilkom zadobio tjelesne povrede, u ovom dijelu sud je iskaz ovog svjedoka prihvatio, jer je u saglasnosti sa ostalim izvedenim dokazima, dok navode iz iskaza ovog svjedoka da je kritičnom prilikom  vozilo koje je dolazilo iz suprotnog smjera prešlo na kolovoznu traku kojom se kretao okrivljeni D.DŽ., te da ne zna da li je vozilo kojim je upravljao okrivljeni prešlo na suprotnu kolovoznu traku, sud nije prihvatio i cijeni ih sračunatim u cilju olakšavanja krivično-pravnog položaja okrivljenog, te suprotan drugim izvedenim dokazima, obzirom da je sud utvrdio da se saobraćajna nezgoda dogodila na lijevoj kolovoznoj traci posmatrano u pravcu kretanja okrivljenog. </span>
</p>
<p class="p4"></p>
<p class="p4">
<span>Odbranu okrivljenog sud nije prihvato jer je ista obezvrijeđena izvedenim dokazima. Naime navodi iz odbrane okrivljenog da se kritičnom prilikom nije kretao brzo, obezvrijeđeni su nalazom i mišljenjem vještaka saobraćajne struke koji je našao da je brzina vozila kojim je upravljao okrivljeni u momentu prelaska na lijevu kolovoznu traku, iznosila od 62 do 68 km/h, dakle više od dozvoljene, obzirom da je na kritičnom mjestu brzina kretanja vozila, saobraćajnim znakom ograničena na 50 km/h. Dok su navodi iz odbrane okrivljenog da je do saobraćane nezgode došlo u zoni središnje linije do koje se primaklo vozilo kojim je upravljao, kao posledica proklizavanja, obezvrijeđeni kako iskazom svjedoka N.a tako i nalazom i mišljenjem vještaka saobraćajne struke. Naime vještak u svom nalazu je našao da je kod utvrđene brzine kretanja PMV Polo od 62 do 68 km/h, bio moguć bezbjedan prolazak kroz krivinu, jer je ta brzina manja od granične bezbjedne brzine koja je iznosila 73,4 km/h, a saobraćajne nezgoda se dogodila na lijevoj kolovoznoj traci, posmatrano iz pravca kretanja vozila okrivljenog, što obezvrejeđuje odbranu okrivljenog, a zbog čega je ovaj sud poklonio vjeru iskazu svjedoka N.a. Dakle iz svih izvedenih dokaza, a po ocjeni suda nesumnjivo se utvrđuje da je propust za nastanak saobraćajne nezgode na strani okrivljenog.</span>
</p>
<p class="p2"></p>
<p class="p2">
<span>	Dakle, iz izvedenih dokaza tokom postupka – nalaza vještaka saobraćajne struke, iskaza svjedoka N.a, sud je kao nesporno utvrdio da je okrivljeni kritičnom prilikom postupao suprotno važećim saobraćajnim propisima, a koje postupanje je predstavljalo razlog za nastanak predmetne saobraćajne nezgode,  u kojoj je jedno lice zadobilo teške tjelesne povrede, a jedno lake tjelesne povrede, pa je na taj način  u svojim radnjama ostvario elemente krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Kz-a. U konkretnoj saobraćajnoj situaciji postupanja okrivljenog bila su suprotna odredbi čl. 32 ZOBS-a na putevima, jer se okrivljeno kretao vozilom brzinom većom od dozvoljene, a istovremeno je postupao suprotno odredbi čl. 27 st. 1 istog zakona, jer se kritičnom prilikom, nije kretao desnom kolovoznom trakom. </span>
</p>
<p class="p2"></p>
<p class="p4">
<span>Okrivljeni je krivično djelo izvršio s nehatom jer je bio svjestan da kretanjem svojim vozilom brzinom većom od dozvoljene, te prelaskom iz svoje u lijevu kolovoznu traku može izazvati saobraćajnu nezgodu, ali je olako držao da do iste neće doći, ili da će eventualnu saobraćajnu nezgodu moći spriječiti, a sa nehatom je postupao i u odnosu na posledicu date saobraćajne nezgode – nastanak tjelesnih povreda kod oštećenih. </span>
</p>
<p class="p4">
<span> </span>
</p>
<p class="p2">
<span>	Prilikom odlučivanja o vrsti i visini kazne, sud je cijenio okolnosti iz čl. 42 Kz-a, koje se odnose na odmjeravanje kazne, pa je od olakšavajućih okolnosti kod okrivljenog našao da se radi o starijoj porodičnoj osobi, ocu petoro djece, licu koje do sada nije kažnjavano, što ukazuje da nije sklon vršenju krivičnih djela, pa je mišljenja da sve olakšavajuće okolnosti na strani okrivljenog predstavljaju osobito olakšavajuće okolnosti koje kao takve mogu biti osnov za izricanje blaže vrste kazne, te da će se i sa blažom vrstom kazne postići svrha kažnjavanja,  i okrivljenog, umjesto na zatvorsku, osudio na novčanu kaznu u iznosu od 1.200,00 €, cijeneći da će i sa takvom vrstom i visinom kazne, postići se svrha kažnjavanja predviđena u čl. 32 Kz-a. Sud je okrivljenom ostavio rok od godinu dana za plaćanje kazne imajući u vidu imovno stanje okrivljenog i njegove porodične prilike.</span>
</p>
<p class="p2"></p>
<p class="p9">
<span>	</span><span class="s3">Okrivljeni je,  shodno čl. 199 st. 2 i 202 ZKP-a, obavezan da  ovom sudu plati na ime paušala iznos od 30,00€, pri čemu je sud imao u vidu složenost i trajanje krivičnog postupka, te  imovinske prilike okrivljenog, kao i da na ime troškova krivičnog postupka  plati iznos od 264,00 €,  koji iznos se odnosi na troškove vještačenja od strane vještaka medicinske i saobraćajne struke.  </span>
</p>
<p class="p2"></p>
<p class="p2">
<span>	Shodno čl. 212 ZKP-a, sud je oštećene, radi ostvarivanja imovinsko-pravnog zahtjeva, uputio na parnični postupak. </span>
</p>
<p class="p2"></p>
<p class="p2">
<span>	Iz  iznijetog je odlučeno kao u izreci presude, a shodno čl. 364  ZKP-a.</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana 22. 09. 2010. godine, </span>
</p>
<p class="p10"></p>
<p class="p2">
<span>ZAPISNIČAR,						PREDSJEDNIK VIJEĆA-SUDIJA, </span>
</p>
<p class="p2">
<span>Draginja Bošković   s.r. 						Ivan Adamović s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p6"></p>
<p class="p7"></p>


</body>
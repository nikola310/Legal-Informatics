<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-right:-0.052083332in;text-align:end;hyphenate:auto;font-family:Calibri;font-size:11pt;}
.p2{margin-right:0.03125in;text-align:end;hyphenate:auto;font-family:Arial;font-size:12pt;}
.p3{margin-right:0.03125in;text-align:center;hyphenate:auto;font-family:Arial;font-size:12pt;}
.p4{margin-right:0.03125in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:0.03125in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-right:0.03125in;text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:center;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Arial;font-size:12pt;}
.p11{margin-left:0.5in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;text-align:justify;hyphenate:auto;font-family:Arial;font-size:12pt;}
.p13{text-indent:0.5in;text-align:justify;hyphenate:auto;font-family:Arial;font-size:13pt;}
.p14{text-indent:0.5in;margin-right:-0.13541667in;text-align:center;hyphenate:auto;font-family:Arial;font-size:12pt;}
.p15{margin-right:-0.13541667in;text-align:start;hyphenate:auto;font-family:Arial;font-size:13pt;}
.p16{margin-right:-0.13541667in;text-align:center;hyphenate:auto;font-family:Arial;font-size:13pt;}
.p17{text-align:justify;hyphenate:auto;font-family:Arial;font-size:13pt;}
.p18{text-align:end;hyphenate:auto;font-family:Arial;font-size:13pt;}
.p19{text-align:start;hyphenate:auto;font-family:Arial;font-size:13pt;}
.p20{text-align:center;hyphenate:auto;font-family:Arial;font-size:13pt;}
.p21{text-indent:0.5in;text-align:start;hyphenate:auto;font-family:Arial;font-size:12pt;}
.p22{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p23{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p24{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"  HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
</p>
<p class="p2">
<span>K. br. 208/13</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>           OSNOVNI SUD U PODGORICI, kao prvostepeni, krivični, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljenog L. Đ., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, rješavajući po optužnom predlogu ODT-a Podgorica, Kt. br. 1727/12 od 25. 02. 2013. godine, nakon glavnog i javnog pretresa, održanog dana 18. 06. 2013. godine, u prisustvu zastupnika optužbe J. P. i okrivljenog L. Đ., donio je i istog dana javno objavio</span>
</p>
<p class="p5"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>	 Okrivljeni   </span>
</p>
<p class="p4"></p>
<p class="p4">
<span>         L. Đ., JMB xxxxxxxxxxxxx, od oca B. i od majke Lj., rođene L., sa prebivalištem u Podgorici Ul. Buda Tomovića xx, završio srednju školu, zaposlen, oženjen, otac dvoje djece, državljanin Crne Gore, dobrog imovnog stanja,  neosuđivan </span>
</p>
<p class="p4"></p>
<p class="p3">
<span>K r i v   j e</span>
</p>
<p class="p4"></p>
<p class="p4">
<span>          Što je:</span>
</p>
<p class="p4"></p>
<p class="p4">
<span>	  Dana 27. 09. 2012. godine, oko 09,30 časova, u Podgorici, na raskrsnici Bulevara Šarla Del Gola i Ulice Josipa Brpza Tita, ne pridržavajući se saobraćajnog propisa iz čl. 36 st.2 ZOBS-a na putevima, ugrozio saobraćaj i doveo u opasnost život i tijelo ljudi, na način što je, upravljajući putničkim vozilom marke „Fiat“ registarskih oznaka BGxxxUČ, lijevom saobraćajnom trakom desne kolovozne trake Bulevara Šarla Del Gola iz pravca Ulice Josipa Broza Tita, dolaskom na označenu raskrsnicu, skrenuo ulijevo, a da predhodno nije propustio putničko vozilo marke „Opel“ registarskih oznaka PG DHxxx, kojim je iz suprotnog smjera desnom srednjom saobraćajnom trakom desne kolovozne trake Bulevara Šarla del Gola u pravcu Ulice Josipa Broza Tita, upravljao R. R., a koje vozilo je na raskrsnici zadržalo pravac kretanja, usljed čega je došlo do sudara navedenih vozila, kojom prilikom je, saputnik u vozilu okrivljenog, oštećena L. M. zadobila laku tjelesnu povredu u vidu nagnječenja tijela i istegnuća vrata, pri čemu je postupio sa svjesnim nehatom, jer je bio svjestan da ovakovom vožnjom može ugroziti javni saobraćaj i tako dovesti u opasnost život i tijelo ljudi, ali je olako držao da do toga neće doći,  </span>
</p>
<p class="p4">
<span> 	- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika.</span>
</p>
<p class="p4"></p>
<p class="p4">
<span>	Pa ga Sud na osnovu citirane zakonske odredbe te čl. 4 st. 2, 32, 39, 42, 45 st. 1 tač. 3 Krivičnog zakonika, te  čl. 226, 229 i 374 Zakonika o krivičnom postupku,</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p3"></p>
<p class="p3">
<span>O S U Đ U J E</span>
</p>
<p class="p4"></p>
<p class="p4">
<span>	Na novčanu kaznu u iznosu od 700,00 € (sedamstotina eura) koju je dužan platiti u roku od 3 (tri) mjeseca po pravosnažnosti presude, a ako izrečenu novčanu kaznu ne plati u određenom roku Sud će novčanu kaznu zamijeniti kaznom zatvora, tako što će za svakih započetih 25,00 € (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.</span>
</p>
<p class="p4">
<span>	Obavezuje se okrivljeni da plati na ime troškova krivičnog postupka iznos od 173,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4">
<span>         Optužnim predlogom ODT-a Podgorica Kt. br. 1727/12 od 25. 02. 2013. godine, stavljeno je na teret okrivljenom L. Đ., da je izvršio krivično djelo ugrožavanje javnog saobraćaja iz čl. 339 st.3 u vezi st.1 Krivičnog zakonika, pa je zastupnik optužbe J. P. u završnoj riječi u cjelosti ostala pri podnijetom optužnom predlogu i predložila sudu da okrivljenog oglasi krivim i kazni po zakonu u granicama propisanim za ovo krivično djelo.</span>
</p>
<p class="p4">
<span>	Okrivljeni L. Đ. je u svojoj odbrani naveo da je kritičnog dana upravljao predmetnim motornim vozilom “Fiat” reg. oznaka BG xxx UČ. Kretao se lijevom saobraćajnom trakom desne kolovozne trake Bulevara Šarla Del Gola iz pravca ul. Josipa Broza Tita, a u vozilu sa njim je bila njegova bratanična, koja je sjedjela na mjestu suvozača. Dolaskom na raskrsnicu imao je namjeru da skrene ulijevo, i vidio je da mu u susret dolazi vozilo, ali je pogrešno procijenio da može skrenuti, pa je započeo skretanje ulijevo, nakon čega je došlo do kontakta između njegovog vozila i vozila koje je imalo namjeru da zadrži pravac kretanja. Svjestan je da je uzrokovao ovu nezgodu i da je odgovoran zbog iste, a nakon nezgode je insistirao da njegova bratanična pođe do doktora, i da se prekontroliše njeno zdravstveno stanje, pošto se bila uplašila zbog nezgode. U završnoj riječi je naveo da mu je žao što je došlo do ove nezgode i što je njegova bratanična povrijeđena.       	</span>
</p>
<p class="p4">
<span>         U dokaznom postupku Sud je saslušao svjedoka oštećenu L. M., pročitao zapisnik o uviđaju Uprave policije PJ Podgorica br. 2470/2012 od 02. 10. 2012. godine, izvršio uvid u skicu lica mjesta predmetne saobraćajne nezgode, pročitao medicinsku dokumentaciju na ime oštećene L. M., po saglasnom predlogu stranaka pročitao nalaz i mišljenje sudskog vještaka medicinske struke od 14. 02. 2013. godine, po saglasnom predlogu stranaka pročitao nalaz i mišljenje sudskog vještaka saobraćajne struke od 11. 02. 2013. godine, te pročitao izvještaj Uprave policije PJ Podgorica iz kaznene evidencije na ime okrivljenog L. Đ. od 11. 03. 2013. godine.</span>
</p>
<p class="p4">
<span>	Svjedok oštećena L. M. je u svom iskazu navela da se saobraćajna nezgoda dogodila 27. septembra 2012. godine, i da se tog dana nalazila na mjestu suvozača u vozilu “Fiat”, beogradskih registarskih oznaka, kojim je upravljao njen stric L. Đ.. Kretali su se Bulevarom Šarla de Gola iz pravca Starog Aerodroma, i nije obraćala pažnju na saobraćajnu situaciju, dok u jednom trenutku nije čula udar. Bila je u šoku zbog toga, i osalih detalja nesreće se nije mogla sjetiti. Ovom prilikom je zadobila tjelesne povrede koje nisu ozbiljne. Nije se pridružila krivičnom gonjenju i nije postavila imovinskopravni zahtjev prema okrivljenom.</span>
</p>
<p class="p4">
<span>         Iz zapisnika o uviđaju Uprave policije PJ Podgorica br. 2470/2012 od 02. 10. 2012. godine sud je utvrdio da je lice mjesta saobraćajne nezgode na raskrsnici koja vodi u pravcu kamionske pijace. Kolovozni zastor je asfaltni, oivičen zemljanom površinom podijeljen na dvije kolovozne trake, koje se do raskrsnice sa dijelom Ul. Šarla De Gola dijele na četiri saobraćajne trake a nakon raskrsnice na tri saobraćajne trake. Vozilo reg. oznaka PGDHxxx zatečeno je u desnom dijelu raskrsnice, iskošeno i desnim prednjim dijelom okrenuto u pravcu kamionske pijace, gledano od pravca Ul. IV Jula. Vozilo reg. oznaka BGxxxUČ zatečeno je na desnoj strani raskrsnice iskošeno u desno u kontaktu sa vozilom PGDNxxx, prednjim dijelom okrenuto u pravcu kamionske pijace, gledano od pravca Ul. 4 Jula. Od materijalnih tragova zatečen je trag zanošenja prednjeg desnog točka vozila reg. oznaka BGxxxUČ. Lice koje je upravljalo PMV reg. oznaka BGxxxUČ i saputnik u istom su prije dolaska policije transportovani u Urgentni blok KCCG radi ukazivanja ljekarske pomoći.</span>
</p>
<p class="p4">
<span>       Sud je uvidom u skicu lica mjesta predmetne saobraćajne nezgode konstatovao da je ista u cjelosti saglasna sa zapisnikom o uviđaju Uprave policije PJ Podorica br. 2470/2012 od 02. 10. 2012. godine.</span>
</p>
<p class="p4">
<span>       Iz nalaza i mišljenja vještaka medicinske struke dr. K. N. Kt. br. 1727/12 od 14. 02. 2013. godine, koji je vještak dao na osnovu medicinske dokumentacije na ime oštećene L. M., sud je utvrdio da je kod L. M. nakon saobraćajne nezgodi u Urgentnom centru javne zdravstvene ustanove – KC CG u Podgorici dana 27. 09. 2012. godine u 09.45 časova i u 12.10 časova dijagnostikovano da je L. M. zadobila povrede u vidu nagnječenja tijela i istegnuća vrata. Navedene povrede predstavljaju u vrijeme nanošenja, procjenjene kako pojedinačno, tako i u svom ukupnom djelovanju, laku tjelesnu povredu. Nagnjenčenje tijela nastalo je uslijed udara tijelom L. M. o tupo-tvrde predmete u unutrašnjosti putničkog motornog vozila, u kojem se imenovana nalazila, dok je istegnuće vrata nastalo uslijed prekomjernog (preko anatomskih I fizioloških granica) savijanja i opružanja vrata, a zbog inercionog kretanja glave i vrata L. M. uslijed nagle promjene brzine putničkog motornog vozila u kojem se imenovana nalazila. </span>
</p>
<p class="p4">
<span>        Iz nalaza i mišljenja vještaka saobraćajne struke dipl.ing. Đ. V. od 11. 02. 2013. godine, sud je utvrdio da je opasna situacija pretvorena u saobraćajnu nezgodu, nastala na način što vozač vozila “Fiat”, BG xxx-UČ nije pravovremeno reagovao kočenjem (zaustavljanjem) vozila prije skretanja ulijevo, u cilju propuštanja vozila “Opel”, PG DHxxx, koje se kretalo iz suprotnog smjera, a kroz raskrsnicu zadržavalo pravac kretanja, a koga je imao uslova da pravovremeno uoči, već je nastavio kretanje i direktno ušao u njegovu putanju kretanja, u vrlo kratkom vremenskom intervalu, kada vozač “Opel” PG DHxxx nije imao vremensko-prostornih uslova da kočenjem izbjegne kontakt. Vozač vozila “Opel” ,PG DHxxx, nezgodu bi izbjegao da se kretao brzinom izbjegavanja od oko 25,00 (km/h) i svakom manjom. Ovakav način upravljanja vozilom od strane vozača vozila “Fiat”, BG xxx-UČ, posledica je greške u upravljanju u dijelu nepoštovanja propisa koji obavezuju vozača da mora zaustaviti vozilo prije skretanja ulijevo i propustiti vozilo iz suprotnog smjera koje kroz raskrsnicu zadržava pravac, što nije učinio, a što predstavlja osnovni i jedini uzrok nastanka nezgode. Vozač vozila Opel”, PG DHxxx, nije uticao na nastanak nezgode.   </span>
</p>
<p class="p4">
<span>        Ocjenom svih provedenih dokaza, kako pojedinačno, tako i u njihovom međusobnom odnosu, i dovodeći iste u vezu sa odbranom okrivljenog, sud je nesumnjivo utvrdio da je okrivljeni L. Đ., izvršio krivično djelo ugrožavanje javnog saobraćaja iz čl. 339. st. 3 u vezi st. 1 Krivičnog zakonika, i to upravo na način, u vrijeme i mjesto kako je to predstavljeno izrekom presude.</span>
</p>
<p class="p4">
<span>       Činjenično stanje sud je utvrdio na osnovu svih provedenih dokaza. Naime, iz nalaza i mišljenja vještaka saobraćajne struke utvrđeno je da okrivljeni kritičnom prilikom upravljajući vozilom, nije poštovao propise koji obavezuju vozača da mora zaustaviti vozilo prije skretanja ulijevo i propusti vozilo iz suprotnog smjera koje kroz raskrsnicu zadržava pravac kretanja. Sa nalazom i mišljenjem vještaka saobraćajne struke koji je sud cijenio kao objektivan i dat saglasno pravilima struke, i kao takvog ga u cjelosti prihvatio, saglasan je i zapisnik o uviđaju Uprave policije PJ Podgorica br. 2470/2012 od 02. 10. 2012. godine koji je upotpunjen sa skicom lica mjesta, iskazom saslušanog svjedoka oštećene, te iz odbrane okrivljenog koji je prihvatio odgovornost za predmetnu nezgodu. Dakle, sud je utvrdio da je okrivljeni postupao protivno odredbi čl. 36 st. 2 Zakona o bezbjednosti saobraćaja na putevima, kojom je propisano da je vozač vozila koji na raskrsnici skreće ulijevo, dužan da propusti vozilo koje dolazeći iz suprotnog smjera na raskrsnici zadržava pravac svoga kretanja, pa je na taj način ugorozio javni saobraćaj i doveo u opasnost život i tijelo ljudi, a usled čega je oštećena zadobila laku tjelasnu povredu. Vrstu i težinu tjelesnih povreda kod oštećene, sud je utvrdio iz nalaza i mišljenja vještaka medicinske struke, a koji nalaz i mišljenje je sud cijenio kao stručan, objektivan i u cjelosti ga prihvatio. </span>
</p>
<p class="p4">
<span>        Po nalaženju suda okrivljeni je bio svjestan da svojim nepropisnim postupanjem u saobraćaju, može ugroziti javni saobraćaj i dovesti u opasnost život ili tijelo ljudi i da usled toga može doći do lakog tjelesnog povrijeđivanja oštećene, ali je olako držao da do toga neće doći, ili da će isto moći izbjeći, usled čega je oštećena zadobila laku tjelasnu povredu, u čemu se ogleda njegov svjesni nehat.</span>
</p>
<p class="p4">
<span>       Imajući u vidu sve naprijed navedeno, nesumnjivo je da su se u radnjama okrivljenog stekli svi bitni subjektivni i obektivni elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. </span>
</p>
<p class="p4">
<span>       Odlučujući o krivičnoj sankciji koju će izreći okrivljenom, sud je u smislu čl. 42 st. 1 Krivičnog zakonika, kao olakšavajuće okolnosti na strani okrivljenog cijenio njegovo ranije dobro vladanje i s tim u vezi njegovu raniju neosuđivanost, što je sud utvrdio uvidom u izvod iz kaznene evidencije na ime okrivljenog, porodičnost, činjenicu da je otac dvoje djece, korektno držanje poslije izvršenog krivičnog djela, izraženo kajanje i s tim u vezi stav oštećene koja se nije pridružila krivičnom gonjenju, dok otežavajućih okolnosti na strani okrivljenog sud nije našao, pa je cijeneći prednje okolnosti kao naoričito olakšavajuće, primjenom čl. 45 st.1 tač. 3 Krivičnog zakonika okrivljenom izrekao blažu vrstu kazne i umjesto kazne zatvora osudio ga na novčanu kaznu, pri čemu je, cijeneći prethodno navedeno i vodeći računa o materijalnim prilikama okrivljenog, koje su po nalaženju suda dobre, a i sam okrivljeni tako predstavlja svoje imovno stanje, sud okrivljenog osudio na novčanu kaznu u iznosu od 700,00 € (sedamstotina eura), nalazeći da ovakva kazna neće uticati na njegove imovinske prilike, tj. da ista neće ugroziti njegovu ličnu egzistenciju i egzistenciju njegove porodice. Sud je uvjerenja da će ovako izrečenom kaznom u dovoljnoj mjeri uticati na okrivljenog da u buduće ne vrši krivična djela, te da će se u cjelosti ostvariti svrha kažnjavanja iz čl. 32 Krivičnog zakonika, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.</span>
</p>
<p class="p4">
<span>      Shodno čl. 39 st. 5 Krivičnog zakonika sud je okrivljenom za plaćanje novčane kazne odredio rok od 3 (tri) mjeseca po pravosnažnosti presude, s tim što je shodno čl. 39 st. 6 krivičnog zakonika odredio da ukoliko okrivljeni ne plati novčanu kaznu u navedenom roku ista će se zamijeniti kaznom zatvora, s tim što će se za svakih započetih 25 € (dvadesetpet eura) novčane kazne, odrediti 1 (jedan) dan kazne zatvora, određujući da kazna zatvora ne može biti duža od 6 (šest) mjeseci.</span>
</p>
<p class="p4">
<span>      Kako je okrivljeni oglašen krivim, sud ga je obavezao da na ime troškova krivičnog postupka plati iznos od 173,00 €, koji troškovi se odnosi na ime vještačenja saobraćajne struke u iznosu od 82,50 €, a na ime izvršenog vještačenja medicinske struke u iznosu od 60,50 €, te na ime sudskog paušala, kao dijela troškova krivičnog postupka, iznos od 30,00€, koji je odmjeren srazmjerno trajanju postupka, složenosti predmeta i imovinskim prilikama okrivljenog, a ovo shodno čl. 226 i 229 Zakonika o krivičnom postupku.</span>
</p>
<p class="p4">
<span>      Sa svega izloženog, a na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p6">
<span>OSNOVNI SUD U PODGORICI, dana 18. 06. 2013. godine</span>
</p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p8">
<span>             ZAPISNIČAR:</span>
</p>
</td><td class="td2">
<p class="p9">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p9">
<span>Danijela Rajković</span>
</p>
<p class="p8"></p>
</td><td class="td2">
<p class="p9">
<span>Željka Jovović</span>
</p>
<p class="p8"></p>
</td>
</tr>
</tbody>
</table>
<p class="p10">
<span>           DN-a: Po primjerak presude dostaviti:</span>
</p>
<p class="p11">
<span>- ODT Podgorica,</span>
</p>
<p class="p11">
<span>- Okrivljenom,  </span>
</p>
<p class="p11">
<span>- A/a.</span>
</p>
<p class="p12">
<span>Postupljeno dana ______________</span>
</p>
<p class="p12">
<span>Radnik suda __________________</span>
</p>
<p class="p13"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<table class="t1">
<tbody>
<tr class="r1">
<td class="td1">
<p class="p15">
<span>             ZAPISNIČAR:</span>
</p>
</td><td class="td2">
<p class="p16">
<span>                          S U D I J A:</span>
</p>
</td>
</tr>
<tr class="r1">
<td class="td1">
<p class="p16">
<span>Danijela Rajković,s.r.</span>
</p>
<p class="p15"></p>
</td><td class="td2">
<p class="p16">
<span>                           Željka Jovović,s.r.</span>
</p>
<p class="p15"></p>
</td>
</tr>
</tbody>
</table>
<p class="p17"></p>
<table class="t1">
<tbody>
<tr class="r1">
<td class="td3">
<p class="p18">
<span>PRAVNA POUKA:</span>
</p>
</td><td class="td4">
<p class="p19">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p20"></p>
</td>
</tr>
</tbody>
</table>
<p class="p20">
<span>ZTO Danijela Rajković</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p21">
<span class="s1">	</span>
</p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p21"></p>
<p class="p7"></p>
<p class="p7"></p>
<p class="p7"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p19"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p22"></p>
<p class="p22"></p>
<p class="p22"></p>
<p class="p22"></p>
<p class="p22"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p24"></p>
<p class="p24"></p>
<p class="p24"></p>
<p class="p24"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 100/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Zekić Milosava, kao predsjednika vijeća i sudija porotnika Kardović Abdurahmana i Husić Osmana, kao članova vijeća, uz učešće zapisničara Dacić Azre, rješavajući po optužnici Osnovnog državnog tužilaštva iz Rožaja Kt.br. 73/10 od 27.05.2010.g. podnijeta protiv optužene M.A. iz  Biševa, Opština Rožaje, zbog krivičnog djela falsifikovanje novca iz čl. 258. st. 2. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, oštećenog Z. R., optužene i njenog branioca advokata Š. A. iz Rožaja angažovanog po službenoj dužnosti, dana 10.02.2011.g. donio je i javno objavio</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optužena M. A. JMBG . od oca A. i majke N., rodj. K., rodjena . u Biševu, Opština Rožaje, gdje i živi, drž. CG, pismena, završila osnovnu školu, nezaposlena, udata, bez djece, siromašnog imovnog stanja, neosudjivana,</span>
</p>
<p class="p1"></p>
<p class="p1"></p>
<p class="p2">
<span>OSLOBADJA SE OD OPTUŽBE</span>
</p>
<p class="p2"></p>
<p class="p1">
<span>	Da je,</span>
</p>
<p class="p1">
<span>	dana 10.02.2010.g. oko 20 h u maloprodajnom objektu STR "Leki" u Rožajama, stavila u opticaj jednu lažnu novčanicu u apoenu od 50 eura, serijskog broja S27991068880, na način što je za ovu novčanicu izvršila elektronsku dopunu računa u iznosu od 5 eura, na mobilnom telefonu SIM kartice operatera Pro Monte br. 069/754-988 vlasništvo njenog supruga M. H.i kupila robu u ukupnom iznosu od 3 eura, a za preuzetu robu predala novčanicu radi plaćanja prodavcu Z. R.,</span>
</p>
<p class="p1">
<span>	-čime bi izvršila krivično djelo falsifikovanje novca iz čl. 258. st. 2. Krivičnog zakonika,</span>
</p>
<p class="p1">
<span>	- jer nije dokazano da je izvršila djelo za koje je optužena</span>
</p>
<p class="p1">
<span>	Troškovi krivičnog postupka u iznosu od  400,00 eura padaju na teret budžetskih sredstava.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 73/10 od 27.05.2010.g. protiv optužene M. A. iz  Biševa, Opština Rožaje, zbog krivičnog djela falsifikovanje novca iz čl. 258. st. 2. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a S. A. je ostao pri podnijetoj optužnici, te je predložio da sud optuženu oglasi krivom zbog krivičnog djela koje joj je optužbom stavljeno na teret i da je osudi na kaznu po zakonu.</span>
</p>
<p class="p1">
<span>	Oštećeni Z. R. u završnoj riječi je istakao da se ne pridružuje krivičnom gonjenju ODT-a u odnosu na optuženog, niti postavlja odštetni zahtjev.</span>
</p>
<p class="p1">
<span>	Branilac optuženog advokat Š. A. postavljen po službenoj dužnosti je u završnoj riječi predložio da sud njegovu branjenicu oslobodi od optužbe, jer u postupku nije utvrdjeno da je izvršila krivično djelo koje joj je optužbom stavljeno na teret. Troškove je tražio po AT.</span>
</p>
<p class="p1">
<span>	Optužena je u svojoj odbrani istakla: da nije stavila u opticaj lažnu novčanicu u apoenu od 50 eura dana 10.02.2010.g. u maloprodajnom objektu STR "Leki" u Rožajama. Toga dana uopšte nije ulazila u ovu prodavnicu, niti je vršila dopunu računa na mobilnom telefonu SIM kartice 069-754-988, jer ovu SIM karticu nije posjedovala u tom periodu, a ranije je SIM karticu sa ovim brojem posjedovao njen muž kojem je u toku 2009.g. telefon sa SIM karticom ukraden, te pošto nije znala broj ovog telefona u policiji je kazala da niko od članova njene porodice nije posjedovao ovaj broj, a kasnije je u razgovoru sa mužem saznala da je on ovaj broj ranije posjedovao i da mu je telefon ukraden. Istakla je da je kritičnog dana oko 10,00 časova pošla u selo Koljeno, Opština Rožaje kod svoje zaove S. gdje je noćila i vratila se sjutra dan, tako da u kritičnom periodu uopšte nije svraćala u grad i nije ulazila u prodavnicu "Leki" vlasništvo oštećenog Z. R.. Predložila je da je sud oslobodi od optužbe, jer nije izvršila djelo koje joj je optužbom stavljeno na teret.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenog Z. R., svedoka B. S., po saglasnosti stranaka pročitao iskaze svedoka Z. I. dat na zapisniku iz istrage Ki.br. 25/10 od 29.03.2010.g. i sa pretresa od  22.11.2010.g., M. H.dat na zapisniku sa pretresa od 04.02.2011.g., Dj. D. dat na zapisniku iz istrage Ki.br. 25/10 od 06.04.2010.g., pročitao zapisnik o prepoznavanju lica Uprave policije-Ispostave Rožaje broj KU-67 od 12.03.2010.g., službenu zabilješku Uprave policije Ispostave Rožaje broj 02-240-sl. od 10.03.2010.g., potvrdu o privremeno oduzetim predmetima Uprave policije Ispostava Rožaje broj 02-sl. od 10.02.2010.g., izvještaj kriminalističke tehnike Ispostave Rožaje br. sl/10 od 10.02.2010.g., izvještaj o ekspertizi sumnjivog novca Odsjeka za numizmatiku i ekspertizu novca Centralne banke Crne Gore broj 0433-4/41-4 od 09.12.2010.g., izvršio uvid u listing komunikacija za SIM karticu broj 069/754-988, uvid u novčanicu u apoenu od 50 eura serijski broj S27991068880, uvid u dopis "Promonte-Telenora" od 29.11.2010.g. i listing dolaznih i odlaznih poziva i SMS poruka za broj 069/754-988 i uvid u izvod iz kaznene evidencije na ime optužene, dok nije, na ovom pretresu, neposredno saslušao svedoke Z. I., M. H. i Dj. D., obzirom da je našao da je činjenično stanje u dovoljnoj mjeri utvrdjeno za presudjenje već izvedenim dokazima, tim prije što su iskazi imenovanih svedoka dati u istrazi, odnosno na ranijem pretresu pročitani na ovom pretresu, te bi se odlaganjem pretresa radi njihovog neposrednog saslušanja samo nepotrebno odugovlačio postupak, a činjenično stanje bi ostalo neizmijenjeno.</span>
</p>
<p class="p1">
<span>	Svedok-oštećeni Z. R.je posvedočio da je vlasnik STR "Leki" u Rožajama. Da je dana 10.02.2010.g. oko 20,00 časova u njegovu prodavnicu došla jedna ženska osoba koja je imala kratku kosu crne boje i tražila da joj izvrši elektronsku dopunu računa na njenom mobilnom telefonu u iznosu od 5 eura, a uzela je još neke artikle u vrijednosti od oko 3 eura. Nakon što je izvršio elektronsku dopunu na njenoj SIM kartici i kupila robu u iznosu od 3 eura ona mu je predala novčanicu u apoenu od 50 eura i nakon što joj je vratio resto izašla je iz radnje. Nakon toga je pogledao ovu novčanicu i utvrdio da je ista falsifikovana, pa je pozvao svoju suprugu Indiru i pokazao joj novčanicu, te pošto je i ona vidjela da je ista falsifikovana pozvala je broj telefona koji je prethodno dopunio i razgovarala sa tom osobom. Istakao je da je siguran da optužena nije ulazila u njegovu radnju kritičnog dana, niti je dopunila račun na mobilnom telefonu, niti mu je predala falsifikovanu novčanicu u apoenu od 50 eura, već je to učinila neka druga, njemu nepoznata, osoba. Istakao je da je u policiji vršio prepoznavanje više lica medju kojima je bila i optužena i prilikom prepoznavanja je kazao da nije siguran da mu je ona predala navedenu novčanicu, jer je osoba koja mu je predala novčanicu imala kraću izrazito crnu kosu, a optužena je imala plavu kosu, a inspektori su insistirali da je to upravo ona, pa je zbog toga potpisao zapisnik o prepoznavanju.</span>
</p>
<p class="p1">
<span>	Svedok B. S.je posvedočila da je početkom februara mjeseca 2010.g. slomila nogu i da je nakon toga dana 10.02.2010.g. prije podne kod nje došla njena snaha-optužena i sjedela do sjutra dan predveče. Optužena joj je rekla da nije svraćala u grad jer je žurila da ne zakasni na autobus, pa joj nije donijela nikakve ponude. Nije čula da je optužena stavljala u opticaj falsifikovanu novčanicu u kritičnom periodu.</span>
</p>
<p class="p1">
<span>	Svedok Z. I. je posvedočila da je dana 10.02.2010.g. njen muž R. radio u STR "Leki" i negdje oko 20 časova ju je obavijestio da mu je neka ženska osoba dala falsifikovanu novčanu u apoenu od 50 eura kojom je platila elektronsku dopunu računa na mobilnom telefonu, pa je pozvala telefonom ovaj broj sa svog broja 069-659-261, na koji joj se javila ženska osoba koja joj je rekla da se preziva T., a nakon što ju je pitala za dopunu računa prekinula je vezu i isključila telefon, tako da ne zna o kojoj se osobi radi.</span>
</p>
<p class="p1">
<span>	Svedok M. H. je posvedočio da je posjedovao SIM karticu sa brojem 069-754-988, koju je koristio od 2007. do 2009.g.. U toku 2009.g. ukraden mu je mobilni telefon sa ovom SIM karticom, tako da od tada ne koristi SIM karticu sa navedenim brojem. Nije mu poznato da je optužena posjedovala falsifikovanu novčanicu u apoenu od 50 eura, niti da je ovu novčanicu stavila u opticaj februara mjeseca 2010.g., jer je ona toga dana kada je novčanica stavljena u opticaj bila  kod njegove sestre S. u selu Braliće, Opština Rožaje gdje je noćila, tako da nije ulazila u prodavnicu oštećenog, niti se mogla javiti na telefon koji je njemu ranije ukraden, jer nije posjedovala SIM karticu sa navedenim brojem.</span>
</p>
<p class="p1">
<span>	Svedok Dj. D. je posvedočio da je u prvoj polovini 2009.g. kontaktirao telefonom M. H. koji se bavi molerskim poslovima i pozvao ga na telefon broj 069-754-988 da bi ga angažovao da okreči unutrašnje prostorije u zgradi policije gdje je radio kao rukovodilac, nakon čega je H. obavio ovaj posao i od tada više nije razgovarao sa njim telefonom. Nije mu poznato da li je optužena stavila u opticaj falsifikovanu novčanicu u kritičnom periodu.</span>
</p>
<p class="p1">
<span>	Iz nalaza i mišljenja vještaka-Centralne banke Crne Gore-Odsjeka za numizmatiku i ekspertizu novca od 09.12.2010.g. vidi se da je sporna novčanica u apoenu od 50 eura falsifikovana. Da je falsifikat uradjen na papiru čiji sastav i kvalitet odstupa od sastava i kvaliteta originalne novčanice. Papir ne posjeduje plasirani vodeni žig, zaštitnu nit i končiće. Na UV svetlu ne reflektuje bijelu boju, a vodeni žig, zaštitna nit i hologram su imitirani, dok su reljefna štampa i mikroštampa loše imitirani. Nominalna vrijednost pri naginjanju ne mijenja spektar boja, tako da se radi o falsifikatu osrednje izrade.</span>
</p>
<p class="p1">
<span>	Iz potvrde o privremeno oduzetim predmetima Uprave policije-Ispostave Rožaje od 10.02.2010.g. vidi se da je od Zejnelagić Indire oduzeta sporna novčanica u apoenu od 50 eura.</span>
</p>
<p class="p1">
<span>	Iz zapisnika o prepoznavanju Uprave policije-Ispostave Rožaje od 12.03.2010.g. vidi se da je Z. R.u prostorijama Ispostave Rožaje istakao da mu je navedenu falsifikovanu novčanicu u apoenu od 50 eura predala optužena u njegovoj prodavnici u Rožajama i da je istu prepoznao sa sigurnošću.</span>
</p>
<p class="p1">
<span>	Iz službene zabilješke i izvještaja kriminalističke tehnike od 10.02.2010.g. vidi se da je predmetna novčanica u apoenu od 50 eura falsifikovana i da je dana 10.02.2010.g. dopunjen broj telefona 069-754-988, te da je taj broj, vlasništvo M. H., ranije zvao službenik Uprave policije Dj. D., što je utvrdjeno na osnovu dostavljenog listinga komunikacija.</span>
</p>
<p class="p1">
<span>	Iz listinga komunikacija, dopisa "Pro monte-Telenora" od 29.11.2010.g. i listinga dolaznih i odlaznih poziva i SMS poruka za broj telefona 069-754-988 vidi se da je navedeni broj dana 10.02.2010.g. kontaktirao sa brojem 069-659-261 u 20 časova 00 minuta i 29 sekundi. </span>
</p>
<p class="p1">
<span>	Uvidom u falsifikovanu novčanicu u apoenu od 50 eura vidi se da ista ima serijski broj S27991068880. </span>
</p>
<p class="p1">
<span>	Cijeneći odbranu optužene i sve izvedene dokaze kako pojedinačno, tako i u medjusobnoj vezi, na osnovu čl. 360. st. 2. Zakonika o krivičnom postupku (ZKP), sud je našao da nije dokazano da je optužena izvršila krivično djelo koje joj je optužbom stavljeno na teret, pa je istu oslobodio od optužbe primjenom čl. 363. st. 1. tač. 3. ZKP.</span>
</p>
<p class="p1">
<span>	Naime, iz iskaza svedoka-oštećenog Z. R. utvrdjeno je da je kritičnog dana nepoznata ženska osoba predala novčanicu u apoenu od 50 eura za koju je izvršila elektronsku dopunu računa u iznosu od 5 eura na broj 069-754-988 i kupila robu u iznosu od 3 eura, dok se iz nalaza i mišljenja vještaka Centralne banke Crne Gore-Odsjek sa numizmatiku i ekspertizu novca utvrdjuje da je predmetna novčanica serijskog broja S27991068880 falsifikovana i da se radi o falsifikatu osrednje izrade. </span>
</p>
<p class="p1">
<span>	Takodje, iz iskaza svedoka-oštećenog Z. R. utvrdjeno je da optužena kritičnog dana nije ulazila u njegovu radnju STR "Leki" u Rožajama i nije izvršila elektronsku dopunu računa u iznosu od 5 eura, niti kupovala drugu robu, te mu nije predala spornu novčanicu od 50 eura. Dovodeći u vezu iskaz ovog svedoka, koji je sud prihvatio kao jasan, objektivan i ubjedljiv, sa iskazima svedoka B. S., M.H., Z. I. i optužene iz kojih se nesumnjivo utvrdjuje da optužena kritičnog dana nije ulazila u radnju "Leki", niti je vršila dopunu računa i kupovala robu i nije predala oštećenom falsifikovanu novčanicu, već je toga bila u selu B. kod B. S., zaista se nedvosmisleno zaključuje da nema dokaza koji bi sa sigurnošću upućivali na zaključak da je optužena kritičnog dana stavila u opticaj navedenu novčanicu u apoenu od 50 eura i istom platila elektronsku dopunu računa u STR "Leki" u Rožajama.</span>
</p>
<p class="p1">
<span>	Nema uticaja na drugačiji zaključak to što je kritičnog dana u navedenoj radnji dopunjen račun sa brojem 069-754-988, koji je ranije bio vlasništvo muža optužene M. H. i što je u toku 2009.g. službenik Ispostave Rožaje Dj. D. komunicirao sa M. H. na ovom broju, obzirom da je u postupku utvrdjeno da je H. nakon toga u toku 2009.g. SIM kartica sa ovim brojem ukradena od nepoznatog lica, tako da u kritičnom periodu ni on, ni optužena nijesu posjedovali SIM karticu sa ovim brojem, te da optužena nije ni mogla vršiti dopunu računa ovog broja, što jasno proizilazi iz izvedenih dokaza u postupku.</span>
</p>
<p class="p1">
<span>	Takodje, nema uticaja na drugačije utvrdjenje činjeničnog stanja to što je u zapisniku o prepoznavanju lica od 12.03.2010.g. navedeno da je oštećeni Z.R. u policiji sa sigurnošću prepoznao optuženu, obzirom da je isti na pretresu dao uvjerljive razloge koji dovode u sumnju navode iz zapisnik o prepoznavanju, te dovodeći njegov iskaz dat na pretresu, kojem je sud poklonio punu vjeru, u vezu sa iskazima ostalih saslušanih svedoka i iskazom optužene, zaista se jasno zaključuje da optužena kritičnog dana nije ulazila u STR "Leki" i nije vršila elektronsku dopunu računa na mobilnom telefonu SIM kartice broja 069-754-988, niti je posjedovala SIM karticu sa ovim brojem, tako da su navodi iz zapisnika o prepoznavanju obezvrijedjeni ostalim izvedenim dokazima, a posebno iskazom oštećenog Z. R..  </span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da nije dokazano da je optužena kritičnog dana stavila u opticaj lažnu novčanicu u apoenu od 50 eura i izvršila elektronsku dopunu računa u iznosu od 5 eura na mobilnom telefonu SIM kartice 069-754-988 i kupila robu u iznosu od 3 eura u STR "Leki" u Rožajama, te samim tim nije dokazano da je izvršila krivično djelo za koje je optužena.</span>
</p>
<p class="p1">
<span>	Pošto u postupku nije dokazano da je optužena izvršila krivično djelo za koje je optužena, to je sud istu oslobodi od optužbe primjenom načela in dubio pro reo (u slučaju sumnje u korist optuženog) na osnovu čl. 363. st. 1. tač. 3. ZKP.</span>
</p>
<p class="p1">
<span>	Na osnovu čl. 203. st. 1. ZKP troškovi krivičnog postupka u iznosu od 400,00 eura, koji se odnose na ime troškova za branioca postavljenog po službenoj dužnosti padaju na teret budžetskih sredstava.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 10.02.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Dacić Azra s.r.						Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p3"></p>
<p class="p3"></p>


</body>
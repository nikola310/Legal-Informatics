<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-style:italic;color:black;}
.s5{font-family:Times;}
.s6{font-family:Times New Roman;color:black;}
.p1{margin-left:5.5in;text-align:start;hyphenate:auto;font-family:Times New Roman;font-size:13pt;}
.p2{text-align:end;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-indent:0.49166667in;text-align:start;hyphenate:auto;font-family:Times New Roman;font-size:13pt;}
.p8{text-indent:0.49166667in;margin-left:1.9666667in;text-align:start;hyphenate:auto;font-family:Times New Roman;font-size:13pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.5in;text-align:justify;hyphenate:auto;font-family:Times;font-size:13pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.Br.</span><span> </span><span class="s1">362/10</span>
</p>
<p class="p2"></p>
<p class="p3">
<span class="s1">           </span>
</p>
<p class="p4">
<span class="s1">U  IME  NARODA</span>
</p>
<p class="p4"></p>
<p class="p3"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V.N. i P. M., kao članova vijeća, sa zapisničarom M. M., u krivičnom predmetu optuženog </span><span class="s1">V. S.</span><span>, zbog krivičnog djela teško djelo protiv bezbjednosti javnog saobraćaja iz čl. </span><span class="s2">348. st. 3 u vezi čl. 339. st. 3. u vezi st.1. Krivičnog zakonika, </span><span>po optužnici Osnovnog državnog tužilaštva u Baru Kt.br. 411/10 od 05.08.2010. godine, nakon održanog glavnog javnog pretresa u prisustvu zastupnika optužbe zamjenika Višeg državnog tužioca u Bijelom Polju V. M. i optuženog, dana 26.10.2010. godine donio je, a dana 28.10.2010. godine javno objavio</span>
</p>
<p class="p4"></p>
<p class="p4"></p>
<p class="p4">
<span class="s1">PRESUDU</span>
</p>
<p class="p3"></p>
<p class="p6">
<span class="s2">          Optuženi </span><span class="s1">V. S.,</span><span> </span><span class="s2">od oca S. i majke Dž., rođene K., rođen ... godine u B., sa prebivalištem u B., naselje P. – P., oženjen. otac troje maloljetne djece, pismen, završio osnovnu školu, državljanin Crne Gore, lošeg imovnog</span><span class="s3"> </span><span class="s2">stanja, neosuđivan;</span>
</p>
<p class="p4"></p>
<p class="p4"></p>
<p class="p4">
<span class="s3">K r i v   j e :</span>
</p>
<p class="p4"></p>
<p class="p3"></p>
<p class="p7">
<span class="s3">Što je,</span>
</p>
<p class="p7"></p>
<p class="p5">
<span class="s2">Dana 03. jula 2009. godine oko 16,50 časova, na lokalnom putu Bar-Vladimir-Ostros u mjestu Mrkojevići, Opština Bar, upravljajući u saobraćaju putničkim vozilom marke „Ford  Eskort“ tip 1.8 D reg. oznaka ... i ne pridržavajući se saobraćajnih propisa, ugrozio saobraćaj i doveo u opasnost život oštećenog, sada pokojnog</span><span class="s3"> </span><span class="s2">V. S., olako držeći da do posledice neće doći, na način što protivno odredbi čl. 27. st.2. Zakona o bezbjednosti saobraćaja na putevima („Sl. list RCG« br. 72/05“)</span><span class="s3">, </span><span class="s2">krećući se iz pravca Bara u pravcu Vladimira nije vozilo u kretanju držao što bliže desnoj ivici kolovoza i na tolikoj udaljenosti od nje da, s obzirom na uslove saobraćaja i stanje i karakteristike puta ne ugrožava druge učesnike u saobraćaju,usled čega je došlo do silaska vozila sa kolovoza u lijevu stranu i nalijetanja na prepreku u vidu zida koji se nalazi pored lijeve ivice kolovoza, a nakon čega se vozilo prevrnulo na krov, kojom prilikom je oštećeni V. S., suvozač u vozilu „Ford Eskort“</span><span class="s4"> </span><span class="s2">zadobio tešku tjelesnu povredu u vidu: preloma lijeve butne kosti u predjelu vrata kosti, preloma 11 i 12 rebra sa desne strane, rane razderotine</span><span class="s3"> </span><span class="s2">u predjelu desne ušne školjke, ispod jezika i u predjelu desne nadlaktice;</span>
</p>
<p class="p3"></p>
<p class="p5">
<span class="s2">- čime je učinio krivično djelo </span><span class="s3">- teško djelo protiv bezbjednosti javnog saobraćaja iz čl. 348. st.3 u vezi čl. 339. st.3 u vezi st. 1. Krivičnog zakonika.</span>
</p>
<p class="p3"></p>
<p class="p6">
<span class="s2">	Na osnovu čl. 47 st.2 Krivičnog zakonika </span>
</p>
<p class="p6"></p>
<p class="p6">
<span>  </span>
</p>
<p class="p4">
<span class="s1">OSLOBAĐA SE OD KAZNE</span>
</p>
<p class="p4"></p>
<p class="p6"></p>
<p class="p6">
<span>           Optuženi je dužan da plati troškove krivičnog postupka u iznosu od 900,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p6">
<span>		</span>
</p>
<p class="p6"></p>
<p class="p8">
<span class="s3">O b r a z l o ž e n j e</span>
</p>
<p class="p8"></p>
<p class="p8"></p>
<p class="p9">
<span class="s2"> Optužnicom Osnovnog državnog </span><span>tužilaštva u Baru Kt.br. 411/10 od 05.08.2010. godine</span><span class="s2"> stavljeno je na teret optuženom izvršenje krivičnog djela bliže opisanog u dispozitivu.</span>
</p>
<p class="p9"></p>
<p class="p5">
<span class="s2">Optuženi je u svojoj odbrani izjavio da je rano ujutro poveo oca na pijacu u Baru,a inače živi u Pečuricama. Upravljao je vozilom „Ford eskort“. Negdje u poslijepodnevnih časova vraćao se za Pečurice, a sa njim je u vozilu bio njegov otac V. S. koji je imao 83 godine, i nalazio se na mjestu suvozača. Nezgoda se dogodila na lokalnom putu koji vodi prema selu Pečurice. Bio je dan, vrijeme sunčano, kolovoz suv. Kretao se brzinom oko 50 km/h. Nailaskom na jednu krivinu koja je njemu dolazila ulijevo osjetio je kao da mu je blokirao volan i on nije uspio da smota volan i izgubio je kontrolu nad upravljačem i udario u gomilu kamenja koje je bilo pored puta. Auto se prevrnuo na krov. On je bio malo u nesvijesti i tada su naišli neki momci autom, koji su uspjeli da ih izvuku i povedu u hitnu pomoć. Auto je bio tako prevrnut na krov na sred puta,a ti momci su uspjeli da okrenu auto i odgurali ga jedno 50 metara naprijed i ostavili na jednom zemljanom proširenju. Kada je upravljao vozilom nije bilo drugih auta niti iz suprotnog pravca, niti iz njegovog pravca. Nakon nezgode njegov otac je imao povredu kuka i odmah je prebačen u barsku bolnicu, nakon čega je prebačen u Risan i tamo je operisan. Operisan je 7 dana nakon nezgode, a tih 7 dana je ležao u bolnici i nakon toga je 1 mjesec i 10 dana ležao u Risanskoj bolnici, a odatle su ga prebacili u Bolnicu u Kotoru i tamo je operisan. Tada su mu bili otkazali bubrezi i operisali su mu neku venu koja je išla od srca prema bubrezima, jer se ona bila začepila. U bolnici u Kotoru je ležao 4 dana, i četvrti dan poslije operacije je umro. On je u ovoj nezgodi zadobio povrede, bio je utučen, primao je infuzije.</span>
</p>
<p class="p5"></p>
<p class="p6">
<span class="s2">	U dokaznom postupku saslušan je svjedok V. H., pročitani su : zapisnik istražnog sudije Osnovnog suda u Baru Kri br. 294/09 od 3.07.2009. godine, izvještaj ljekara specijaliste Opšte bolnice Blažo Orlandić u Baru, broj protokola 3463 od 3.07.2009. godine, na ime V. S., nalaz i mišljenje sudskog vještaka saobraćajne struke Č. P.od 17.10.2009. godine, nalaz i mišljenje sudskog vještaka medicinske struke D. Č. od 15.10.2009. godine, sa dopunom nalaza i mišljenja od 6.12.2009. godine, nalaz i mišljenje sudskog vještaka medicinske struke K. M. od 7.07.2010. godine, izvještaj KC CG Podgorica o koncentraciji alkohola u krvi na ime optuženog od 8.07.2009. godine, nalaz i mišljenje vještaka mašinske struke B. J. od 11.07.2009. godine, izvod iz kaznene evidencije na ime optuženog PJ Bar br. 24-03/3-245/10-6841/2 od 23.09.2010. godine, izvršen je uvid u skicu lica mjesta saobraćajne nezgode i fotoelaborat UP PJ Bar br. 284/09 od 3.07.2009. godine. </span>
</p>
<p class="p6"></p>
<p class="p6">
<span class="s2">	Svjedok </span><span class="s3">V. H. </span><span class="s2">je izjavio da on nije očevidac nezgode jer je naišao nakon nezgode i to već kad je auto V. S. bio okrenut na krovu. Dolaskom na kritično mjesto, njegovo je bilo četvrto vozilo u koloni. Već su neki momci izvlačili S. i njegovog oca iz auta. On je onda njih dvojicu poveo u Bolnicu. Sam događaj nije vidio. Njegova dužnost u obaveza je da kada vidi nekog povrijeđenog da ga poveze do Bolnice i to je sve što je uradio. On je V. poveo do Bolnice i njihov auto je tada ostao prevrnut na putu, a šta se poslije desilo i ko je u auto pomjerio u stranu on ne zna.</span>
</p>
<p class="p6"></p>
<p class="p5">
<span class="s2">Iz zapisnika istražnog sudije Osnovnog suda u Baru Kri br. 294/09 od 3.07.2009. godine utvrđeni su vrijeme i mjesto saobraćajne nezgode, tragovi na licu mjesta, oštećenja na vozilima i povrijeđena lica.</span>
</p>
<p class="p5"></p>
<p class="p5">
<span class="s2">Iz izvještaja ljekara specijaliste Opšte bolnice Blažo Orlandić u Baru, broj protokola 3463 od 3.07.2009. godine na ime V. S. utvrđene su povrede koje su u Bolnici konstatovane kod oštećenog. </span>
</p>
<p class="p5"></p>
<p class="p5">
<span class="s2">Iz nalaza i mišljenja sudskog vještaka saobraćajne struke Č. P. od 17.10.2009. godine utvrđeno je da se neposredno prije nezgode, vozilo „Ford“ kretalo brzinom od oko 51 km/h, pri kojoj brzini je vozač mogao bezbjedno upravljati svojim vozilom u datim uslovima pod uslovom da je vozilom upravljao sa dovoljno pažnje. Na bazi raspoloživih podataka u sudskim spisima, nije moguće preciznije definisati način kretanja vozila po kolovozu neposredno prije nezgode. Međutim to i nije od značaja za utvrđivanje uzroka nezgode, obzirom da vozilo nije ostvarilo kontakt sa drugim vozilima ili ometalo kretanje drugih vozila po kolovozu po kojem se ono kretalo. Uzrok silaska vozila sa kolovoza nije u uzročnoj vezi sa brzinom kretanja vozila kojom je ono stupilo u zakrivljeni dio kolovoza, niti se iz raspoloživih podataka u sudskim spisima može dovesti u vezu sa drugim uzrocima osim toga da vozač nije upravljao sa svojim vozilom sa dovoljno pažnje i da svoje vozilo nije vodio precizno po kolovozu usled čega je ono sašlo u lijevu stranu kolovoza i naletjelo na kamenu podzidu koja se nalazila pored lijeve strane puta. Vozač je mogao izbjeći nezgodu pod uslovom daje sa svojim vozilom upravljao sa dovoljno pažnje i da je svoje vozilo vodio precizno po kolovozu. Ovo tim prije što je vozilom upravljao u dnevnim uslovima, tako da je vozač u takvim uslovima imao dobro vizuelno vodjenje po kolovozu. Do saobraćajne nezgode je došlo usled toga što vozač nije upravljao sa svojim vozilom sa dovoljno pažnje i nije vodio svoje vozilo precizno po kolovozu iako je za to imao saobraćajno tehničkih mogućnosti, usled čega je došlo do silaska vozila sa kolovoza u lijevu stranu i nalijetanja na prepreke-podzidu koja se nalazila pored lijeve ivice kolovoza.</span>
</p>
<p class="p5"></p>
<p class="p5">
<span class="s2">Iz nalaza i mišljenja sudskog vještaka medicinske struke D.Č. od 15.10.2009. godine utvrđeno je da je u saobraćajnoj nezgodi V. S., zadobio :     otok u lijevom tjemenom predjelu, promjera 3 cm i površne rane razderine u predjelu lijeve šake. Navedene povrede, koje je u predmetnom događaju zadobio V. S., u vrijeme nanošenja, pojedinačno i zbirno, kvalifikuju se kao laka tjelesna povreda.    Navedene povrede nastale su djelovanjem tupine mehaničkog oruđa, vjerovatno dok se V. S. nalazio u svojstvu vozača vozila. V. S. je u predmetnom događaju, zadobio : ranu razderinu u predjelu desne ušne školjke, do 1 cm, ranu razderinu u predjelu ispod jezika, plitku, do 0,5 cm, ranu razderinu u predjelu desne nadlaktice (ili podlaktice) i prelom lijeve butne kosti u predjelu vrata kosti. Navedene povrede, u vrijeme nanošenja, kvalifikuju se kao teška tjelesna povreda, jer je prelom vrata butne kosti </span><span class="s4">- </span><span class="s2">teška tjelesna povreda. Navedene povrede nastale su djelovanjem tupine mehaničkog oruđa, vjerovatno dok se V. S. nalazio u svojstvu suvozača u vozilu.</span>
</p>
<p class="p5"></p>
<p class="p5">
<span class="s2">U dopuni nalaza i mišljenja od 6.12.2009. godine vještak medicinske struke D. Č. je navela da je V. S. u predmetnom događaju zadobio ranu razderinu u predjelu desne ušne školjke, do 1 cm, ranu razderinu u predjelu ispod jezika, plitku, do 0,5cm, ranu razderinu u predjelu desne nadlaktice (ili podlaktice), prelom lijeve butne kosti u predjelu vrata kosti i prelom 11. i 12. rebra sa desne strane. Navedene povrede, u vrijeme nanošenja, kvalifikuju se kao teška tjelesna povreda, jer je prelom vrata butne kosti - teška tjelesna povreda. Prelomi dva poslednja rebra sa desne strane, kvalifikuju se kao laka tjelesna povreda, jer nije došlo ni do kakve simptomatologije u desnoj grudnoj duplji. Navedene povrede nastale su djelovanjem tupine mehaničkog oruđa, vjerovatno dok se V. S. nalazio u svojstvu suvozača u vozilu, kada je došlo do udara vozila u prepreku, a potom i do njegovog prevrtanja na krov. U  odnosu  na  postojanje  uzročno -  posledične  veze  između  predmetnog povređivanja i smrti, može se reći da je smrt kod sada pok. V. S.a, nastupila 35 dana nakon povrjeđivanja, neposredno usled gangrene (izumiranja) donjeg dijela tankog crijeva i gornjeg dijela debelog crijeva, a koja je nastala zbog začepljenja krvnih sudova crijeva. Kao posledica toga, došlo je do dijaree (proliva), velikog gubitka tečnosti, pada krvnog pritiska, ubrzanog pulsa, aritmije, povećanja uree i kreatinina. Prema analiziranoj medicinskoj dokumentaciji, začepljenje krvnih sudova crijeva nastalo je krvnim gruševinama stvorenim u samim krvnim sudovima crijeva i dospjelim u krvotok crijeva iz venskih krvnih sudova. Navedene krvne gruševine vjerovatno su nastale zbog dugog ležanja pacijenta, usled preloma butne kosti i iste predstavljaju komplikaciju preloma. Takođe, ne može se isključiti ni uticaj životnog doba pacijenta (82 godine) na nastanak istih, iako se navodi da se nikad nije javljao ljekaru nakon operacije bruha u vojsci. Godine pok. V.a podrazumijevaju aterosklerotične promjene na svim krvnim sudovima, te posledičnu trombozu i emboliju krvnih sudova, ukoliko dođe do preloma velike kosti, što se desilo u konkretnom slučaju. U konkretnom slučaju, radilo se o tzv. „povrednom oboljenju“. Naime, do izumiranja crijeva došlo je zbog dugotrajnog ležanja pacijenta, zbog preloma butne kosti, zbog čega su se stvorile krvne gruševine i začepile krvne sudove crijeva. Kako je pacijent imao 82 godine, to su promjene u organizmu zbog starosti, sigurno doprinijele nastanku tromboze i embolije, a samim tim i smrtnom ishodu. U konkretnom slučaju, učinjen je propust, što nije rađena sudsko medicinska obdukcija, gdje bi se egzaktno utvrdio uzrok smrti, sve povrede i egzaktno ustanovilo postojanje ili nepostojanje uzročno - posledične veze između povređivanja i smrtnog ishoda.</span>
</p>
<p class="p5"></p>
<p class="p5">
<span class="s2">U svom nalazu i mišljenju od 7.07.2010. godine, sudski vještak medicinske struke K. M. je naveo da je u saobraćajnoj nezgodi V. S., star 82 godine zadobio prelom lijeve butne kosti u predjelu vrata, ranu razderotinu desne ušne školjke, razderotinu ispod jezika, razderotinu nadlaktice i prelom dva rebra XI i XII-og sa desne strane. Prelom nadkoljenice je teška tjelesna povreda, a povrede u svom zbiru   predstavljaju tešku tjelesnu povredu. Navedene povrede nastalu su dejstvom zamahnute snažne tupotvrde sile na navedene djelove tijela, a prema lokalizaciji i izgledu konstatovane povrede su dosta karakteristične za povrede koje nastaju kod suvozača u kolima prilikom „sudara“ vozila sa preprekom. Zbog preloma nadkoljenične kosti u bolnici Risan urađena je hirurška intervencija - ugradnja kuka, a to je s obzirom na mjesto prelom nadkoljenične kosti- vrat i dob pacijenta bilo jedino ispravno. Postoperativni tok bio je uredan, pacijent je primao terapiju, osposobljen je za hod sa štakama. Dana 31.7.2009 godine pacijent ima bol u trbuhu, proliv, a stanje se pogoršava 2.7.2009 godine, urađen je UZ konstatovano je prisustvo slobodne tečnosti u trbuhu, pacijent je upućen u bolnicu Kotor-hirurgija sa dijagnozom akutni trbuh, apsolutno poremećeni ritam srca, sumnja na ileus (zastoj u radu crijeva), a pacijent primljen u teškom stanju pa je dana 4.8.2009 godine urađena hirurška intervencija koja se sastojala u odstranjenju dijela crijeva, koje je upućeno na histopatološku obradu. I pored intezivne terapije smrt je nastupila dana 7.8.2009 godine, a ljekari navode dijagnoze: cirkulatorna slabost teškog stepena crijeva, odumrlost dijela crijeva - donji dio tankog crijeva i dio debelog crijeva, šok, ubrzani ritam srca i stanje poslije operacije - implantacije lijevog kuka. U konkretnom slučaju, a sve zahvaljujući histopataloškoj obradi odstranjenog dijela crijeva,   uzrok smrti je izrazita slabost crijeva sa „smrću“ dijela crijeva. Sigurno da bi obdukcija  dala još neke podatke, ali nalaz crijeva, (opis detaljno dat 15.8.2009 godine), jasno ukazuje na promjene na crijevima, uzroku nastalih promjena, a gangrena je posljedica tog stanja, a ne posljedica začepljenja krvnih žila trombom. S obzirom na starosnu dob pokojnika, povrede koje je zadobio, stanje srca (apsolutna aritmija - tahikardija), operativni zahvat, oslabili su imunološko stanje pacijenta, a antibiotici su se morali davati da se ne bi razvila upala pluća. Antibiotici su doveli do promjena na crijevima u smislu velikih promjena na većem dijelu tankog i debelog crijeva. Antibiotici, koji su neophodni, kod pacijenta sa oslabljenim imunološkim sistemom, kao i zbog odmakle životne dobi, dovode u jednom postotku do oštećenja crijeva koje je takve prirode da dovode do smrti. Davanje antibiotika je bilo neophodno, a isto je spriječio razvoj upale drugih organa, npr. upalu pluća koja je česti uzrok kod pacijenata koji dugo leže, i koji imaju poremećen rad srca, a naročito ako su u poodmakloj životnoj dobi. U konkretnom slučaju davanje antibiotika bilo je nužno. Međutim terapija antibioticima dovela je do poremećaja u radu crijeva zbog razvoja tzv.“lažne membranozne upale crijeva“ koja je i dovela i do smrti, a ne tromboza krvnih žila koja se javlja kod pacijenata koji dugo leže i koji imaju smetnje u cirkulaciji kod operativnih zahvata u donjim djelovima tijela - u konkretnom slučaju donjem ekstremitetu. Tretman povrijeđenog u bolnici Risan bio je adekvatan, operativni zahvat jedino moguć, a davanje antibiotika bilo je nužno. Komplikacije koje su nastale u digestivnom traktu, u cijevima kod uzimanja antibiotika rezultat su životne dobi pacijenta, poremećenog ritma srčanih impulsa, jako oslabljenog imunološkog stanja organizma.</span>
</p>
<p class="p5"></p>
<p class="p5">
<span class="s2">Iz izvještaja KC CG Podgorica o koncentraciji alkohola u krvi na ime optuženog od 8.07.2009. godine utvrđeno je da je optuženi imao 0,00 promila alkohola u krvi. </span>
</p>
<p class="p5"></p>
<p class="p5">
<span class="s2">Iz nalaza i mišljenja vještaka mašinske struke B. J. od 11.07.2009. godine utvrđeno je da na vozilu „Ford escort“ reg. broj ..., pedala za pogon kočenja radi  ispravno. Glavni kočioni cilindar je ispravan. Ručica ručne kočnice ispravna. Po konstrukciji na vozilu je ugrađen hidraulični sistem, silu sa pedale prenosi hidraulična tečnost glicerin. Kočioni cilindri na točkovima su ispravni i to diskovi naprijed, pozadi doboši, nema popuštanja kočione tečnosti. Zazori između prednjih diskova i papučica na diskovima nema riseva, kao i zazori izmedju doboša i gurtni su odgovarajući. Sva četiri pneumatika su odgovarajućih dimenzija sa odgovarajućim pritiscima u njima i dubinom šara. Sva četiri točka su pravilno pričvršćena. U pogledu uređaja za upravljanje pri pregledu provjereno je sve na upravljačkom mehanizmu (zglobovi, zavrtnjevi, poluge, spone, kućište upravljača). Nema raskida zbog odvrtanja ili zbog kidanja nema bilo kakve blokade zbog deformisanja osovine upravljača, upravljačke spone zbog zaribavanja zglobova ili spona zbog kidanja veze na amortizerima. Upravljački mehanizam je bio ispravan. Svjetlosna signalizacija sa prednje (L) strane polomljeni su glavni far i žmigavac od posledica udesa. Motor se nije mogao aktivirati tako da se nije mogla ispitati funkcionalnost svjetlosnih uređaja. Napajanje je bilo u prekidu od posledica udesa. Vještak je u zaključku naveo da </span><span>je vozilo </span><span class="s2">bilo po pitanju ispitanih uređaja tehnički ispravno, a sve neispravnosti su na vozilu nastupile kao posledica nezgode. </span>
</p>
<p class="p5"></p>
<p class="p5">
<span class="s2">Iz izvoda iz kaznene evidencije na ime optuženog PJ Bar br. 24-03/3-245/10-6841/2 od 23.09.2010. godine utvrđeno je da optuženi nije osuđivan. </span>
</p>
<p class="p5"></p>
<p class="p5">
<span class="s2">Uvidom u skicu lica mjesta saobraćajne nezgode i fotoelaborat UP PJ Bar br. 284/09 od 3.07.2009. godine utvrđen je izgled lica mjesta, položaj vozila nakon saobraćajne nezgode.  </span>
</p>
<p class="p6"></p>
<p class="p5">
<span class="s2">Optužnicom je predloženo da se izvrši uvid u spise predmeta Kri 435/09. Kako su izvedeni dokazi sastavni dio spisa predmeta sud je izvođenjem dokaza izvršio i uvid u navedene spise predmeta. </span>
</p>
<p class="p6"></p>
<p class="p5"></p>
<p class="p5">
<span>Ocjenom izvedenih dokaza utvrđeno je da je optuženi učinio krivično djelo na način predstavljen u dispozitivu. Optuženi je u svojoj odbrani opisao način na koji se saobraćajna nezgoda dogodila, u bitnom navodeći da je do saobraćajne nezgode došlo jer mu je blokirao volan, zbog čega nije uspio da savlada krivinu. Sud je odbranu optuženog cijenio kao neosnovanu i kao pokušaj izbjegavanja krivice. </span>
</p>
<p class="p5"></p>
<p class="p5">
<span class="s2">U postupku je utvrđeno da se saobraćajna nezgoda dogodila dana 03. jula 2009. godine oko 16,50 časova, na lokalnom putu Bar-Vladimir-Ostros u mjestu Mrkojevići. Optuženi je upravljao putničkim vozilom marke „Ford  Eskort“ reg. oznaka ..., a na mjestu suvozača nalazio se oštećeni V. S., otac optuženog. Krećući se vozilom iz pravca Bara u pravcu Vladimira optuženi je vozilom sišao sa kolovoza u lijevu stranu, nakon čega je vozilo naletjelo na zid  i prevrnulo se na krov. U saobraćajnoj nezgodi oštećeni V. S. je zadobio tešku tjelesnu povredu i to : prelom lijeve butne kosti u predjelu vrata kosti, prelom 11 i 12 rebra sa desne strane, ranu razderotinu</span><span class="s3"> </span><span class="s2">u predjelu desne ušne školjke, ispod jezika i u predjelu desne nadlaktice. Tjelesne povrede koje je zadobio oštećeni bile su predmet vještačenja vještaka medicinske struke D. Č. K. M.. Oba vještaka su saglasno opisala tjelesne povrede koje je zadobio oštećeni. Vještak D. Č. je konačno mišljenje navela u dopuni nalaza i mišljenja nakon pribavljanja kompletne medicinske dokumentacije. Nesporno je da je oštećeni u saobraćajnoj nezgodi zadobio tešku tjelesnu povredu. Kako je oštećeni umro u relativno kratkom vremenskom roku nakon saobraćajne nezgode postavilo se pitanje da li je smrt oštećenog u uzročnoj vezi sa povredama koje je zadobio u saobraćajnoj nezgodi. Vještak D. Č. nije mogla da se izjasni na navedeno pitanje navodeći da bi se sudsko medicinskom obdukcijom koja nije urađena egzaktno utvrdio uzrok smrti, sve povrede i egzaktno ustanovilo postojanje ili nepostojanje uzročno - posledične veze između povređivanja i smrtnog ishoda. Odgovor na pitanje uzročno posledične veze dao je vještak medicinske struke K. M., koji je u nalazu i mišljenju naveo da je histopataloškom obradom odstranjenog dijela crijeva, utvrđeno da je uzrok smrti oštećenog izrazita slabost crijeva sa „smrću“ dijela crijeva. Sigurno da bi obdukcija  dala još neke podatke, ali nalaz crijeva, jasno ukazuje na promjene na crijevima, uzroku nastalih promjena, a gangrena je posljedica tog stanja, a ne posljedica začepljenja krvnih žila trombom. Prihvatajući navedeno mišljenje, sud je izveo zaključak da smrt oštećenog nije u uzročno posledičnoj vezi sa saobraćajnom nezgodom i da je u saobraćajnoj nezgodi oštećeni zadobio tešku tjelesnu povredu. </span>
</p>
<p class="p5"></p>
<p class="p5">
<span class="s2">Optuženi je kao uzrok saobraćajne nezgode naveo blokadu upravljačkog mehanizma vozila. Nakon saobraćajne nezgode sprovedeno je mašinsko vještačenje vozila i vještak B. J. je u nalazu i mišljenju naveo da je vozilo bilo tehnički ispravno, a da su sve neispravnosti na vozilu nastupile kao posledica nezgode. Vještak je detaljno opisao sve komponente uređaja za upravljanje koje su bile ispravne. Da je tačna odbrana optuženog, vještak bi utvrdio neispravnost u radu uređaja za upravljanje. Dakle, očigledno je da je uređaj za upravljanje na vozilu optuženog bio ispravan i da u pogledu istog nije došlo do blokade koja bi onemogućila optuženom da savlada krivinu. </span>
</p>
<p class="p5"></p>
<p class="p5">
<span class="s2">Sud je kao jasan, stručan i objektivan prihvatio nalaz i mišljenje vještaka saobraćajne struke Č.P. Iskaz svjedoka V. H. sud je cijenio kao irelevantan, jer svjedok nije posmatrao tok saobraćajne nezgode. </span>
</p>
<p class="p5"></p>
<p class="p5">
<span>Saobraćajna nezgoda je posledica propusta u vožnji od strane optuženog. Optuženi je postupao protivno odredbi čl. 27 st.2 Zakona o osnovama bezbjednosti saobraćaja na putevima kojim je propisano da je v</span><span class="s5">ozač dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti. Optuženi nije postupao na navedeni način, što je za posledicu imalo nastupanje saobraćajne nezgode. </span>
</p>
<p class="p5"></p>
<p class="p6">
<span>	Optuženi je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. Iz navedenog proizilazi da je optuženi u izvršenju osnovnog krivičnog djela​ </span><span class="s2">ugrožavanje javnog saobraćaja iz čl. 339 st.3 u vezi st.1 Krivičnog zakonika </span><span>postupao sa oblikom vinosti koji se definiše kao svjesni nehat. Kao posledica izvršenja osnovnog krivičnog djela nastupila je teška tjelesna povreda oštećenog V. S.a, a optuženi je u odnosu na nastalu težu posledicu postupao sa nehatom. </span>
</p>
<p class="p6"></p>
<p class="p6">
<span>	Odlučujući se za krivičnu sankciju sud je na strani optuženog cijenio sve olakšavajuće i otežavajuće okolnosti iz čl. 42 krivičnog zakonika. Od olakšavajućih okolnosti cijenjene su porodične prilike jer je optuženi oženjen i otac troje maloljetne djece, raniji život jer je neosuđivan i da je oštećeni V. S. otac optuženog. U članu 47 st. 2 Krivičnog zakonika propisano je da sud može osloboditi od kazne i učinioca krivičnog djela učinjenog iz nehata kad posljedice djela tako teško pogađaju učinioca da izricanje kazne u takvom slučaju očigledno ne bi odgovaralo svrsi kažnjavanja. Oštećeni V. S. je otac optuženog, iz kojih razloga je ocijenjeno da prema optuženom nije potrebno izricanje kazne, već je s pozivom na citiranu zakonsku odredbu oslobođen od kazne. </span>
</p>
<p class="p6"></p>
<p class="p10">
<span>Odluka o troškovima zasniva se na odredbi čl. 202 ZKP-a. Dosuđeni iznos se odnosi na plaćanje : nalaza vještaka saobraćajne struke Č. P. u iznosu od 154,00 €, troškova prevoza vozila sa lica mjesta u iznosu od 65,00 €; vještaka medicinske struke D.Č. u iznosu od 115,50 € i 220,00 €, vještaka medicinske struke K. M. u iznosu od 220,00 €, vještaka mašinske struke B. J. u iznosu od 49,50 €</span><span class="s6">. T</span><span>roškovi za rad suda su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p9"></p>
<p class="p3">
<span>           Sa izloženog odlučeno je kao u izreci presude</span>
</p>
<p class="p3"></p>
<p class="p3"></p>
<p class="p4">
<span class="s1">OSNOVNI SUD U BARU</span>
</p>
<p class="p4">
<span class="s1">Dana 28.10.2010. godine</span>
</p>
<p class="p4"></p>
<p class="p4"></p>
<p class="p3"></p>
<p class="p3">
<span class="s1">  ZAPISNIČAR,				      PREDSJEDNIK VIJEĆA-SUDIJA</span>
</p>
<p class="p3">
<span class="s1"> </span>
</p>
<p class="p3">
<span class="s1">M. M.	                                                                G.Š.				                       Goran Šćepanović</span>
</p>
<p class="p3">
<span>					                               </span>
</p>
<p class="p3">
<span> </span>
</p>
<p class="p3"></p>
<p class="p3">
<span class="s1">PRAVNA POUKA</span><span>:Protiv ove presude može se </span>
</p>
<p class="p3">
<span>izjaviti žalba Višem sudu u Podgorici u roku od</span>
</p>
<p class="p3">
<span>15 dana od dana prijema pismenog otpravka.</span>
</p>
<p class="p3">
<span>Žalba se predaje ovom sudu u dva primjerka.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">DNA</span><span>:  -1 x ODT</span>
</p>
<p class="p3">
<span>           - 1 x optuženom</span>
</p>
<p class="p3">
<span>           - u spise</span>
</p>
<p class="p11"></p>


</body>
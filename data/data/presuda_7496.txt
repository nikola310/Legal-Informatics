<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-left:1.0in;text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>				</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 214/11.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br. 230/11. od   230.11.2011. godine Osnovnog Državnog Tužilaštva iz Rožaja, protiv okrivljenog Dž. R. iz Rožaja, zbog krivičnog djela ugrožavanje sigurnosti iz čl. 168.st.1. u vezi čl.49. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Kalač Aldina iz Rožaja, oštećene K. H. i okrivljenog, dana 22.3.2012.godine, donio je i javno objavio</span>
</p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni DŽ. R., JMB  ., od oca Š. i majke H., rodj. M., rodjen ..g. u selu Vrba, Opština Tutin, živi u Rožajama-Ul. R. Burdžovića br. 30, drž. CG, pismen, završio srednju školu, nezaposlen, razumije crnogorski jezik, njegov jezik je crnogorski, oženjen, otac 3 djece, od kojih 1 maloljetno, siromašnog imovnog stanja, osudjivan.</span>
</p>
<p class="p3"></p>
<p class="p3">
<span>	Na osnovu čl. 373. tač. 2. Zakonika o krivičnom postupku </span>
</p>
<p class="p3">
<span>	 </span>
</p>
<p class="p3"></p>
<p class="p4">
<span>OSLOBADJA SE OD OPTUŽBE</span>
</p>
<p class="p3"></p>
<p class="p3">
<span>	Da je,</span>
</p>
<p class="p3">
<span>	Neutvrdjenog dana, novembra mjeseca 2011.godine, ugrozio sigurnost K.H., prijetnjom da će napasti na život i tijelo iste, na način što je sa svog mobilnog telefona br. +387644009925, pozvao oštećenu na njen broj telefona 067/437-758, upućujući joj prijeteće riječi „kada te sretnem isjeći ću te u komade, ti si kriva što sam ja uhapšen, što da ti budeš na  slobodu a ja zatvoren u četiri zida, platio sam šiptara 1.000,00 eura, koji će te isjeći i ne možeš se sakrit nigdje na ovoj zemlji“,</span>
</p>
<p class="p3"></p>
<p class="p3">
<span>	Dana 25.11.2011.godine, u 21,09 h, ugrozio sigurnost K. H. prijenjom da će napasti na život i tijelo isti na način što je sa svog mobilnog telefona br. +387644009925,  poslao SMS-poruku, na broj telefona oštećene 067/437-758 sljedeće sadržine „što se ne javljaš, misliš da ne znam da si dolazila u Sarajevo, da bi mi saznala gdje se nalazim, da me prijaviš, ti to znaš, nije ti prvi put, da sam te našao to bi ti bio kraj, plivala bi u Miljacki a to te čeka i tebe i tvoju majku“,</span>
</p>
<p class="p3"></p>
<p class="p3">
<span>	Dana 25.11.2011.godine, u 21,15 h, ugrozio sigurnost K. H. prijetnjom da će napasti na život i tijelo iste, na način što je sa svog mobilnog telefona br. +387644009925 poslao SMS-poruku, na broj telefona oštećene 067/437-758 sljedeće sadržine „Jednom si se izvukla, ovom zemljom može hodat samo jedno, ti ili ja, bliži ti se kraj, djeca odrasla nisi nam više potrebna a ti znaš da ja to mogu i uradiću, kad ja patim tebe ću skratit muke ubrzo“,</span>
</p>
<p class="p5">
<span>-čime bi izvršio produženo krivično djelo ugrožavanje sigurnosti iz čl. 168. st. 1. u vezi čl. 49. Krivičnog zakonika,</span>
</p>
<p class="p5">
<span>-Jer nije dokazano da je okrivljeni učinio djelo za koje je optužen.</span>
</p>
<p class="p5">
<span>Troškovi Krivičnog postupka u iznosu od 210 eura padaju na teret budžetskih sredstava.</span>
</p>
<p class="p5"></p>
<p class="p5">
<span>			O b r a z l o ž e n j e</span>
</p>
<p class="p5"></p>
<p class="p3">
<span>	ODT iz Rožaja podnio je optužni predlog Kt.br.230/11. od 30.11.2011. godine, protiv okrivljenog Dž. R. iz Rožaja, zbog krivičnog djela ugrožavanje sigurnosti iz čl. 168.st.1. u vezi čl. 49. KZ.</span>
</p>
<p class="p3">
<span>	Na glavnom pretresu Zamjenik ODT-a istakao je da je izvedenim dokazima utvrdjeno da je okrivljeni izvršio krivično djelo za koje je optužen. Predložio je da sud okrivljenog oglasi krivim za izvršeno krivično djelo  i osudi ga na kaznu zatvora u trajanju od 45 dana. </span>
</p>
<p class="p3">
<span>	Oštećena K.H. je izjavila da se ne pridružuje krivičnom gonjenju ODT-a u odnosu na okrivljenog i da ne postavlja odštetni zahtjev. </span>
</p>
<p class="p3">
<span>	Okrivljeni Dž. R. na glavnom pretresu  je izjavio da ne priznaje izvršenje krivičnog djela ni krivicu za krivično djelo koje mu se optužbom stavlja na teret. </span>
</p>
<p class="p3">
<span>	U svojoj odbrani istakao je: da se sada nalazi na izdržavanju kazne zatvora po presudi Višeg suda u Bijelom Polju. Sa K. H. živio je u vanbračnoj zajednici 16 godina u kojoj su izrodili dvoje djece koja su sada punoljetna.  U 2008.godini pošao je na izdržavanje kazne zatvora, dok je H. napustila njegovo domaćinstvo. Njihova djeca se nalaze u njegovoj kući u Rožajama, a borave i kod H. u s. Kalače. Kada je H. napustila njegovo domaćinstvo 2008. godine  sa istom više nije kontaktirao. Sjeća se da ga je ista u decembru mjesecu 2009 .godine  kada je bio u Sarajevu zvala mobilnim telefonom. Od 2009. godine do početka 2011.godine sa istom nije kontaktirao ni telefonskim putem. H. je početkom 2011.godine sa njihovom djecom došla u  Sarajevo kod ljekara. Pozvao ga je  stariji sin telefonom i kazao mu da se sa Hedijom nalazi u Sarajevu i pitao ga da li će da dodje i da ih uzme. Pošao je kolima, iste uzeo i pošli su u njegov stan u Sarajevu u kojem je živio sa drugom ženom kojom se oženio i ima dijete.  H. se sa njihovom djecom zadržala 3-4 sata u stanu i častila je njegovo novorodjeno dijete. Nakon toga ih  je odvezao u grad odakle su isti autobusom pošli za Rožaje. U periodu od 19 – 24 novembra 2011.godine, pošto je njegovom sinu bio rodjendan  H. je došla u Sarajevo sa njihovom djecom  i boravila je kod svog ujaka. Sa mladjim sinom šetao je gradom. H. je telefonom pozvala njihovog mladjeg sina i kazala mu da se nalazi na autobuskoj stanici sa njihovim starijim sinom. Pošao je vozilom i iste uzeo nakon čega su bili u gradu. H. ga je molila da bude sa njom u nekom od hotela i  da pričaju. Odbio je tu ponudu govoreći joj da je oženjen i da ima dijete sa tom ženom i da ga ona više ne interesuje. Istu je vozilom odveo do njenog ujaka gdje je ostavio i sa djecom pošao u stan. Hedija se sa njihovom djecom vratila za Rožaje. H. nije prijetio na bilo koji način niti je za to imao potrebe. Nije posjedovao broj telefona koji je naveden u optužbi, niti je takvu mrežu bilo kada koristio.  Nije znao koji broj telefona H. ima jer ga je ista zvala u decembru mjesecu 2009. godine iz Švedske i od tada sa njom nije kontaktirao. Sa svojom djecom se redovno čuje, a kada H. ima potrebe i sa njom kontaktira. Nije imao razloga da se prema H. ponaša na način kako mu se optužbom stavlja na teret. Ne spori činjenicu da je ista dobila poruke sa naznačenog broja telefona, ali mu nije poznato ko je to uradio.  Predložio je da ga sud oslobodi od optužbe. </span>
</p>
<p class="p3">
<span>	Na glavnom pretresu sud je izveo dokaze:  saslušanjem u svojstvu svjedoka – oštećene K. H., pročitao izvještaj mobilnog opreratera Crnogorski Telekom AD Podgorca od 19.12.2011.godine, pročitao izvještaj Krim. Tehnike Ispostave Rožaje Sl/2011. od 29.11.2011. godine, izvršio uvid u presudu Višeg suda u Bijelom Polju K.br.158/08. od 15.9.2008.godine, koja je preinačena u pogledu odluke o kazni presudom Kž.172/09. od 09.4.2009. godine Apelacionog suda Crne Gore i isti je osudjen na kaznu zatvora u trajanju od 4 godine i 6 mjeseci, zbog krivičnog djela iz čl. 300. st.1. KZ i pročitao izvod iz kaznene evidencije na ime okrivljenog, dok nije izveo dokaz sasušanjem u svojstvu svjedoka Š. S., sa razloga što se izvodjenje ovog dokaza pokazalo suvišnim u odnosu na izvedene dokaze i utvrdjeno činjenično stanje. </span>
</p>
<p class="p3">
<span>	Svjedok – oštećena K. H. istakla je:  da je sa okrivljenim živjela u vanbračnoj zajednici sve do 28.8.2008. godine, kada je napustila njegovo domaćinstvo i pošla kod roditelja u s. Kalače, gdje se zadržala dva dana, a nakon toga pošla je za Švedsku. Okrivljeni je dana 08.5.2008. godine pošao u Zatvor u Bijelom Polju. Sa okrivljenim ima dva sina, koji su sada punoljetni i povremeno borave kod nje, a žive u  kući roditelja okrivljenog u Rožajama. Njihova djeca kontaktiraju sa njima. Dok je bila u Švedskoj sa Rafetom je kontaktirala više puta telefonom. Ne zna koji je broj telefona isti imao, jer je to zaboravila. Odredjeni period, ne sjećajući se  tačno kada je to bilo nijesu kontaktirali telefonom. Sjeća se da je 19.11.2011.godine bila u Sarajevu sa  njenom djecom  obzirom da je jednom njihovom djetetu bio rodjendan. Vidjela se sa R. i bili su u društvu sa njihovom djecom u Sarajevu. Noćila je jednu noć kod brata od ujaka, dok su njihova djeca bila kod okrivljenog. Dana 20.11.2011.godine, vratila se za Rožaje, dok su njihova djeca ostala kod okrivljenog. Nakon toga dobila je dvije SMS poruke prijeteće sadržine sa broja telefona koji se ocrtao na displeju njenog telefona. Godinu dana prije ovih poruka dobila je takodje poruku prijeteće sadržine sa drugog broja telefona. Zapamtila je samo sadržinu poruke, ali nije zapamtila broj telefona. Kada je dobila prvu SMS poruku pošla je kod advokata u Rožajama i ispričala šta joj se dogodilo. Kada je dobila druge dvije SMS poruke sa broja telefona koji je ostao na displeju njenog telefona pošla je u policiju  i to ispričala. Nije sigurna ko joj je te poruke poslao jer nikada nije kazala da je to uradio okrivljeni. Nije joj poznato da li je okrivljeni posjedovao broj mobilnog telefona sa kojeg su joj poslate dvije SMS poruke dana 25.11.2011.godine. Na taj broj telefona okrivljenog nikada nije zvala. Ove poruke je dobila 5 dana nakon dolaska iz Sarajeva gdje je imala susret sa okrivljenim. U policiji nikog nije konkretno prijavila u vezi ovih poruka. Izrazila je samo sumnju obzirom na sadržinu istih da je to uradio okrivljeni. Imajući u vidu da su 17 godina bili u braku isključuje mogućnost da bi se isti prema njoj tako odnio, obzirom da se sa istim prije toga vidjela u Sarajevu. Okrivljeni se oženio i živi sa drugom ženom sa kojom ima dijete. Kada je bila u Sarajevu častila je i dijete kje okrivljeni ima sa drugom ženom, jer je bila u njegovom stanu sa njihovom djecom.  Da je u medjuvremenu i ona promijenila status  te ne vidi razloga  da bi se okrivljeni prema njoj mogao tako odnijeti. Sa okrivljenim ima dva sina koji su punoljetni i sa njima kao roditelji održavaju odnose. Često je mijenjala kartice u mobilnom telefonu, tako da ne zna koje je sve brojeve imala. Broj telefona sa kojeg su joj poslate SMS poruke  nije znala niti joj je poznato ko je vlasnik tog broja. Da se ne pridružuje krivičnom gonjenju ODT-a u odnosu na okrivljenog i ne postavlja odštetni zahtjev. </span>
</p>
<p class="p3">
<span>	Sud je cijeneći iskaz okrivljenog i sve izvedene dokaze kako pojedinačno tako i u vezi sa ostalim izvedenim dokazima, pa je na osnovu takve ocjene dokaza našao da nije dokazano da je okrivljeni učinio djelo za koje je optužen. </span>
</p>
<p class="p3">
<span>	Na osnovu iskaza okrivljenog R.proizialazi da je on sa okrivljenom živio u vanbračnoj zajednici sve do 2008. godine kada je pošao u Zatvor Bijelo Polje nakon čega je okrivljena napustila njegovo domaćinstvo i pošla kod roditelja. Da je sa oštećenom ima dva sina koja su sada punoljetni i koji žive u njegovoj kući u Rožajama, a povremeno borave i kod njihove majke u s. Kalače. U 2009. godini bio je u Sarajevu. Oštećena ga je zvala telefonom iz Švedske tako da je sa njom bio u kontaktu. Od tada do 2011.godine sa istom nije kontaktirao. Oženio se sa drugom ženom sa kojom ima dijete. U novembru mjesecu 2011.godine okrivljena je sa njihovom djecom bila u Sarajevu, obzirom da je jednom njihovom djetetu bio rodjendan i bili su u društvu. Da nije posjedovao broj telefona sa kojeg je oštećena dobila SMS poruke i da takve poruke istoj nije poslao jer za to nije imao razloga. Sa svojom djecom redovno kontaktira kao i sa oštećenom kada ista za to ima potrebe. Sada se nalazi na izdržavanju kazne zatvora. </span>
</p>
<p class="p3">
<span>	Iskaz okrivljenog sud je u svemu prihvatio kao tačan, obzirom da je  isti u svemu potvrdjen iskazom oštećene i ostalim izvedenim dokazima. </span>
</p>
<p class="p3">
<span> 	 </span>
</p>
<p class="p3">
<span>	Iz iskaza svjedoka – oštećene H. proizilazi da je ona bila u vanbračnoj zajednici sa okrivljenim sve do 2008.godine i da su u toj zajednici izrodili dvoje djece, koja su sada punljetna. Da je 2008. godine kada je okrivljeni pošao u Zatvor Bijelo Polje, napustila njegovo domaćinstvo i pošla kod roditelja u s. Kalače, gdje se zadržala dva dana, a nakn toga pošla za Švedsku.  Da je iz Švedske telefonom zvala okrivljenog i sa njim kontaktirala. Da je 19. novembra 2011.godine sa njihovom djecom bila u Sarajevu obzirom da je jednom njihovom djetetu bio rodjendan. Tada je bila u društvu sa okrivljenim i njihovom djecom. Znala je da je okrivljeni oženjen sa drugom ženom sa kojom ima dijete, te je to dijete i darivala. Vratila se za Rožaje i nakon toga  dobila je dvije SMS poruke sa broja telefona  koji je ostao u njenom telefonu na displeju. Pošla je u policiju i ovo prijavila. Nije kazala u policiji da je te poruke poslao okrivljeni već je samo posumnjala obzirom na sadržinu istih. Godinu dana prije ovih poruka takodje sa broja telefona koji nije zapamtila dobila je poruku prijeteću i tada je pošla kod advokata i to mu ispričala. Nije sigurna da je ove poruke istoj poslao okrivljeni jer isti za to nije imao razloga. </span>
</p>
<p class="p3">
<span>	Iskaz svjedoka - oštećene H. sud je u svemu prihvatio kao tačan, jer je kao takav saglasan sa ostalim izvedenim dokazima, a u odlučnim činjenicama u svemu se podudara i sa iskazom okrivljenog. Naime, iz njenog iskaza se vidi, a što je potvrdjeno i izvještajem mobilnog operatera Crnogorskog Telekoma AD Podgorica od 19.12.2011.godine da je dana 25.11.2011.godine   sa mobilnog telefona br. +387/644009925 BHM mreža ostvarena komunikacija sa mobilnim telefonom br. 067/437-758  koji je  ista posjedovala. Iz izvještaja krim. tehnike Ispostave Rožaje Sl/2011. od 29.11.2011.godine se vidi da su na displeju telefona sa karticom 067/437-758 bile dvije SMS poruke upućene sa mobilnog telefona br. +387/ 644009925 u 21,09h  i 21,15h  sadržine kao u izreci presude. Ove dokaze je sud takodje prihvatio kao vjerodostojne jer su isti izdati od nadležnog organa  krim.tehnike Ispostave Rožaje koja je izvršila očitavanje istih  sa displeja telefona vlasništvo oštećene, a izvještaj mobilnog operatera  od 19.12.2011.godine potvrdjuje ostvarenu komunikaciju naznačenih brojeva telefona dana 25.11.2011.godine. Medjutim, iz ovog izvještaja se ne vidi da je u da je u druge dane u novembru mjesecu 2011.godine ostvarena komunikacija izmedju pomenutih brojeva telefona. Takodje se iz iskaza oštećene vidi da ona nije sigurna da je ove poruke istoj uputio okrivljeni i da to nikada nije tvrdila, već je samo posumnjala obzirom na sadržinu istih, tako da joj je sud iskaz i u ovom dijelu prihvatio. Ovo tim prije što nijedan izvedeni dokaz kao ni iskaz okrivljenog ne upućuje na siguran zaključak da je SMS poruke oštećenpj uputio okrivljeni. Na ovakav zaključak  upućuje i sadržina SMS poruka, a iz kojih proizilazi da iste, obzirom na vrijeme kada su upućene 25.11.2011.g. i vrijeme kada su okrivljeni i oštećena bili u kontaktu 19.11.2011.godine u  Sarajevu u društvu sa njihovom djecom,  nije uputio okrivljeni. </span>
</p>
<p class="p3">
<span>	Radnja krivičnog djela ugrožavanje sigurnosti iz čl. 168.st.1. KZ manifestuje se kroz prijetnju nekog lica da će napasti na život ili tijelo tog lica, ili njemu bliskog lica, pri čemu prijetnja treba da je ozbiljna i da je objektivno podobna da kod onoga kome se prijeti izazove osjećaj straha i uopšte osjećaj nesigurnosti. U konkretnom slučaju nesumnjivo je utvrdjeno da je oštećenoj ova prijetnja  upućena 25.11.2011.god. i da su na taj način ostvarena sva bitna obilježja predmetnog krivičnog djela. Medjutim, u konkretnom slučaju na osnovu iskaza okrivljenog, a posebno na osnovu iskaza oštećene i dokaza koji su izvedeni u pisanoj formi u koje je sud izvršio uvid, sud nije mogao van svake sumnje utvrditi da je okrivljeni izvršilac ovog krivičnog djela. Iz izvedenih dokaza, a samim tim i iz iskaza okrivljenog ne može se izvesti zaključak koji upućuje da je izvršilac ovog krivičngo djela okrivljeni, jer se i iz iskaza oštećene vidi da ona u to nije sigurna, već da je samo kada je poruke dobila posumnjala da je to uradio okrivljeni. Osim toga iz izvedenih dokaza se ne može utvrditi da je okrivljeni posjedovao pomenuti broj mobilnog telefona, jer i sama oštećena je istakla da istog nikada nije zvala na taj broj telefona kada je sa njim kontaktirala.</span>
</p>
<p class="p3">
<span>	Imajući u vidu utvrdjeno činjenično stanje, a iz razloga koji su navedeni sud je na osnovu čl. 373.tač.2. ZKP okrivljenog oslobodio od optužbe, jer nije dokazano da je isti učinio krivično djelo za koje se optužuje. Ovakav zaključak se izvodi i na osnovu odredbe čl. 3. st.3. ZKP koja je saglasna sa odredbom čl. 6. st.2. EKLJP, a koji propisuju „ako i nakon pribavljanja svih raspoloživih dokaza  i njihovog izvodjenja u krivičnom postupku, ostane samo sumnja u odnosu na postojanje nekog bitnog obilježja krivičnog djela, ili u pogledu činjenica od kojih zavisi primjena neke odredbe krivičnog Zakonika, sud će donijeti odluku koja je povoljnija za okrivljenog načelo (in dubio pro reo-u slučaju sumnje povoljnije za okrivljenog). Ovo načelo predstavlja prezumpciju nevinosti, jer ukoliko se javi i najmanja sumnja u vezi sa dokazom mora se ići u prilog okrivljenog. Kako  u konkretnom slučaju izvedeni dokazi ne upućuju na zaključak da je okrivljeni izvršio ovo krivično djelo, to je sud primjenom pomenutih zakonskih propisa okrivljenog i oslobodio od optužbe.  </span>
</p>
<p class="p3">
<span>	U smislu čl. 230. ZKP-a troškovi krivičnog postupka u iznosu od 210 eura, a koji se odnose na troškove privodjenja okrivljenog iz ZIKS-a Podgorica, radi održavanja glavnog pretresa, padaju na teret budžetskih sredstava.</span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 22.3.2012.godine.</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3">
<span>	</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se </span>
</p>
<p class="p3">
<span>izjaviti žalba u roku od 8 dana od dana prijema</span>
</p>
<p class="p3">
<span>iste i to Višem sudu u Bijelom Polju, a preko</span>
</p>
<p class="p3">
<span>ovog suda.</span>
</p>
<p class="p6"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.115/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom postupku protiv okrivljenog J.G., iz Podgorice, zbog krivičnog djela laka tjelesna povreda iz člana 152 st. 2 u vezi st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br.53/15 od 13.02.2015. godine kojeg je na glavnom pretresu zastupala Knežević Maja, zamjenik ODT-a Podgorica, nakon glavnog i javnog pretresa, održanog dana 02.04.2015 godine u prisustvu zastupnika optužbe i okrivljenog, donio je, i dana 03.04.2015 godine javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">J.G., JMB *************, od oca Ž. i majke D., rođene V.,rođen ********godine u K., sa prebivalištem u P., K. G. bb, državljanin Crne Gore, oženjen, otac dvoje djece, završio osnovnu školu, zaposlen u „Avio Petrols“ Mojkovac, lošeg imovnog stanja, neosuđivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 08.12.2014 godine, oko 15,00 časova, u naselju Kakaricka gora u Podgorici, svjestan svog djela čije izvršenje je htio znajući da je isto zabranjeno, lako tjelesno povrijedio oštećenog Č.D., na način što dok se oštećeni nalazio na mjesto vozača u svom vozilu, prišao je istom i kroz otvoren  prozor ga više puta udario drvenom motkom u predjelu ruke, koju je oštećeni podigao kako bi zaštitio glavu, a zatim ga je istom  motkom udario u predjelu lijeve noge, kojom prilikom je oštećeni zadobio laku tjelesnu povredu u vidu oguljotine kože u predjelu lijeve nadkoljenice sa blažim otokom u predjelu lijeve nadkoljenice,</span>
</p>
<p>&nbsp;</p>
<p>
<span class="span1"> - čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1"> - pa mu Sud, primjenom citirane zakonske odredbe, te odredbi čl. 3, 4, 5, 13, 15, 32, 36, 42,52,53 I 54 Krivičnog zakonika Crne Gore</span><span class="span1">, te čl. 226, 227, 229, 239 i 374 Zakonika o krivičnom postupku, i z r i č e </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 60,50 € (šesdeseteurapedesetcenti),  kao i na ime sudskog paušala iznos od 50,00 € (pedesteura), sve prednje u roku od 15 (petnaest) dana po pravnosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Oštećeni Č.D. se radi ostvarivanja imovinsko-pravnog zahtjeva upućuje na redovnu građansku parnicu.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br 53/15 od 13.02.2015 godine, kojeg je na glavnom pretresu zastupala Maja Knežević, zamjenik ODT-a Podgorica, okrivljenom Jovović Gligoriju stavljeno je na teret da je izvršio krivično djelo laka tjelesna povreda iz člana 152 st. 2 u vezi st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Zastupnik optužbe je prije davanja završne riječi precizirala dispozitiv optužnog predloga na način što je zbog očigledne štamparske greške precizirala ime okrivljenog koje jeste J.G. ne mijenjajući ni činjenični opis dispozitiva optužnog akta niti pravnu kvalifikaciju, a u završnoj riječi ostajući pri istom izjavila da smatra da je dokazano da je okrivljeni izvršio krivično djelo stavljeno mu na teret, predlažući da Sud okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u prethodnom postupku pred Osnovnim Državnim Tužilaštvom Podgorica na zapisniku Kt.br.53/15 od 23.012015 godine, izjavio da poslednjih petnaestak godina ne komunicira sa Č.D., ili bilo kim od njegove porodice, da žive u istom naselju  na razdaljini od nekih 200 metara. Nekoliko dana prije predmetnog događaja od 08.12.2014 godine, Č. je dolazio kod njega kući, pa kako on nije htio da izadje iz kuće, već je to učinila njegova supruga i kazala Č.u da on nije kući, nakon čega je Č. otišao; da bi poslije toga par dana koji su prethodili spornom dogadjaju, sreo Č. kod komšija B. kada ga je pitao što ne priča sa njim i što je razlog tome, na šta je on odgovorio da nema potrebe i da mu se ne obraća, a potom je Č. počeo da mu upućuje vulgarene riječi i psovke i slično, da bi on poslije toga otišao kući i naknadno od komšija saznao da je Č. psovao i vrijedjao njegove roditelje. Što se tiče predmetnog dogadjaja okrivljeni je istakao da se on kretao vozilom "Mercedes" putem koji vodi Kakarickom gorom vraćajući se sa branja drva, a pored njega su na prvom sjedištu zajedno sjedjele njegova supruga i kćerka, dok je on na zadnje sjedište i u prtljažnik bio smjestio odredjenu količinu drva i vozio ih prema kući. Naveo je da su to pretežno bile metrice, odnosno drva dugačka izmedju pola metra i metar, koliko je moglo da stane u auto i u pitanju je bilo cerovo drvo. Kad je otišao kući, iz suprotnog pravca pojavio se Č. sa vozilom "Fiat" bijele boje, koji je tada ušao u njegov pravac kretanja, na šta je on prvo probao da se potpuno skloni Č. i da se pomjeri u desnu stranu, ali mu je ovaj i pored toga prepriječio put i skretao stalno prema njegovoj strani kolovoza tako da nije mogao proći. Kad su se obojica zaustavili, on je već bio iznerviran i vidio kako Č. dok je sjedio u vozilu podiže sjekiru, pa je odmah potrčao do lijevih vrata njegovog vozila, koji prozor od vrata je bio otvoren. Kako je Č. već bio podigao tu sjekiru iz sjedećeg položaja, on mu je uspio uzeti iz ruku, navodeći da ne spori da je prilikom istrčavanja iz vozila sa sobom uzeo jedan komad cerovog drveta, te da u tom otimanju sa Č. oko njegove sjekire ne može isključiti mogućnost da mu je zadao koji udarac po tijelu tim drvetom. Istakao je da se stvarno ne može sjetiti jer je bio izrevoltiran takvim ponašanjem, i osjećao se ugroženim kad je vidio sjekiru, prvenstveno plašeći se za porodicu koja je bila sa njim. Pojasnio je da je bacio sjekiru dalje od vozila, otrčao nazad u svoje vozilo, zaobišao Č. i krenuo da to prijavi, medjutim, brzo je došla policija, pa je očito da je Č. prvi zvao policiju. </span>
</p>
<p>&nbsp;</p>
<p>
<span class="span1">Okrivljeni je na glavnom pretresu izjavio da ne priznaje izvršenje krivičnog djela stavljenog mu na teret i ponovio navode odbrane iz prethodnog postupka, dodajući da se on spremao da zbog tog potezanja sjekire na njega Č. prijavi policiji, ali nije znao da ih može pozvati, već je mislio da mora tamo poći, što nije mogao jer je morao istovariti drva, a kasnije je policija istog dana došla kod njega.  Ponovio je da ni sada nije siguran da li je Č., a pošto mu je oteo sjekiru i bacio je, udario tom drvenom motkom koju je imao i koju je tog dana spremio za ogrijev. </span>
</p>
<p>
<span class="span1">Okrivljeni je predložio da Sud u dokaznom postupku sasluša svjedoka Ć.M. koja je čula da mu je oštećeni psovao roditelje 10-15 dana prije predmetnog dogadjaja. </span>
</p>
<p>&nbsp;</p>
<p>
<span class="span1">U završnoj riječi okrivljeni je ostao pri navodima svoje odbrane ponavljajući da ne isključuje mogućnost da ga je, pošto je Č. potegao sjekiru na njega, udario tom drvenom motkom koju je imao u ruci, istakavši da nema potrebe da iko na njega u prisustvu njegove porodice podiže sjekiru. </span>
</p>
<p>&nbsp;</p>
<p>
<span class="span1">Radi utvrđivanja pravno relevantnih činjenica Sud je u dokaznom postupku izveo sljedeće dokaze: saslušao svjedoka - oštećenog Č.D., pročitao medicinsku dokumentaciju - izvještaj ljekara specijaliste JZU KC CG Urgentni Centar od 08.12.2014 godine, na ime Č.D. sa uvidom u RTC snimak, pročitao nalaz i mišljenje stalnog sudskog vještaka medicinske struke dr. Krsta Nikolića od 05.02.2015 godine, pročitao izvod iz KE za okrivljenog izdat od strane Ministarstva pravde pod brojem Ke.br. 393/2015 od 02.04.2015 godine. </span>
</p>
<p>
<span class="span1">Sud nije provodio dokaz predložen od strane okrivljenog saslušanjem svjedoka Ć.M., koja bi po kazivanju okrivljenog svjedočila o dogadjaju koji je bio najmanje 10-15 dana prije predmetnog dogadjaja, sa razloga jer se isti ne odnosi na činjenične navode optužnog akta.</span>
</p>
<p>&nbsp;</p>
<p>
<span class="span1">Sljedstveno izloženom, a nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza, kako pojedinačno, tako i u njihovoj međusobnoj povezanosti, Ovaj sud je izveo neosporan zaključak da je okrivljeni izvršio krivično djelo koje mu je stavljeno na teret, sa kojih razloga ga je oglasio krivim i izrekao mu krivičnu sankciju kao u izreci presude.</span>
</p>
<p>&nbsp;</p>
<p>
<span class="span1">Svjedok-oštećeni Č.D. je u iskazu u prethodnom postupku pred ODT-om u Podgorici na zapisniku Kt.br. 53/15 od 23.01.2015 godine, izjavio da je J.G. njegov komšija, te da ne kontaktiraju posljednjih 5-6 godina i da on nikada J.u nije davao povoda za bilo kakve konflikte, čak je nekoliko dana prije samog dogadjaja pokušao i da se pomiri sa njim, što ovaj nije prihvatio. Izjavio je da je tog 08.12.2014 godine, negdje oko 15,00 časova, svojim vozilom "Fiat" išao putem koji vodi uz Kakaricku Goru, sa namjerom da podje i vidi neka drva koja su mu trebala za grijanje. Krećući se tim putem, njemu iz suprotnog pravca je naišao J., vozeći svoj "Mercedes" pa kada ga je vidio J. mu je prišao skroz sa lijeve strane i čeonim dijelom svog vozila, prišao mu je sasvim blizu njegovih lijevih vrata, pa kako vozilo kojim je on upravljao ima samo dvoje vrata, iz istog nije mogao izaći zato što mu je desna strana vozila bila pribijena uz zid pored puta. Oštećeni je dalje pojasnio da je J., kada je izašao iz svog vozila, u ruci držao drvenu motku dužine oko metar ili nešto više, dok je prozor njegovih lijevih vrata bio otvoren. J. je prvo nekoliko puta tom drvenom motkom udario po vozilu, a onda i njega kroz otvoreni prozor, na šta je on mahinalno podigao ruku da zaštiti glavu, tako da ga je J. nekoliko puta tom drvenom motkom zahvatio po njegovoj lijevoj ruci, najviše oko lakta. Dodao je da su ga takodje neki od udaraca pogodili po butini lijeve noge, a te je udarce primio na način što je bio u sjedećem položaju i pored ruku podigao je bio tu lijevu nogu najviše što je mogao kako bi i njome mogao da se zaštiti. Nakon toga J. se brzo vratio u vozilo i udaljio se sa lica mjesta, psujući ga riječima "Ništa će ti ovo biti...". Oštećeni je izjavio da on ne spori da je u vozilu imao sjekiru, ali zato što je bio krenuo u šumu za drva i ista je  bila izmedju </span><span class="span1">sjedišta u vozilu, ističući da niti je uzimao, niti je pokušavao da je dohvati, te da nije imao vremena da je uzme, jer se branio kako je to naprijed naveo od J.. Odmah je prijavio dogadjaj policiji, a zatim pošao u Urgentni centar, gdje je pregledan.</span>
</p>
<p>
<span class="span1">Svjedok - oštećeni je na glavnom pretresu ponovio iskaz iz prethodnog postupka pred ODT-om u Podgorici dodajući da se pridružuje krivičnom gonjenju protiv okrivljenog i da traži naknadu štete u vrijednosti toga što mu je okrivljeni predmetnom prilikom slomio auto. </span>
</p>
<p>
<span class="span1">Odgovarajući na pitanja okrivljenog, oštećeni je izjavio da nije tačno da je on okrivljenom psovao roditelje i da nije tačno da je on ikada kod okrivljenog bio kući, a kamo li da je bio pijan. </span>
</p>
<p>&nbsp;</p>
<p>
<span class="span1">Iz medici</span><span class="span1">nske dokumentacije - izvještaja ljekara specijaliste JZU KC CG Urgentni Centar od 08.12.2014 godine, na ime Č.D. sa uvidom u RTC snimak proizilazi da je Č.D. pregledan u Urgentnom centru KC CG Podgorica dana 08.12.2014 godine u 15:35:52 časa, te da je kod istog dijagnostikovano "contusio reg temoris et antebrachii sin" - nagnječenje predjela nadkoljenice i podlaktice lijevo, te da rtg snimcima lijeve butne kosti i lijeve žbice i lijeve lakatne kosti istog učinjene predmetnog dana, nema znakova povrede kostiju. </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka medicinske struke dr. Krsta Nikolića od 05.02.2015 godine proizilazi da je Č.D. predmetnom prilikom zadobio oguljotinu kože u predjelu lijeve nadkoljenice, sa blažim otokom u predjelu lijeve nadkoljenice, a koja povreda predstavlja u vrijeme nanošenja laku tjelesnu povredu i ista je nanesena dejstvom tupine aktivno zamahnutog mehaničkog orudja, u šta bi spadalo drvena motka, drvena palica, noga i slično. </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od strane Ministarstva pravde pod brojem Ke.br. 393/2015 od 02.04.2015 godine, proizilazi da isti ranije nije osudjivan. </span>
</p>
<p>&nbsp;</p>
<p>
<span class="span1">Nakon provedenog dokaznog postupka, neosporno je utvrdjeno da je okrivljeni J.G. tog 08.12.2014 godine, oko 15,00 časova, u Podgorici, u naselju Kakaricka Gora, lako tjelesno povrijedio oštećenog Č.D. i to tako što dok je oštećeni sjedio na mjestu vozača u svom vozilu, okrivljeni je prišao istom i kroz otvoren prozor ga više puta udario drvenom motkom u predjelu ruke kojom je oštećeni štitio glavu od udaraca, a zatim ga istom tom motkom udario u predjelu lijeve noge, koju je oštećeni takodje, u cilju zaštite podigao, nanijevši mu na taj način laku tjelesnu povredu u vidu oguljotine kože u predjelu lijeve natkoljenice, sa blažim otokom u predjelu lijeve natkoljenice, a koju vrstu i težinu povrede je Sud utvrdio, kako iz medicinske dokumentacije na ime oštećenog, tako i iz nalaza i mišljenja stalnog sudskog vještaka medicinske struke dr. Nikolić Krsta, koji je Sud u svemu prihvatio, cijeneći ga stručnim, jasnim, preciznim i u svemu baziranim na pravilima medicinske struke i nauke. </span>
</p>
<p>&nbsp;</p>
<p>
<span class="span1">Sud je cijenio i navode odbrane okrivljenog koji je predmetni dogadjaj pokušao predstaviti kao njegovu odbranu od oštećenog koji se, prepriječivši mu svojim vozilom put, zaustavio, držeći u ruci sjekiru, i ne izlazeći iz svog auta, zbog čega je on osjetio ugroženost za svoju porodicu i sebe, pa je brzo dohvatio cerovo drvo - koje je prethodno bio ubrao za ogrijev i koje je bilo na zadnjem sjedištu njegovog vozila, izašao iz svog vozila, došao do vozila oštećenog, otrgao mu sjekiru iz ruke, i pritom ne sporeći da mu je moguće u tom otimanju zadao tim drvetom koje je imao u ruci nekoliko udaraca. Ovaj sud je našao da su navodi odbrane okrivljenog isključivo i jedino sračunati sa ciljem izbjegavanja krivične odgovornosti u konkretnoj krivično - pravnoj stvari. Ovo sa razloga jer su isti u svemu opovrgnuti iskazom oštećenog  koji nije sporio da postoji nezbor  izmedju njih dvojice koji traje unazad 5-6 godina i koji nije sporio da su se predmetnog dana sreli vozilima na putu u Kakarickoj Gori, ali koji je bio decidan u tvrdnji da je </span><span class="span1">okrivljeni svojom vožnjom njega primorao da vozilom stane jednom stranom uz zid koji se nalazi pored puta, prepriječivši mu svojim vozilom izlaz na druga od ukupno dvoje vrata vozila "Fiat" kojim je upravljao, da bi mu zatim drvenom motkom najprije udario nekoliko puta po vozilu, a potom kroz otvoren prozor i njega na šta je on podigao ruku kako bi zaštitio svoju glavu, pa ga je okrivljeni tom motkom udarao po ruci, a potom je podigao i lijevu nogu, opet sa namjerom da se zaštiti od udaraca okrivljenog, pa je i po toj nozi zadobio nekoliko udaraca, da bi se okrivljeni uz psovke tada udaljio i otišao svojim vozilom. Oštećeni takodje nije ni u prethodnom postupku ni na glavnom pretresu sporio da je u vozilu, sa razloga jer je krenuo u sječu drva, izmedju sjedišta imao sjekiru, ali je bio isključiv u tvrdnji da tu sjekiru, niti je uzeo u ruke, niti je imao vremena da to učini od udaraca okrivljenog. Ovakav svjedočki iskaz oštećenog, koji na identičan način, kontinuirano tokom cijelog postupka opisuje predmetni dogadjaj, dovodeći ga u vezu sa materijalnim dokaznim argumentima i pritom ga podvodeći pod okolnosti predmetne životne situacije, Ovaj sud je u svemu prihvatio, cijeneći ga istinitim, objektivnim, i kao takvom mu je poklonio svoju punu vjeru. </span>
</p>
<p>&nbsp;</p>
<p>
<span class="span1">Na osnovu svega naprijed navedenog, Ovaj sud je nesumnjivo utvrdio da je okrivljeni J.G. postupajući na naprijed opisan i dokazan način ostvario svojim radnjama sva bitna obilježja bića krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore. </span><span class="span1">Cijeneći subjektivni odnos okrivljenog J.G. prema učinjenim krivičnim djela, Sud je našao da je okrivljeni postupao sa direktnim umišljajem kao oblikom krivice, jer iz utvrdjenog činjeničnog stanja proizilazi da je isti preduzimajući radnje bliže opisane u izreci presude bio svjestan da udarajući oštećenog predmetnom drvenom motkom, kao sredstvom podobnim da tijelo teško povrijedi ili zdravlje teško naruši, istom može nanijeti laku tjelesnu povredu, što je isti i htio, pa su se u njegovim radnjama pored objektivnih stekla i sva subjektivna obilježja bića  krivičnog djela laka tjelesna povreda iz člana 152 stav 2 u vezi stava 1 Krivičnog zakonika Crne Gore.</span><span class="span1"> </span>
</p>
<p>&nbsp;</p>
<p>
<span class="span1">Vrjednujući sve okolnosti u smislu čl. 42 Krivičnog zakonika od kojih zavisi izbor i visina krivične sankcije, Sud je u odsustvu otežavajućih okolnosti, kao olakšavajuće okolnosti na strani okrivljenog cijenio njegove lične i porodične prilike, činjenicu da je isti oženjen i otac dvoje djece, njegove imovinske prilike - odnosno loše imovinsko stanje, a posebno njegovu raniju neosuđivanost koja ukazuje da se radi o osobi koja nije sklona vršenju krivičnih djela, pa je Sud, istom utvrdio kaznu zatvora u trajanju od trideset dana, a zatim nalazeći da radi krivično-pravne zaštite nije nužno da okrivljeni utvrđenu kaznu zatvora i efektivno izdržava, </span><span class="span1">već da će se samim upozorenjem uz prijetnju kaznom i rokom provjeravanja od 1 (jedne) godine u odnosu na okrivljenog u dovoljnoj mjeri </span><span class="span1">uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka Sud je donio primjenom odredbi člana 226, 227 i 229 ZKP-a i okrivljenog je obavezao da uplati iznos od 60,50 eura na ime nagrade vještaku medicinske struke za dati nalaz i mišljenje, kao i iznos od po 50,00 eura na ime sudskog paušala, koji iznos je odredjen imajući u vidu složenost predmeta, trajanje postupka i imovinske prilike okrivljenog.</span>
</p>
<p>
<span class="span1">Sud je oštećenog, u smislu čl. 239 ZKP-a uputio na redovnu gradjansku parnicu, kako bi u njoj ostvario svoj postavljeni, neprecizirani imovinsko - pravni zahtjev, ovo sa razloga jer dokazi provedeni u ovom postupku nijesu dali osnov ni za djelimično ni za potpuno presudjenje u pogledu istog, a pribavljanje novih dokaza bi vodilo odugovlačenju postupka. </span>
</p>
<p>
<span class="span1">Na osnovu izloženog, primjenom odredbi člana 374 ZKP-a odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 03.04.2015 godine</span>
</p>
<p>&nbsp;</p>
<p>
<span class="span1">      </span>
</p>
<p>
<span class="span1">       ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> </span><span class="span1"> SUDIJA,</span>
</p>
<p>
<span class="span1">Valentina Vukašinović, s.r.</span><span class="span1">       </span><span class="span1"></span><span class="span1"></span><span class="span1">     Larisa Mijušković - Stamatović, s.r.</span>
</p>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span2">Protiv ove presude može se izjaviti žalba u roku </span>
</li>
<li>
<span class="span2">od 8 (osam) dana od dana prijema pismenog otpravka</span>
</li>
<li>
<span class="span2">iste, Višem sudu u Podgorici, a preko ovog suda.</span>
</li>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>
<span class="span1">                                                                            </span>
</p>
<p>&nbsp;</p>
<p>&nbsp;</p>
<p>
<span class="span1">Dostavna naredba</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">- Oštećenom nakon pravnosnažnosti</span>
</p>
<p>
<span class="span1">Sudija_______________________</span>
</p>
<p>
<span class="span1">Postupljeno dana _____ 2015 godine.</span>
</p>
<p>
<span class="span1">Namještenik   ________________ </span>
</p>
<p>&nbsp;</p>
</div>
</div>


</body>
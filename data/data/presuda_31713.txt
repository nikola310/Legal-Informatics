<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-size:14pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U ROŽAJAMA</span>
</p>
<p>
<span class="span1">K.br. 91/13</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br. 82/13 od  25.06.2013.g. podnijet  protiv okrivljenih Avdije Košuta, Nevzete Košuta iz Rožaja i Senada Malagića iz Plava,kao saizvršilaca, zbog krivičnog djela krađa iz čl. 239. st. 1.  Krivičnog zakonika, nakon održanog glavnog i javnog pretresa  dana 30.09.2013.g. u prisustvu Zamjenika Osnovnog državnog tužioca Aldina Kalača, punomoćnika  oštećenog Asima Murića  adv. Nuša Kalača  i okrivljenih Avdije i Nevzete Košuta, a u odsutvu uredno pozvanog okrivljenog Senada Malagića, donio je i  dana  01.10.2013.  javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni AVDIJE KOŠUTA,</span><span class="span1"> </span><span class="span1">JMB 2111956272010</span><span class="span1">, od oca Redža  i majke Zade rođene Murić, rođenog 21. 11. 1956. godine, u selu Pripeč, Opština Rožaje, gdje i živi, državljanina Crne Gore, razumije crnogorski jezik koji je i njegov jezik, nezaposlen, oženjen, otac šestoro djece, pismen,  sa završenom osnovnom školom, siromašnog imovnog stanja, neosuđivan.</span>
</p>
<p>
<span class="span1"></span>
</p>
<p>
<span class="span1">Okrivljena NEVZETA KOŠUTA, JMB 0209983277019</span><span class="span2">, </span><span class="span1">od oca Avdije i majke Kime rodjene Dautović, rodjena 02. 09. 1983. godine, u selu Pripeč, Opština Rožaje, gdje i živi , državljanke Crne Gore, razumije crnogorski jezik koji joj je i njen jezik, nezaposlena, neudata, pismena, sa završenom osnovnom školom, siromašnog imovnog stanja, neosuđivana.</span>
</p>
<p>&nbsp;</p>
<p>
<span class="span1"></span>
</p>
<p style="text-align:center;">
<span class="span1">K R I V I   SU</span>
</p>
<p>&nbsp;</p>
<p>&nbsp;</p>
<p>
<span class="span1">Što  su:</span>
</p>
<p>
<span></span><span class="span1">sredinom mjeseca marta  2013.godine, u mjestu Magarica,  selo Bać, Opština Rožaje, zajednički oduzeli tuđu pokretnu stvar – gređevinski materijal  i to pijesak u količini od 52,00 m3 i  šljunak u količini od 40,00m3, vlasništvo korisnika koncesije D.O.O. ˝GRANIT MONT˝  iz Rožaja vlasništvo Asima Murića,  u namjeri da njenim prisvajanjem sebi  pribave protivpravnu imovinsku korist  u vrijednosti od 1 180,00 Eura, na način što su građevinski materijal sa deponije oštećenog tovarili na traktor zatim  ga odvozili u pravcu sela Pripeč.</span>
</p>
<p>&nbsp;</p>
<p>
<span class="span1">-čime su kao saizvršioci izvršili  krivično djelo  krađa, iz čl. 239. st. 1. </span><span class="span1">u vezi čl.  23.st.2.</span><span class="span1"> Krivičnog zakonika.</span>
</p>
<p>&nbsp;</p>
<p>
<span class="span1">pa im sud primenom pomenutih zakonskih propisa  i čl. 4, 13, 15, 32, 36, 42, 52, 53, 54 Krivičnog zakonika i čl. 374. Zakonika o krivičnom postupku izriče </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">USLOVNU OSUDU </span>
</p>
<p>&nbsp;</p>
<p>
<span class="span1">Kojom im utvrđuje kazne zatvora u trajanju od po 60 (šezdeset) dana i istovremeno određuje da se kazna neće izvršiti ukoliko osuđeni u roku od jedne godine ne  izvrše novo krivično djelo. </span>
</p>
<p>&nbsp;</p>
<p>
<span class="span1">Da solidarno plate na ime troškova krivičnog postupka iznos od 254,50 eura, u korist budžeta Crne Gore. </span>
</p>
<p>&nbsp;</p>
<p>
<span class="span1">Da plate na ime paušal iznos od po 30,00 eura, u korist budžeta Crne Gore. </span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>
<span class="span1"></span>
</p>
<p>
<span class="span1">Da solidarno plate oštećenom  Asimu Muriću  na ime odštetnog zahtjeva  iznos od 1.180,00 eura sa zakonskom kamatom  počev od 13.06.2013.g do konačne isplate, sve u roku od 15 dana po pravosnažnosti ove presude. </span>
</p>
<p>&nbsp;</p>
<p style="text-align:center;">
<span class="span1">II</span>
</p>
<p>&nbsp;</p>
<p>
<span class="span1">Prema okrivljenom SENADU MALAGIĆU</span><span class="span1">, </span><span class="span1">JMB 2608971274013</span><span class="span1">, od oca Hamdije i majke Zinke, rođene Hot, rodjen 26.08.1971. godine, u selu Dosuđe, Gusinje, Opština Plav, razumije crnogorski jezik, koji je i njegov jezik, nezaposlen, oženjen, otac  dvoje maloljetno djece, pismen, sa završenom osnovnom školom, siromašnog imovnog stanja, osudjivan presudom</span><span class="span2"> </span><span class="span1">Vrhovnog suda Crne Gore K.br. 16/94 i 88/94 od 13.09.1994.g. zbog krivičnog djela iz čl. 30. st. 1. KZ RCG, na kaznu zatvora u trajanju od 14 godina.  </span>
</p>
<p>&nbsp;</p>
<p style="text-align:center;">
<span class="span1">OPTUŽBA SE ODBIJA</span>
</p>
<p>&nbsp;</p>
<p>
<span class="span1">Da je:</span>
</p>
<p>
<span class="span1">sredinom mjeseca marta  2013.godine, u mjestu Magarica,  selo Bać, Opština Rožaje, zajednički sa  Avdijom i Nevzetom Košuta oduzeo tuđu pokretnu stvar – gređevinski materijal  i to: pijesak u količini od 52,00 m3 i  šljunak u količini od 40,00m3, vlasništvo korisnika koncesije D.O.O. ˝GRANIT MONT˝  iz Rožaja vlasništvo Asima Murića,  u namjeri da njenim prisvajanjem sebi  pribavi protivpravnu imovinsku korist  u vrijednosti od 1 180,00 Eura, na način što je građevinski materijal sa deponije oštećenog tovario na traktor zatim  ga odvozio u pravcu sela Pripeč.</span>
</p>
<p>&nbsp;</p>
<p>
<span class="span1">-čime bi kao saizvršilac izvršio  krivično djelo  krađa, iz čl. 239. st. 1. </span><span class="span1">u vezi čl.  23.st.2.</span><span class="span1"> Krivičnog zakonika.</span>
</p>
<p>&nbsp;</p>
<p>
<span class="span1">pošto je Zamjenik ODT-a Aldin Kalač u toku glavnog pretresa odustao od optužbe .</span>
</p>
<p>&nbsp;</p>
<p>
<span class="span1">Imovinsko-pravni zahtjev nije postavljen. </span>
</p>
<p>&nbsp;</p>
<p>
<span class="span3">  </span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo iz Rožaja, podnijelo je ovome sudu optužni predlog Kt.br. 82/13 od  25.06.2013.g.  protiv okrivljenih Avdije Košuta, Nevzete Košuta iz Rožaja i Senada Malagića iz Plava, kao saizvršilaca, zbog krivičnog djela krađa iz čl. 239. st. 1.  Krivičnog zakonika </span><span class="span1"> (KZ).</span>
</p>
<p>&nbsp;</p>
<p>
<span class="span1">Na glavnom pretresu Zamjenik  ODT-a Aldin Kalač je ostao pri podnijetom optužnom predlogu u odnosu na okrivljene  Avdiju i Nevzetu Košuta,stim što  je precizirao pravnu kvalifikaciju djela u odnosu na ove  okrivljene, tako što je iza "čl. 239. st. 1."dodao"u vezi čl. 23. st. 2", te je  predložio  da sud  iste oglasi krivim zbog navedenog krivičnog djela i osudi ih na novčane kazne u iznosu od po 1.200,00 eura.  U odnosu na okrivljenog Senada Malagića Zamjenik ODT-a je odustao od optužbe  jer je našao da u njegovim radnjama nema elemenata bića krivičnog djela koje mu je stavljeno na teret. </span>
</p>
<p>&nbsp;</p>
<p>
<span class="span1">Punomoćnik oštećenog  Asima Murića, adv. Nušo Kalača je u završnoj riječi istakao da se pridružuje krivičnom gonjenju ODT-a u odnosu na okrivljene Avdiju i Nevzetu Košuta i postavlja odštetni zahtjev u iznosu od 1.180,00 eura  sa zakonskom kamatom počev od 13.06.2013.g. kao dana sprovedenog vještačenja  do konačne isplate.. Istakao je  da ne želi da nastavi krivično gonjenje  u odnosu na okrivljenog Senada Malagića, nakon što je ODT odustao od gonjenja, niti postavlja imovinsko-pravni zahtjev u odnosu na istog. </span>
</p>
<p>&nbsp;</p>
<p>
<span class="span1">Okrivljeni  Avdija Košuta u svojoj odbrani je istakao, da nije oduzeo 53 m3 pijeska i 40 m3 šljunka u mjestu zv. Magarica  u selo Bać, Opština Rožaje, sredinom marta mjeseca 2013.g., već su  on i njegova ćerka Nevzeta uzeli  oko 7 m3 šljunka  na ovom mjestu, tako što su isti utovarili na prikolici traktora u koritu rijeke  Ibar i otjerali ga oko 50 m, gdje su ga lagerisali, da bi ga kasnije otjerali kući i iskoristili za izgradnju bazena za vodu u selu Pripeč. Znao je da je oštećeni Asim  platio koncesije  za eksploataciju šljunka na ovom mjestu  u dužini od oko 700 m, ali je smatrao da mu isti neće braniti da uzme  nekoliko kubika šljunka jer mu ni predhodnih godina nije branio da ponekad uzme šljunak sa tog mjesta. Preostalu količinu  šljunka kao ni pijesak  nijesu uzimali ni on ni njegova ćerka Nevzeta. Predložio je da ga sud oslobodi od optužbe, jer nije izvršio djelo za  koje je optužen. </span>
</p>
<p>&nbsp;</p>
<p>
<span class="span1">Okrivljena Nevzeta Košuta u svojoj odbrani je istakla,  da je dana 17.03.2013.g. pomogala svom ocu Avdiji da utovari šljunak iz korita rijeke Ibar na prikolici traktora i toga dana su utovarili tri traktora šljunka koji su prevezli oko 50 m  i istovarili ga na mjestu  gdje voda nije mogla da ga odnese u namjeri da ga kasnije uzmu i iskoriste za izgradnju bazena . Kada su utovarili drugi traktor došao je oštećeni Asim Murić i rekao im je da ne uzimaju šljunak jer je on uplatio koncesije za isti, nakon čega su  ona i Avdija  utovarili još jedan traktor, a zatim je  Avdija  sa Senadom Malagićem utovario još jedan traktor, a ona je otišla kući . Pijesak nijesu uzimali ni ona ni njen otac Avdija , niti su oduzeli preostali dio šljunka. Predložio je da je sud oslobodi od optužbe, jer nije izvršila djelo za koje je optužena. </span>
</p>
<p>&nbsp;</p>
<p>
<span class="span1">Po ovoj krivičnopravnoj stvari sud je izveo dokaze  saslušao svedoka-oštećenog Asima Murića, pročitao  nalaz i mišljenje vještaka građevinske struke Bela Camića, zapisnik o uviđaju OB Rožaje br. 30/ 03 od 05.06.2013.g,. izvršio uvid u fotodokumentaciju OB Rožaje br. 1193 od 04.06.2013.g., uvid u Ugovor o koncesiji </span><span class="span1">1203 od 10.10.2011.g. i  uvid u izvod iz  kaznene evidencije na ime okrivljenih Avdije Košuta, Nevzete Košuta i Senada Malagića.  </span>
</p>
<p>
<span class="span1"></span>
</p>
<p>
<span class="span1">Cijeneći odbrane okrivljenih Avdije i Nezvzete Košute  i sve izvedene dokaze kako pojedinačno, tako i u međusobnoj vezi, u smislu čl. 370. st. 3. Zakonika o krivičnom postupku (ZKP),  sud je nesumnjivo utvrdio da su imenovani okrivljeni  izvršili  krivično djelo koje im je stavljeno na teret i da su krivi i krivično-pravno odgovorni  .</span>
</p>
<p>&nbsp;</p>
<p>
<span class="span1">Naime, iz iskaza svedoka - oštećenog Asima Murića proizilazi da je  dana 10.10.2011.g.  zaključio ugovor o koncesiji za eksploataciju šljunka i pijeska na lokalitetu Bać, Opština Rožaje   u rijeci Ibar, na period od tri godine. Okrivljeni Avdija i Nevzeta Košuta  su znali da je  uzeo koncesije na ovom lokalitetu, jer im je kazao da je uzeo koncesije,  pokazao im  ugovor  i označio teren na koji se ugovor odnosi. Da je na kritičnom mjestu mašinom sakupljao pijesak i šljunak kada bi voda bila manja, a zatim ga izvlačio kamionom na novu deponiju u blizini rijeke da ga voda ne bi odnijela, tako da je na tom mjestu sakupio oko 70 m3 šljunka i pijeska. Okrivljeni  Avdija i Nevzeta su dana 15,16 i 17.03.2013.g. uzimali pijesak i šljunak sa ove deponije i oduzeli mu  70 m3  koje je on sakupio, kao i  još oko 30 m3 šljunka i pijeska koje su izvadili iz rijeke van ove deponije, tako da su  oduzeli  ukupno oko 100 m3 pijeska i šljunka tj. oko 60 m3 šljunka i oko 40 m3 pijeska. Nešto od ovog materijala su prodali građanima  i to oko 70 m3 a oko 30 m3 se nalazi na deponiji u blizini rijeke Ibar gdje su isti traktorom izvlačili iz rijeke i deponovali ga na oko 50 m od rijeke. Iskaz ovog svedoka, sud je prihvatio kao jasan, objektivan, uvjerljiv i potkrijepljen  nalazima iz ugovora o koncesiji, nalazom i mišljenjem vještaka građevinske struke Bela Camića i  ostalim izvedenim dokazima. </span>
</p>
<p>&nbsp;</p>
<p>
<span class="span1">Iz ugovora o koncesiji br. 1203 od 10.10.2011.g. proizilazi da je isti  zaključen između Vlade Crne Gore, kao koncedenta  i DOO "Granit Mont" , kao koncesionara, kojeg zastupa direktor Asim Murić, za  eksploataciju  rečnih nanosa šljunka i pijeska na lokalitetu Bać iz korita rijeke Ibar,  od Osnovne škole do kafane Vrelo, u dužini od 700 m, te da će koncesionar vršiti eksploataciju rečnih nanosa  za period za 3 godine računajući od dana potpisivanja ugovora. Ovaj dokaz sud je ocijenio kao jasan, određen i potvrđen iskazom oštećenog, a  nalazi oslonca i u nalazu i mišljenju vještaka građevinske struke Bela Camića. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka građevinske struke Bela Camića proizilazi da su vlada Crne Gore i Asim Murić kao direktor DOO "Granit Mont"potpisali ugovor o koncesji br. 1203 od 10.10.2011.g. sa pravom koncesionara da vrši eksploataciju rečnih nanosa pijeska i šljunka  iz  korita rijeke Ibar na lokalitetu Bać u dužini od 700 m, od Osnovne škole do kafane Vrelo, za period od 3 godine  iz čega proizilazi da je  da je DOO "Granit Mont" ovlašćeni koncesionar za eksploataciju građevinskog materijala i da je isti deponovao materijal na lokalitetu dobijene koncesije.  Na lice mjesta je našao da  su okrivljeni  deponovali materijal  na četiri mjesta.   Vizuelnim osmatranjem kao i mjerenjem uzdignutih rubova deponija na kojima su okrivljeni - Košute deponovali materijal ustanovio je da se na deponiji gdje je bio deponovan pijesak vide samo konture na kojima je bio deponovan pijesak, a pijeska nije bilo. Da je na osnovu izjave korisnika koncesija - oštećenog Asima utvrdio prosečnu visinu deponije od 80 cm i došao do kubature deponovanog pijeska na dva lokaliteta  od 52 m3.  Da se na deponiji gdje je bio deponovan šljunak vide uzdignuti rubovi, kao i </span><span class="span1">zahvaćene površine  pod šljunkom, pa je  izmerio površinu deponija i visinu rubova deponija i došao do približne količine deponovanog šljunka u dva lokaliteta od ukupno 40 m3. Cijena pijeska na samom lokalitetu koncesionara iznosi 15,00 e/m3, a cijena šljunka 10,00 e/m3 tako da je ukupna vrijednost spornog građevinskog materijla u vrijeme oduzimanja iznosila 1.180,00 eura. Nalaz i mišljenje ovog vještaka, sud je ocijenio kao objektivan, uvjerljiv i stručan, a dovodeći isti u vezu sa iskazom oštećenog  Asima Murića, navodima iz  ugovora o koncesiji, zapisnika o uviđaju i fotodokumentacije, koje je sud prihvatio kao jasne i određene, zaista se nedvosmisleno utvrđuje da su okrivljeni Avdija i Nevzeta Košuta sredinom marta mjeseca 2013.g. zajednički oduzeli građevinske materijal -  šljunak u količini od 52 m3 i pijesak u količini od 40 m3, čija je vrijednost iznosila 1.180,00  eura, korisnika koncesija DOO "Granit Mont" Rožaje, vlasništvo Asima Murića  u namjeri da sebi pribave protivpravno imovinsku korist  u navedenom iznosu, tako što su  ovaj materijal sa deponije  oštećenog tovarili na traktor i odvezli ga u selo Pripeč. </span>
</p>
<p>&nbsp;</p>
<p>
<span class="span1">Sud je cijenio  iskaze okrivljenih Avdije i Nevzete Košuta pa je isti prihvatio u djelu u kojem ne spore odlučne činjenice. Naime, okrivljeni ne spore da su u kritičnom periodu oduzeli 7,00 m3 građevinskog materijala - šljunka sa  deponije oštećenog iz korita rijeke Ibar  i da je okrivljeni Avdija   znao  da je oštećeni  uzeo koncesije za eksploataciju pijeska i šljunka na ovom mjestu prije nego što je počeo  da   uzima materijal iz rijeke, te da je i okrivljena Nevzeta znala za tu činjenicu, nakon što su utovarili dva traktora šljunka,  pa je sud  njihove iskaze u ovom dijelu prihvatio kao objektivne, uvjerljve i potrkijepljene iskazom oštećenog i ostalim izvedenim dokazima. </span>
</p>
<p>&nbsp;</p>
<p>
<span class="span1">Međutim, iskaze okrivljenih da nijesu oduzeli  preostalu  količinu građevinskog materijala - pijeska i šljunka, već samo 7,00 m3  šljunka i da okrivljena Nevzeta nije znala da  je oštećeni uzeo koncesije za eksploataciju ovog materijala prije nego što su utovarili dva traktora šljunka, sud nije prihvatio obzirom da je njihov iskaz u ovom dijelu neuvjerljiv, neobjektivan i  u cjelosti opovrgnut iskazom oštećenog koji je potkrijepljen ostalim izvedenim dokazima. tako da je očigledno da okrivljeni sa ovakvom odbranom smišljeno i sračunato nastoje da izbjegnu krivično-pravnu odgovornost. </span>
</p>
<p>&nbsp;</p>
<p>
<span class="span1">Dakle, u postupku je utvrđeno da su okrivljeni Avdija i Nevzeta Košuta </span><span class="span1">sredinom mjeseca marta  2013.godine, u mjestu Magarica,  selo Bać, Opština Rožaje, zajednički oduzeli tuđu pokretnu stvar – gređevinski materijal  i to pijesak u količini od 52,00 m3 i  šljunak u količini od 40,00m3, vlasništvo korisnika koncesije D.O.O. ˝GRANIT MONT˝  iz Rožaja vlasništvo Asima Murića,  u namjeri da njenim prisvajanjem sebi  pribave protivpravnu imovinsku korist  u vrijednosti od 1 180,00 Eura, na način što su građevinski materijal sa deponije oštećenog tovarili na traktor zatim  ga odvozili u pravcu sela Pripeč.</span>
</p>
<p>&nbsp;</p>
<p>&nbsp;</p>
<p>
<span class="span1">Cijeneći psihički odnos okrivljenih  Avdije i Nevzete  prema učinjenom krivičnom djelu, sud je našao da su  isti bili svjesni svog djela i  svjesni  da zajednički vrše krivično djelo, tj.  oduzimaju navedeni građevinski materijal na opisani način  u namjeri da sebi pribave protivpravnu imovinsku korist u navedenom iznosu  i to su hteli, pa su postupali sa umišljajem kao saizvršioci.</span>
</p>
<p>&nbsp;</p>
<p>
<span class="span1">Pravnom ocjenom utvrđenog činjeničnog stanja, sud je našao da su u radnjama okrivljenih Avdije i Nevzete  sadržani svi bitni elementi  krivičnog djela krađa </span><span class="span1">čl. 239. st. 1. </span><span class="span1">u vezi čl.  23.st.2. KZ,  koje su izvršili kao saizvršioci. </span>
</p>
<p>&nbsp;</p>
<p>
<span class="span1">Za izvršeno krivično djelo, sud je imenovane okrivljene oglasio krivim i izrekao im uslovnu osudu, utvrđujući mu pri tom kaznu zatvora u trajanju od  po 60 dana i istovremeno odredio da se kazna neće izvršiti ukoliko isti u roku od jedne godine ne izvrše novo krivično djelo. </span>
</p>
<p>&nbsp;</p>
<p>
<span class="span1">Prilikom izricanja  ovakve vrste krivične sankcije, sud je imao u vidu stepen krivice okrivljenih , stepen nastupjele posledice, okolnosti pod kojima je djelo izvršeno, držanje okrivljenih  nakon izvršenog djela,   cijeneći pri tom kao olakšavajuće okolnosti njihovo raniju  neosuđivanost i siromašno imovno stanje, pa je sud imajući pri tom u vidu svrhu uslovne osude iz čl. 52. KZ,   u okviru opšte svrhe krivičnih  sankcija iz čl. 4. istog zakona, našao da je imalo mjesta izricanju ovakve vrste krivične sankcije,  ubijeđen da će upozorenje uz prijetnju kazne u dovoljnoj mjeri uticati na okrivljene  da ubuduće ne vrše bilo kakva krivična djela. </span>
</p>
<p>
<span class="span1"></span>
</p>
<p>
<span class="span1">Na osnovu čl. 229. u vezi čl. 226.  st. 2. tač. 1.  ZKP, sud je obavezao okrivljene da solidarno plate na ime troškova krivičnog postupka u korist budžeta Crne Gore iznos od 104,50 eura, koji troškovi se odnose na ime troškova za vještačenje. </span>
</p>
<p>&nbsp;</p>
<p>
<span class="span1">Na osnovu čl. 229. u vezi čl. 226.  st. 2.  tač. 8.  ZKP, sud je obavezao okrivljene da plate oštećenom Asimu Muriću  na ime troškova krivičnog postupka iznos od 150,00 eura koji troškovi se odnose na ime troškova za  zastupanje oštećenog  od strane  punomoćnika - adv. Nuša Kalača. </span>
</p>
<p>&nbsp;</p>
<p>
<span class="span1"> </span><span class="span1">Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljene da plate na ime paušala iznos od 30,00 eura, u korist budžeta Crne Gore, a ovo imajući u vidu trajanje i složenost krivičnog postupka kao i imovno stanje okrivljenih.</span>
</p>
<p>&nbsp;</p>
<p>
<span class="span1">Na osnovu čl. 239.st. 2.   ZKP, sud je obavezao okrivljene da solidarno plate oštećenom Asimu Muriću na ime odštetnog zahtjeva iznos od 1.180,00 eura sa zakonskom kamatom počev od 13.06.2013.g. kao  dana izvršene   procene visine štete do konačne isplate, jer je u postupku utvrđeno da su okrivljeni u navedenom iznosu pričinili štetu oštećenom, a što proizilazi  iz nalaza i mišljenja vještaka građevinske struke koji je potkrijepljen iskazom oštećenog i ostalim izvedenim dokazima.</span>
</p>
<p>&nbsp;</p>
<p>
<span class="span1">Sa izloženog odlučeno je kao u dispozitivu ove presude pod I . </span>
</p>
<p>&nbsp;</p>
<p>
<span class="span1">Na osnovu čl. 457. ZKP, glavni pretres  od 30.09.2013.g. je održan u odsustvu uredno pozvanog okrivljenog Malagić Senada. </span>
</p>
<p>&nbsp;</p>
<p>
<span class="span1">Na  glavnom pretresu Zamjenik ODT-a Aldin Kalač je  odustao od optužbe u odnosu na ovog okrivljenog, a punomoćnik oštećenog nije nastavio krivično gonjenje, pa  je sud  odbio optužbu u odnosu na istog  primenom čl. 372. st. 1. tač. 1. ZKP.  </span>
</p>
<p>&nbsp;</p>
<p>
<span class="span1">Imovinsko pravni zahtjev u odnosu na okrivljenog Senada Malagića nije postavljen. </span>
</p>
<p>&nbsp;</p>
<p>
<span class="span1">Sa navedenih razloga  odlučeno je  kao u dispozitivu ove presude pod II.</span>
</p>
<p>
<span class="span1"> </span>
</p>
<p>
<span class="span1">OSNOVNI SUD U ROŽAJAMA, dana   01.10.2013.g.</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Aida Luboder  s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Milosav Zekić  s.r.</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba u roku od   8 dana od dana prijema iste i to Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
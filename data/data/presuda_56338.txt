<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br. 44/11</span>
</p>
<p class="p1"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Azre Dacić, rješavajući po optužnici Osnovnog državnog tužilaštva iz Rožaja Kt.br. 39/11 od 10.03.2011.g. podnijeta protiv okrivljenog S. E. iz Rožaja, zbog krivičnog djela teška djela protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika, nakon održanog glavnog i javnog pretresa dana 30.09.2011.g. u prisustvu  Osnovnog državnog tužioca Kalač Hajrana, punomoćnika oštećenog, advokata Kalač Nuša iz Rožaja, okrivljenog i njegovog branioca, advokata Kuč Munevera iz Rožaja, dana 03.10.2011.g. donio je i javno objavio</span>
</p>
<p class="p2"></p>
<p class="p2"></p>
<p class="p1">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni S. E. zv. D. JMBG ., od oca N. i majke Dž., rodj. Z., rodjen ..g. u Rožajama, gdje i živi, drž. CG, pismen, završio VSS-dipl.ecc, oženjen, otac 4 maloljetne djece, zaposlen-direktor "Erste banke", prima platu u iznosu od 850,00 eura, srednjeg imovnog stanja, neosudjivan,</span>
</p>
<p class="p2"></p>
<p class="p2"></p>
<p class="p1">
<span>OSLOBADJA SE OD OPTUŽBE</span>
</p>
<p class="p2"></p>
<p class="p2">
<span>	Da je,		</span>
</p>
<p class="p2">
<span>	dana 30.10.2010.g. oko 15,35 h, na raskrsnici-kružnom toku Ul. "30. septembar", "13. jul" i "Trg 9 Crnogorske brigade" u Rožajama, ne pridržavajući se saobraćajnih propisa, svjestan da svojom radnjom može učiniti djelo ali je olako držao da do toga neće doći ili da će to moći spriječiti, ugrozio saobraćaj i doveo u opasnost živote i tijelo ljudi, na način što upravljajući putničkim motornim vozilom marke "Renault" tip "Megan-Sedan Pack 1,5" reg.oznaka RO AK-002, protivno odredbama čl. 36. st. 1. Zakona o bezbjednosti saobraćaja na putevima, nije propustio vozilo-motocikl marke "Tomos", koji je nailazio sa njegove desne strane, pa je usljed toga, prednjim čeonim dijelom svog vozila udario u lijevu bočnu stranu motocikla kojim je upravljao F. S., nanoseći mu teške tjelesne povrede u vidu preloma obje kosti lijeve potkoljenice (golenjače i lišnjače) sa dis lokacijom,</span>
</p>
<p class="p2">
<span>	-čime bi izvršio krivično djelo teška djela protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika,</span>
</p>
<p class="p2">
<span>	-Jer nije dokazano da je izvršio djelo za koje je optužen.</span>
</p>
<p class="p2">
<span>	Troškovi krivičnog postupka u iznosu od 348,00 eura padaju na teret budžetskih sredstava.</span>
</p>
<p class="p2">
<span>	Oštećeni Fetahović Sudan se radi ostvarivanja odštetnog zahtjeva upućuje na gradjansku parnicu.</span>
</p>
<p class="p2"></p>
<p class="p2"></p>
<p class="p1">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 39/11 od 10.03.2011.g. protiv okrivljenog S.E. iz Rožaja, zbog krivičnog djela teška djela protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika (KZ).</span>
</p>
<p class="p2">
<span>	Na glavnom pretresu ODT Kalač Hajran, je precizirao činjenični opis djela kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da ga osudi na novčanu kaznu u iznosu od 1.200,00 eura, kao ublaženu kaznu jer je u postupku utvđeno da na strani okrivljenog postoje olakšavajuće okolnosti koje opravdavaju primjenu instituta ublažavanja kazne.</span>
</p>
<p class="p2">
<span>	Punomoćnik oštećenog, adv. Kalač Nušo u završnoj riječi je istakao da je u postupku krivica okrivljenog dokazana, te da sud prilikom odmeravanja kazne treba da ima u vidu olakšavajuće okolnosti koje stoje na strani okrivljenog. Oštetni zahtjev oštećeni će ostvariti posebnom tužbom u građanskoj parnici.</span>
</p>
<p class="p2">
<span>	Branilac okrivljenog, adv. Kuč Munever u završnoj riječi je istakao da u postupku nije dokazano da je njegov branjenik izvršio krivično djelo za koje je optužen, pa je predložio da ga sud oslobodi od optužbe.</span>
</p>
<p class="p2">
<span>	Okrivljeni je u svojoj odbrani istakao da je dana 30.10.2010.g.pošao svojim putničkim motornim vozilom marke "Megan-Sedan" reg.oznake RO AK-002 od "Erste"  banke,gde je zaposlen, prema svojoj kući . Kada se uključio  u kružni tok,koji se nalazi u blizini banke,  iz pravca dječijeg vrtića primjetio je motocikl marke "Tomos" koje se kretao prema kružnom toku, te pošto se vec nalazio u kružnom toku računao je da će vozač zaustaviti motocikl i propustiti njegovo vozilo, što on nije učinio već je ušao u kružni tok, udario u vozilo i zadobio povrede. Kada je izašao iz vozila prepoznao je oštećenog F.S.kojeg je odvezao u Dom zdravlja Rožaje gdje mu je ukazana ljekarska pomoć, a zatim je obavijestio policiju šta se dogodilo. Predložio je da ga sud oslobodi od optužbe jer nije izvršio djelo za koje je optužen. </span>
</p>
<p class="p2">
<span>	Po ovoj krivičnopravnoj stvari sud je izveo dokaze. Saslušao svjedoka-oštećenog F. S., saslušao vještaka saobraćajne struke  Nurković Muja i pročitao njegov nalaz i mišljenje Kri. br. 10/11 od 21.02.2011.g. i na pretresu od 19.05.2011.g., saslušao vještaka medicinske struke dr Magdelinić Milorada i pročitao njegov nalaz i mišljenje Kri br. 10/11 od 22.02.2011.g., pročitao iskaz svjedoka Č. Dž. dat na glavnom pretresu od 23.08.2011.g., pročitao zapisnik o uviđaju saobraćajne nezgode br. 03-231-4690 od 30.10.2010.g. i sa pretresa od 19.05.2011.g., otpusnu listu sa epikrizom Opšte bolnice Berane br. 5571/2010, zapisnik o tehničkom pregledu vozila AD "Servistrans" br. 1392/10 od 30.10.2010.g. , akt agencije za Investicije Opštine Rožaje br. 146/1 od 07.06.2011.g., izvršio uvid u fotodokumentaciju br. 217/2010 od 30.10.2010.g. i naknadno  dostavljenu fotodokumentaciju pod istim brojem i datumom i skicu lica mjesta i tri fotografije,uvid u rentgen snimak na ime F. S. od 23.11.2010.g. i uvid u izvod iz kaznene evidencije na ime okrivljenog, dok je odbio predlog ODT-a i punomoćnik oštećenog za izvođenje dokaza rekonstrukcijom događaja i vještačenjem od strane drugog vještaka saobraćajne struke i drugog vještaka medicinske struke-ortopeda jer je našao da je izvođenje ovih dokaza suvišno, obzirom na već utvđeno činjenično stanje, te bi se odlaganjem pretresa radi  izvođenja predloženih dokaza samo nepotrebno odugovlačio postupak a činjenično stanje bi ostalo neizmijenjeno. </span>
</p>
<p class="p2">
<span>	Cijeneći odbranu okrivljenog i sve izvedene dokaze, kako  pojedinačno tako i u međusobnoj vezi, u smislu čl. 370. st. 3.Zakonika o krivičnom postupku (ZKP), sud je našao da nije dokazano da je okrivljeni izvršio krivično djelo za koje je optužen, pa je istog oslobodio od optužbe primjenom čl. 373. tač.2. ZKP.</span>
</p>
<p class="p2">
<span>	Naime svjedok -oštećeni F. S. je izjavio da je dana 31.10.2010.g. upravljao motociklom marke "Tomos" iz pravca dječijeg vrtića prema kružnom toku koji se nalazi između zgrade Osnovnog suda i "Erste" banke  u namjeri da prođe kroz kružni tok i nastavi kretanje prema svojoj kući      . Kada je bio na udaljenosti od oko 80 metara od kružnog toka  vidio je da okrivljeni S. E. ulazi u vozilo ispred "Erste" banke i razgovara mobilnim telefonom,te kada se uključio u kružni tok sustiglo ga je ovo  vozilo  i udarilo prednjim dijelom u zadnji dio motocikla, od kojeg udara je izgubio kontrolu tako da se motocikl prepriječio preko kolovoza,pa ga je vozilo ponovo udarilo u središnji dio motocikla i u lijevu nogu i polomilo mu nogu ispod koljena, nakon čega ga je okrivljeni prevezao u bolnicu gdje mu je ukazana ljekarska pomoć  a kasnije mu je rađena operacija dva puta na nozi. Istakao je da na kritičnom mjestu nije bilo saobraćajnih znakova koji bi ukazivali da se radi o kružnom toku koji se tada renovirao ali toga dana radnici nijesu izvodili radove. Da je prije uključivanja u kružni tok vidio da je na kolovozu označen pešački prelaz sa zaustavnom linijom, te pošto nije imalo pešaka,  niti vozila u kružnom toku,  usporio je kretanje motocikla na  oko pet kilometara na čas i uključio se u kružni tok, nakon čega ga je sustigao okrivljeni i udario prednjim dijelom vozila i nanio mu povrede. U toku  pretresa oštećeni je djelimično izmijenio iskaz tako što je naveo da prije uključenja u kružni tok  nije vidio zaustavnu liniju ispred pešačkog prelaza i da je zaustavio motocikl ispred ovog prelaza i vidio da je okrivljeni ispred Erste banke  ušao u svoje vozilo a nije ga stavio u pogon, te pošto nije bilo drugih vozila, uključio se u kružni tok, kojom prilikom ga je sustigao okrivljeni i udario prednjim dijelom vozila u zadnji dio motocikla.</span>
</p>
<p class="p2">
<span>	Svjedok Č.Dž. je izjavio da radi u Upravi policije Ispostava Rožaje kao Krim tehničar i da je dana 30.10.2010.g. prisustvovao uviđaju saobraćajne nezgode koja se dogodila na raskrsnici-kružnom toku u Ulici "30 Septembar" kod zgrade Osnovnog suda, kojom prilikom je sačinio skicu lica mjesta i fotodokumentaciju. Da je  prilikom vršenja uviđaja fotografisao lice mjesta iz više pozicija i sačuvao sve fotografije u računaru. Od tih fotografija odabrao je nekoliko i sačinio fotodokumentaciju  kao i skicu lica mjesta. Istakao je da je u   vrijeme nastanka nezgode ispred  kružnog toka na ulici koja vodi od dečijeg vrtića postojao obeležen pešački prelaz sa zaustavnom linijom, koju je on fotografisao, ali u fotodokumentaciji koju je tada dostavio nije stavio ovu fotografiju i u skici nije ucrtao zaustavnu liniju jer je smatrao da to nije potrebno, obzirom da se nezgoda dogodila u kružnom toku a ne na tom mjestu. Da je naknadno sudu  dostavio fotodokumentaciju u kojoj je stavio i ovu fotografiju na kojoj je vidan pešački prelaz sa zaustavnom linijom, koja je fotografisana  na dan vršenja uviđaja.</span>
</p>
<p class="p2">
<span>	Iz nalaza i  mišljenja vještaka medicinske struke dr Milorada Magdelinića i navoda iz medicinske dokumentacije, proizilazi da je oštećeni F. S. kritičnog dana zadobio tešku tjelesnu povredu u vidu preloma obje kosti lijeve potkoljenice (goljenača i lisnjača) koje povrede  su mogle nastati u saobraćajnom udesu. </span>
</p>
<p class="p2">
<span>	Iz zapisnika o uviđaju saobraćajne nezgode,  fotodokumentacije i skice lica mjesta Ispostave Rožaje  od 30.10.2010.g. vidi se da u zapisniku nije navedeno da li je ili nije postojala zaustavna linija ispred  pešačkog prelaza na ulici koja se pruža  iz pravca dječijeg vrtića kojim se kretao oštećeni, niti je ista označena na  skici lica mjesta. Takođe u fotodokumentaciji nije priložena fotografija tog dijela terena.  </span>
</p>
<p class="p2">
<span>	Iz akta agencije za Investicije i izvoda iz projekta vođenja regulacije saobraćaja od 07.06.2011.g.  i  naknadno dostavljene  fotodokumentacije Ispostave Rožaje, vidi se da je u vrijeme nastanka saobraćajne nezgode ispred pešačkog prelaza prije nailaska na kružni tok iz pravca Dječijeg vrtića kojim se kretao oštećeni,  postojala puna  zaustavna linija .</span>
</p>
<p class="p2">
<span>	Iz nalaza i mišljenja vještaka saobraćajne srtruke Nurković Muja datog u postupku sprovođenja istražnih radnji od 21.02.2011.g., vidi se da na osnovu tada raspoloživih podataka nije bilo moguće sasvim pouzdano i tačno razjasniti sve okolnosti pod kojima je ova nezgoda nastala, jer ni jedan od učesnika nezgode nije zatečen na licu mjesta, obzirom  da je vozač putničkog vozila istim prevezao motociklistu do Doma Zdravlja u Rožajama, dok je motocikl pomjeren sa lica mjesta, a uviđajna dokumentacija ne sadrži jasan opis svih oštećena na vozilu i motociklu niti povrede koje je zadobio motociklista, tako da usled nedostatka takvih dokaza,  nije bilo moguće dati pouzdan nalaz i mišljenje. Vještak je istakao da je na licu mjesta nije konstatovano prisustvo vertikalne saobraćajne signalizacije, da se saobraćajna nezgoda dogodila na raskrsnici sa kružnim tokom saobraćaja, te ukoliko je automobil prije stupanja na raskrsnicu vožen iz Trga "Devete Crnogorske brigade" - od "Erste" banke   a motocikl iz pravca Dječijeg vrtića,  onda je mjesto kontakta između njih bilo na ukrštanju njihovih pravaca kretanja na raskrsnici sa kružnim tokom saobraćaja na kojoj je saobraćaj regulisan na osnovu važećih pravila saobraćaja tj. pravilom desne strane. Sa tog aspekta putni pravac kojim je vožen motocikl imao je prioritet u prolazu u odnosu na putni pravac kojim je vožen "Renault", pa je vozač ovog vozila bio u obavezi da zaustavi vozilo i propusti motocikl koji mu je nailazio sa desne strane. Dakle vozač "Renaulta" je prolazio kroz raskrsnicu u saobraćajnoj situaciji kada je ista bila zauzeta nailaskom motocikla koji je imao prvenstvo u prolazu, koga je lako mogao da uoči, pa je takvu radnju izveo neoprezno i nepropisno čime je načinio propust koji se smatra osnovnim razlogom uzročno vezanim za stvaranje opasne situacije i nastanak ove nezgode. Vještak je istakao da je i vozač motocikla načinio propuste koji se takođe smatraju razlozima uzročno vezanim za nastanak ove nezgode, jer isti nije prilagodio brzinu kretanja motocikla uslovima saobraćaja na raskrsnici i tehničkom stanju motocikla kojim je upravljao, obzirom da je u kritičnom momentu vozio brzinom od oko 20 km na čas sa neispravnim kočionim sistemom, na kome su šare na pneumatiku zadnjeg točka bile istrošene, što je imalo uticaja na dužinu puta zaustavljanja pa i na mogućnost izbegavanja nezgode. </span>
</p>
<p class="p2">
<span>	Na galvnom pretresu vještak saobraćajne struke Nurković Mujo je nakon uvida u naknadno dostavljenu fotodokumentaciju akt agencije za Investicije i iskaz svjedoka Č. Dž. djelimično izmijenio nalaz i mišljenje,tako što je naveo da se predmetna saobraćajna nezgoda dogodila na raskrsnici puteva sa kružnim tokom saobraćaja različite važnosti, gde je saobraćaj regulisan horizontalnom saobraćajnom signalizacijom od kojih je putni pravac kojim se kretao putnički automobil marke "Renault" bio pravac sa pravom prvenstva u prolazu u odnosu na putni pravac kojim je iz pravca Dječijeg vrtića vožen motocikl kojim je upravljao oštećeni, jer je  prije nailaska na raskrsnicu sa kružnim tokom saobraćaja postojao pešački prelaz sa neisprekidanom zaustavnom linijom ispred koje je vozač motocikla bio dužan da zaustavi motocikl i propusti putnički automobil koji je imao pravo prvenstva u prolazu, što nije učinio  već je nastavio kretanje  ne zaustavljajući se ispred pune zaustavne linije, usled čega je došlo do kontakta prednjeg desnog čeonog dijela putničkog vozila koje se  nalazilo u kružnom toku  i lijeve bočne strane motocikla koji se već nalazio u fazi stupanja na raskrsnicu sa kružnim tokom saobraćaja, tako da je jedini propust u ovoj saobraćajnoj nezgodi učinio vozač motocikla, dok na strani vozača putničkog vozila nije bilo propusta za nastanak ove nezgode.</span>
</p>
<p class="p2">
<span>	Imajući u vidu nalaz i mišljenje ovog vještaka dat na pretresu, koji je sud prihvatio kao jasan, objektivan, uvjerljiv i stručan, te dovodeći isti u vezu sa iskazom svjedoka Č. Dž., navoda akta Agerncije za investicije, naknadno dostavljene  fotodokumentacije i neposrednog zapažanja suda na lice mjesta, te  iskazom oštećenog u dijelu u kojem je jasno istakao da je prije uključivanja na kružni tok vidio obilježen pešački prelaz sa zaustavnom linijom, ispred kojeg nije zaustavio motocikl, kao i u vezu sa iskazom okrivljenog,  zaista se nedvosmisleno utvrđuje da se ova saobraćajna nezgoda dogodila na raskrsnici puteva sa kružnim tokom saobraćaja različite važnosti,  koja je regulisana horizontalnom saobraćajnom signalizacijom - pešačkim prelazom ispred kojeg je ostavljena puna-neisprekidana zaustavna linija iz pravca kojim se kretao oštećeni, koji je bio dužan da zaustavi motocikl i propusti vozilo marke "Renault" koje je imalo pravo prvenstva u prolazu jer se u tom trenutku nalazio u kružnom toku dok se  vozač motocikla nalazio u fazi uključivanja u kružni tok, što nije učinio, već je nastavio kretanje kojom prilikom je ostvaren kontakt prednjeg desnog čeonog dijela putničkog vozila i lijeve bočne strane motocikla, pa je jedini propust u ovoj saobraćajnoj nezgodi učinio oštećeni, dok na strani okrivljenog nije bilo propusta za nastanak ove nezgode.</span>
</p>
<p class="p2">
<span>	Sud je cijenio i iskaz oštećenog u dijelu kojem navodi da nije vidio zaustavnu liniju ispred pešačkog prelaza pri uključivanju u kružni tok, i da je motocikl zaustavio prije pešačkog prelaza i vidio da je okrivljeni tada ušao u vozilo ispred banke, ali njegov iskaz u ovom dijelu nije prihvatio obzirom da je isti neobjektivan neuverljiv i protivrječan sa njegovim ranije datim iskazom i  ostalim dokazima izvedenim u postupku kao i iskazom okrivljenog, iz kojih nesumljivo proizilazi da je u kritičnom momentu prije pešačkog prelaza postojala zaustavna puna linija ispred koje oštećeni nije zaustavio motocikl prije nego što je ušao u kružni tok u kojem se već nalazio okrivljeni, koji je imao pravo prvenstva u prolazu, te je oštećeni bio dužan da ga propusti i nakon toga se bezbijedno uključi u kružni tok,  što nije učinio, već je nastavio kretanje i na taj način izazvao nezgodu. 	 </span>
</p>
<p class="p2">
<span>	Takođe, sud je cijenio navode iz zapisnika o uviđaju Ispostave Rožaje, navode iz ranije dostavljene fotodokumentacije od 30.10.2011.g. i skicu lica mjesta u kojima nije  navedeno da je  ispred pešačkog prelaza postojala zaustavna linija, kao i nalaz i mišljenje vještaka saobraćajne struke dat u postupku sprovođenja istražnih radnji koji je zasnovan na navedenim pismenim dokazima , pa je našao da isti nemaju uticaja na drugačiji zaključak, obzirom da  se u toku dokaznog postupka na glavnom pretresu izmijenilo činjenično stanje u tom dijelu i da je nakon utvrđivanja odlučnih činjenica da je u kritičnom momentu na mjestu nezgode postojala neisprekidana zaustavna linija ispred pešačkog prelaza na putu kojim se prije nailaska na kružni tok kretao motocikl i bez zaustavljanja ušao u kružni tok,  kojim se kretalo putničko vozilo, nakon čega je  vještak djelimično  izmjenio nalaz i mišljenje, našavši  da je jedini propust u ovoj nezgodi učinio vozač motocikla,dajući pritom jasne, uvjerljive, objektivne i stručne razloge. </span>
</p>
<p class="p2">
<span>	Iz ovako iznijetog i utvđenog činjeničnog stanja sud je našao da nije dokazana teza optužbe da se okrivljeni nije pridržavao saobraćajnih propisa -čl. 36.st. 1. ZOBS-a na putevima,  jer nije propustio motocikl koji se nalazio sa njegove desne strane na raskrsnici , obzirom da se navedena norma odnosi na slučaj neregulisane raskrsnice  a u  konkretnom slučaju se  radi o regulisanoj raskrsnici horizontalnom saobraćajnom signalizacijom  gdje se ne primjenjuje pravilo desne strane, već pravila saobraćajne signalizacije sa pravom prvenstva u prolazu vozila koje se već nalazi u kružnom toku , tako da je oštećeni koji se uključivao u kružni tok bio dužan da zaustavi motocikl ispred zaustavne neisprekidane linije  i propusti vozilo koje se već nalazilo u kružnom toku  a nakon toga da se uključi u raskrsnicu sa kružnim tokom, što nije učinio već se nepropisno uključio u kružni tok i time izazvao saobraćajnu nezgodu, pa je teza optužbe da je okrivljeni postupao protivno navedenoj odredbi  ZOBS-a na putevima, tj. da se nije pridržavao saobraćajnih propisa  nedokazana i suprotna  utvđenim odlučnim  činjenicama u postupku.</span>
</p>
<p class="p2">
<span>	Sa navedenih razloga sud je našao da  nije dokazano da je okrivljeni izvršio krivično djelo koje mu je optužbom stavljeno na teret, pa je istog oslobodio od optužbe primjenom čl. 373. tač.2. ZKP.</span>
</p>
<p class="p2">
<span>	Na osnovu čl. 230.  st. 1. u vezi čl. 226. st. 2. tač. 1. ZKP troškovi krivičnog postupka u iznosu od 348,00 eura, koji se odnose na ime troškova za vještačenje i izlazak suda na lice mjesta,  padaju na teret budžetskih sredstava. </span>
</p>
<p class="p2"></p>
<p class="p2">
<span>	Na osnovu čl. 239. st. 2. ZKP, oštećeni F. S. se radi ostvarivanja odštetnog zahtjeva upućuje na građansku pranicu. 	</span>
</p>
<p class="p2"></p>
<p class="p2">
<span>	 </span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 03.10.2011.g.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar,							S U D I J A,</span>
</p>
<p class="p2">
<span>Azra Dacić s.r.	 					Milosav Zekić  s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se iozjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>


</body>
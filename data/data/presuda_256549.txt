<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">K. br. 104/17</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u P</span><span class="span1">odgorici</span><span class="span1">, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljene M. S. D., zbog produženog krivičnog djela nasilje u porodici ili u porodičnoj zajednici iz čl. 220 st. 3 u vezi st. 1 i 2 i čl. 49 st. 1 Krivičnog zakonika Crne Gore, nakon održanog javnog glavnog pretresa od 20.06.2017. godine u prisustvu zastupnice optužbe A. R. - savjetnice u Osnovnom državnom tužilaštvu Pg i okrivljene, dana 21.06.2017. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljena: M. S. D., JMB ............., od oca I. i majke S., rođene P., rođena .. ..19.. godine u Pg, sa prebivalištem u Pg - ul. IV j. .., državljanka Crne Gore, razumije crnogorski jezik, koji je i njen jezik, ekonomista, razvedena, majka troje djece, pismena, završila srednju školu, lošeg imovnog stanja, ranije neosuđivana, protiv koje se ne vodi postupak za drugo krivično djelo.</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">Kriva je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">U decembru 2012. godine, u stanu, u Ulici V. D. K., u Pg, u stanju bitno smanjene uračunvljivosti, svjesna svog djela čije je izvršenje htjela i svjesna da je njeno djelo zabranjeno, primjenom grubog nasilja narušila tjelesni integritet maloljetnog člana svoje porodice, koristeći sredstvo podobno da tijelo teško povrijedi i zdravlje teško naruši, na način što je maloljetnu ćerku - oštećenu M. M. K., rođenu 1999. godine, 15. decembra, oko 21,00 čas, u spavaćoj sobi, gurnula na krevet i sjela joj na noge, kako bi je onemogućila da se pomjera, stiskala je rukama za vrat, udarala otvorenim i zatvorenim šakama, grebla po glavi i tijelu i ujela za ruku, a 16. decembra, oko 10,00 časova, u dnevnoj sobi, je udarala zatvorenim šakama po glavi i tijelu i rolerima u predjelu leđa i predjelu sljepoočnice, od čega su kod oštećene nastupile lake tjelesne povrede u vidu krvnih podliva kože u lijevoj polovini čeonog predjela, oba kapka lijevog oka i u predjelu lijeve i desne strane lica - pored, ulijevo i udesno od nosa, ogrebotine kože u predjelu desne bočne strane nosa, oguljotine sluzokože u predjelu gornje usne, ogrebotine kože u središnjem predjelu prednje strane grudnog koša, i krvnih podliva kože u predjelu desnog ramena, leđa - u nivou dvanaestog rebra, i u predjelu zadnje i unutrašnje strane lijeve nadlaktice, </span>
</p>
<p>&nbsp;</p>
<p>
<span class="span1">- čime je učinila produženo krivično djelo nasilje u porodici ili u porodičnoj zajednici iz čl. 220 st. 3 u vezi st. 1 i 2 i čl. 49 st. 1 Krivičnog zakonika. </span>
</p>
<p>
<span class="span1">&nbsp;</span>
</p>
<p>
<span class="span1">Pa joj sud za navedeno krivično djelo primjenom&nbsp; čl. 4 st. 2, čl. 42 st. 1, čl. 45 st. 1 tač. 3, čl. 46 st. 1 tač. 4, čl. 52 st. 2, čl. 53 i čl. 54 Krivičnog zakonika i čl. 226, čl. 229 i čl. 374 Zakonika o krivičnom postupku, izriče </span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">&nbsp;</span>
</p>
<p>
<span class="span1">Kojom joj utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako okrivljena u roku od 2 (dvije) godine po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span1">Na osnovu čl. 70 st. 3 Krivičnog zakonika prema okrivljenoj se izriče</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">OBAVEZNO PSIHIJATRIJSKO LIJEČENjE NA SLOBODI</span>
</p>
<p>&nbsp;</p>
<p>
<span class="span1">Koja će se izvršiti u Centru za mentalno zdravlje Doma zdravlja Pg.</span>
</p>
<p>
<span class="span1">Navedena mjera će trajati dok postoji potreba liječenja, ali ne duže od tri godine. Ako se okrivljena, ne podvrgne liječenju na slobodi ili ga samovoljno napusti ili i pored liječenja nastupi opasnost da ponovo učini protivpranvo djelo predviđeno zakonom kao krivično djelo, tako da je potrebno njeno liječenje i čuvanje u odgovarajućoj zdravstvenoj ustanovi, sud će izreći obavezno psihijatrijsko liječenje i čuvanje u takvoj ustanovi. </span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Obavezuje se okrivljena da plati na ime troškova krivičnog postupka iznos od 189,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Pg Kt. br. 1787/12 od 27.03.2017. godine, okrivljenoj M. S. D. stavljeno je na teret da je učinila produženo krivično djelo nasilje u porodici ili u porodičnoj zajednici iz čl. 220 st. 3 u vezi st. 1 i 2 i čl. 49 st. 1 Krivičnog zakonika. Zastupnica optužbe je u završnoj riječi u cjelosti ostala pri podnijetom optužnom predlogu, predlažući sudu da okrivljenu oglasi krivom i osudi je u skladu sa zakonom, te da joj izrekne mjeru bezbjednosti obaveznog psihijatrijskog liječenja na slobodi.</span>
</p>
<p>
<span class="span1">Sud je sa glavnog pretresa po službenoj dužnosti, shodno čl. 446 u vezi čl. 314 Zakonika o krivičnom postupku, a po prethodnom saslušanju stranaka, isključio javnost, jer je našao da je to neophodno radi zaštite interesa maloljetne oštećene M. M. K.. </span>
</p>
<p>
<span class="span1">Okrivljena je u odbrani datoj u prethodnom postupku i na glavnom pretresu saglasno u bitnom navela da ima dvoje djece iz prvog braka, a da je maloljetnu oštećenu dobila iz vanbračne zajednice sa R. K. Njen vanbračni suprug je umro u aprilu 2012. godine, što je njena kćerka M. jako teško podnijela, pa je nakon njegove smrti počela čudno da se ponaša, bila je neposlušna, lagala je, nikada nije bila sigurna gdje ide, nije se javljala i kasno se vraćala kući. Bila je stalno u strahu zbog nje, plašeći se da joj se nešto ne desi. Kritičnom prilikom oštećena je cio dan bila van kuće i kada se kasno uveče vratila ona je pokušala da joj objasni da to ne smije da radi, ali je oštećena nije slušala i potpuno je ignorisala. Takvo ponašanje oštećene je dodatno iznerviralo, pa je tom prilikom u afektu istukla, na način što je udarala otvorenom šakom po licu, glavi i ramenima, od čega je kod iste primijetila crvenilo kod lijevog oka. Negira da je oštećenu udarala nogama, da je čupala za kosu i da je grebala. Nakon ovog događaja, upućena je na liječenje u D., gdje joj je konstatovana teška depresija i gdje se liječila oko 2 mjeseca, a i nakon toga je nastavila sa korišćenjem terapije. Maloljetna oštećena se i nakon kritičnog događaja čudno ponašala, živjela je u nekom svijetu svojih laži, pa im je dugo trebalo da savladaju taj problem, u čemu su i uspjeli. Žao joj je što je oštećenoj zadala više udaraca i što nije uspjela da se iskontroliše. Dok je udarala maloljetnu oštećenu, obje su bile u stojećem položaju i kritični događaj se odvijao u spavaćoj sobi i trajao je par minuta, a sigurna je da maloljetna oštećena od njenih udaraca nije padala. Kritičnom prilikom nije vrijeđala maloljetnu oštećenu, a ne sjeća se ni da je tom prilikom ujela. Negira da je udarala bilo kojim predmetom, već je to činila jedino otvorenim šakama, tj. šamarima. Na gavnom pretresu je dodala da oštećenu nije tukla u dva </span><span class="span1">navrata, već je to učinila samo jednom, a veče prije kritičnog događaja je imala samo sukob sa ošećenom zbog problema koji su trajali unazad nekoliko mjeseci i koji su kritičnom prilikom kulminirali. Ne spori da je istukla i to preko mjere za koju smatra da je ponekad dozvoljeno istući dijete u cilju pravilnog vaspitanja. Zbog stanja u kojem se tad nalazila, ne može se sjetiti koliko udaraca i u kom dijelu tijela je kritičnom prilikom zadala oštećenoj, osim da je tu bilo jako puno udaraca i da je nakon što joj je ona došla u posjetu u bolnicu vidjela modricu na njenom licu. Oštećenu nije udarala rolerima, a smatra da je oštećena to rekla, jer je pomiješala kritični događaj sa događajem koji se desio nekoliko mjeseci ranije kada su njih dvije imale sukob oko rolera, pa kako oštećena nije htjela da je posluša i da ne vozi rolere po ulici, ona ih je iz revolta bacila prema njoj i oni su pali u njeno krilo. U završnoj riječi je navela da se kritični događaj desio prije četiri godine, te da je to bio momenat njenog nekontrolisanog ponašanja i najviše bi voljela da se to nije desilo. Ne želi da pvređuje svoje dijete i osjeća krivicu što je povrijedila kritičnom prilikom. </span>
</p>
<p>
<span class="span1">Sud je u dokaznom postupku  na saglasan predlog stranaka reprodukovao snimak audio-vizuelnog saslušanja maloljetne oštećene M. M. K. od 26.12.2013. godine i pročitao prepis audio zapisa iskaza Kt. br. 1787/12 od 26.12.2013. godine, pročitao medicinsku dokumentaciju za maloljetnu oštećenu iz Kliničkog centra Crne Gore, na saglasan predlog stranaka pročitao nalaz i mišljenje vještaka medicinske struke dr K. N. od 08.02.2017. godine, na saglasan predlog stranaka pročitao nalaz i mišljenje vještaka neuropsihijatra dr Ž. G. od 20.03.2017. godine i pročitao izvod iz registra kaznenih evidencija Ministarstva pravde KE 575/2017 od 31.03.2017. godine.</span>
</p>
<p>
<span class="span1">Maloljetna oštećena M. M. K. je u prethodnom postupku saslušana uz pomoć stručnog lica – pedagoga M. Lepović, a saslušanju je prisustvovao i zakonski zastupnik maloljetne oštećene – staratelj N. D., o čemu je sačinjen audiovizuelni zapis i prepis audio zapisa koji su na saglasan predlog stranaka reprodukovani i pročitani na glavnom pretresu. Maloljetna oštećena je u bitnom navela da je 15. decembra 2012. godine bila napolju i da je prije njenog izlaska između nje i okrivljene sve bilo u redu. Desetak minuta nakon njenog ulaska okrivljena je nju napala i nakon verbalnog došlo je i do fizičkog sukoba, na način što ju je okrivljena gurala na krevet, potom joj je sjela na noge kako ne bi mogla da se miče, pričala joj strašne stvari, govorila joj kako će je zadaviti sopstvenim rukama, hvatala je za vrat, grlo, grebala je, udarala, šamarala, pri čemu je najveći strah hvatao od njene face u tom trenutku. Tom prilikom okrivljena je udarala u predjelu lica, vrata, grudnog koša i ugrizla je za ruku. Sjutra ujutru je okrivljena došla kod nje u dnevnu sobu i počela je rasprava u vezi prethodne večeri, koju je ona pokušavala da izbjegne, ali je ipak došlo do fizičkog kontakta, na način što je okrivljena udarila u predjelu kičme sa rolerima koji su se nalazili u dnevnoj sobi i tom prikom je bila jako agresivna i udarala je šakama kod sljepoočnice, u predjelu kod obraza, hvatala je za vrat i grebala. Nakon toga je pozvala monahinju koja je uvijek bila tu za nju i za njenu majku i ista je odvela kod babe, odakle su je baba i brat N. potom odveli u Klinički centar. </span>
</p>
<p>
<span class="span1">Iz medicinske dokumentacije na ime oštećene M. M. K., i to: izvještaja ljekara specijaliste Ambulante DHK – Dječija hirurgija Instituta za bolesti djece JZU KCCG br. prtokola 2996 od 16.12.2012. godine i izvještaja ljekara specijaliste Ambulante Očno Urgentnog centra JZU KCCG Pg, broj protokola 24027 od 16.12.2012. godine, proizilazi da se maloljetna oštećena javljala u navedenu zdravstvenu ustanovu zbog povreda koje je zadobila u porodičnom nasilju, kojom prilikom joj je postavljena dijagnoza koja je data na latinskom jeziku i propisana terapija. </span>
</p>
<p>
<span class="span1">Iz nalaza i mišljenja vještaka medicinske struke dr K. N. od 08.02.2017. godine, koji je vještak dao na osnovu medicinske dokumentacije koju je sud pročitao na glavnom pretresu, sud je utvrdio da je maloljetna oštećena M. M. K. kritičnom prilikom zadobila tjelesne povrede u vidu: krvnog podliva kože u lijevoj polovini čeonog predjela, promjera 2x2 cm, krvnog podliva kože oba kapka lijevog oka sa otokom oba kapka lijevog oka, krvnog podliva kože u predjelu lijeve strane lica – pored i ulijevo od nosa, promjera 2,5x1,5 cm, krvnog podliva kože u predjelu desne strane lica – pored i udesno od nosa, promjera 2x1 cm, ogebotine (crtaste oguljotine) kože u predjelu desne bočne strane nosa, tj. u predjelu desnog nosnog krila dužine 1 cm, erozije – oguljotine sluzokože u predjelu gornje usne dužine 0,5 cm, ogrebotine (crtaste oguljotine) kože u središnjem </span><span class="span1">predjelu prednje strane grudnog koša, tj. u predjelu grudne kosti dužine 2 cm, krvnog podliva kože u predjelu desnog ramena promjera 2x1,5 cm, krvnog podliva kože u predjelu leđa, u nivou dvanaestog rebra promjera 1x0,7 cm i krvnog podliva kože u predjelu zadnje i unutrašnje strane lijeve nadlaktice promjera 2x1,5 cm. Navedene povrede, procijenjene kako pojedinačno, tako i u svom ukupnom djelovanju, u vrijeme nanošenja predstavljaju laku tjelesnu povredu, i iste su nanesene višestrukim dejstvom tupine aktivno zamahnutog mehaničkog oruđa. Krvni podliv kože u lijevoj polovini čeonog predjela, krvni podliv kože oba kapka lijevog oka sa otokom oba kapka lijevog oka, krvni podliv kože u predjelu lijeve strane lica – pored i ulijevo od nosa, krvni podliv kože u predjelu desne strane lica – pored i udesno od nosa, erozija – oguljotina sluzokože u predjelu gornje usne nanešeni su jednokratnim dejstvom tupine aktivno zamahnutog mehaničkog oruđa, u šta bi spadala stisnuta pesnica i sl. Ogrebotina (crtasta oguljotina) kože u predjelu desne bočne strane nosa, tj. u predjelu desnog nosnog krila i ogrebotina kože u središnjem predjelu prednje strane grudnog koša, tj. u predjelu grudne kosti nanešene su najvjerovatnije dejstvom nokta – grebanjem od strane druge osobe. Krvni podliv kože u predjelu desnog ramena nanešen je jednokratnim dejstvom tupine aktivno zamahnutog mehaničkog oruđa, u šta bi spadala: stisnuta pesnica, noga, metalni dio rolera, dok je krvni podliv kože u predjelu leđa, u nivou dvanaestog rebra nanešen jednokratnim dejstvom tupine aktivno zamahnutog mehaničkog oruđa, u šta bi spadao: metalni dio rolera, noga i sl. Krvni podliv kože u predjelu zadnje i unutrašnje strane lijeve nadlaktice nanešen je najvjerovatnije dejstvom ljudskih zuba, mada se ne može sa potrebnom sigurnošću isključiti mogućnost da je isti nastao stiskanjem lijeve nadlaktice oštećene prstima od strane druge osobe. Osim navedenih povreda, oštećena je kritičnom prilikom zadobila i crvenilo kože u predjelu lijeve bočne strane vrata, a koje crvenilo, samo za sebe, ne predstavlja tjelesnu povredu, a isto je nanešeno najvjerovatnije stiskanjem vrata oštećene rukama od strane druge osobe, mada se ne može sa potrebnom pouzdanošću isključiti mogućnost da je navedeno crvenilo kože nanešeno udarcem otvorenom šakom – šamarom.</span>
</p>
<p>
<span class="span1">Iz nalaza i mišljenja vještaka neuropsihijatra dr Ž. G. od 20.03.2017. godine sud je utvrdio da je okrivljena na nivou prosječnih intelektualnih sposobnosti, te da se u osnovi radi o osobi koja je liječena od akutne psihoze tranzitornog nivoa koja je vremenom dostigla i periodično psihotično ispoljavanje na nivou sumanutih ideja i epizodično agresivnog ponašanja pogotovo u stresnim okolnostima, koja se prema pravnoj klasifikaciji svrstava u teži akutni duševni poremećaj. Krivično djelo se direktno povezuje sa psihopatološkim fenomenima psihotičnog tipa na nivou sumanutih ideja i halucinacija. U vrijeme krivičnog djela okrivljena je bila u stanju afekta napetosti (anksioznosti) jakog intenziteta, ali na psihotičnoj osnovi. Vještak je mišljenja da je sposobnost okrivljene da shvati značaj svog djela i da upravlja svojim postupcima u vrijeme izvršenja krivičnog djela bila bitno smanjena, a imajući u vidu njenu ličnost sa epizodičnim psihotičnim vladanjem. Usled deterioracije ličnosti na afektivno emocionalnom planu sa epizodičnom agresivnošću uzrokovane psihotičnim ponašanjem u ranijem periodu, vještak je mišljenja da postoje indikacije za primjenu mjera bezbjednosti obaveznog psihijatrijskog liječenja u odgovarajućoj zdravstvenoj ustanovi, koja se može provesti u nadležnom Domu zdravlja na slobodi u vidu povremenih posjeta psihijatru.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljene, sud je nesumnjivo utvrdio da je okrivljena M. S. D. izvršila krivično djelo u vrijeme, mjestu i na način bliže predstavljen u izreci presude.</span>
</p>
<p>
<span class="span1">Činjenično stanje sud je utvrdio iz iskaza maloljetne oštećene M. M. K. koja je navela da je 15. decembra 2012. godine po njenom ulasku u stan između nje i okrivljene došlo prvo do verbalnog sukoba, da bi je okrivljena potom fizički napala na način što je gurnula na krevet, potom joj je sjela na noge kako ne bi mogla da se pomjera, pričala joj strašne stvari, govoreći joj kako će je zadaviti sopstvenim rukama, stiskala je za vrat, grlo, grebala, udarala, šamarala u predjelu lica, vrata, grudnog koša i ujela je za ruku, da bi sjutra ujutru okrivljena došla kod nje u dnevnu sobu i nakon prethodne rasprave je udarila u predjelu kičme i predjelu sljepoočnice sa rolerima koji su se nalazili u dnevnoj sobi i udarala je šakama po glavi i tijelu. Iskaz svjedoka oštećene sud je u potpunosti prihvatio, s obzirom na to da je isti potvrđen materijalnim dokazima, </span><span class="span1">odnosno medicinskom dokumentacijom izdatom na ime oštećene i nalazom i mišljenjem vještaka medicinske struke dr K. N. Nalaz i mišljenje vještaka medicinske struke dr K. N. sud je prihvatio kao potpun, jasan, logičan, objektivan, i u svemu dat shodno pravilima medicinske struke, i iz istog utvrdio da je oštećena u predmetnom događaju zadobila lake tjelesne povrede u vidu krvnih podliva kože u lijevoj polovini čeonog predjela, oba kapka lijevog oka i u predjelu lijeve i desne strane lica - pored, ulijevo i udesno od nosa, oguljotine sluzokože u predjelu gornje usne, koje su nastale kao posledica dejstva tupine aktivno zamahnutog mehaničkog oruđa - stisnute pesnice. Iz istog nalaza sud je u tvrdio da je oštećena zadobila lake tjelesne povrede u vidu ogrebotine kože u predjelu desne bočne strane nosa, ogrebotine kože u središnjem predjelu prednje strane grudnog koša, koje su nastale kao posledica dejstva nokta - grebanja od strane druge osobe i krvnih podliva kože u predjelu desnog ramena, leđa - u nivou dvanaestog rebra, koji su posledica dejstva tupine aktivno zamahnutog mehaničkog oruđa - metalnog dijela rolera, dok je laka tjelesna povreda u vidu krvnog podliva kože u predjelu zadnje i unutrašnje strane lijeve nadlaktice nanešena dejstvom ljudskih zuba. Prilikom utvrđivanja činjeničnog stanja i ocjene vjerodostojnosti iskaza svjedoka oštećene sud je posebno imao u vidu da ni okrivljena u odbrani nije sporila da je u kritičnoj prilici udarala oštećenu šakom po licu, glavi i ramenima. Imajući u vidu iskaz svjedoka maloljetne oštećene i odbranu okrivljene za sud je nesumnjivo da su sve povrede tjelesnog integriteta kod maloljetne oštećene nastale kao posledica grubog nasilja koje je nad njom u kritičnoj prilici izvršila okrivljena, i to upravo na način kako je to opisala maloljetna oštećena, jer to potvrđuje i mehanizam nastanka njenih povreda o kojem se izjasnio vještak medicinske struke u svom nalazu i mišljenju.</span>
</p>
<p>
<span class="span1">Imajući u vidu utvrđeno činjenično stanje, odnosno da je okrivljena opisanim radnjama izvršila dva ista krivična djela prema istoj oštećenoj, maloljetnoj M. M. K., u vremenskoj povezanosti, odnosno 15.12. i 16.12.2012. godine, dakle u dva dana zaredom, te jedinstvo mjesta izvršenja djela, budući da su sve radnje preduzete u porodičnom stanu okrivljene i maloljetne oštećene, koji se nalazi u ul. V. D. K., u Pg, sa jedinstvenim umišljajem, to radnje koje je preduzela okrivljena prema maloljetnoj oštećenoj predstavljaju jednu cjelinu i ulaze u zakonsku konstrukciju produženog krivičnog djela u smislu čl. 49 st. 1 Krivičnog zakonika Crne Gore.</span>
</p>
<p>
<span class="span1">Cijeneći subjektivni odnos okrivljene prema izvršenom krivičnom djelu, imajući u vidu rezultate cjelokupnog dokaznog postupka, a posebno ponašanje okrivljene prilikom izvršenja djela kao i njenu odbranu, te dovodeći ih u vezu sa nalazom i mišljenjem sudskog vještaka medicinske struke neuropsihijatra dr Ž. G. od 20.03.2017. godine, da je kod okrivljene u vrijeme izvršenja krivičnog djela, sposobnost da shvati značaj svoga djela i mogućnost da upravlja svojim postupcima bila bitno smanjena, sud je izveo logičan zaključak da uračunljivost okrivljene u vrijeme izvršenja djela nije bila isključena, već da je okrivljena izvršila djelo u uračunljivom stanju, ali je njena uračunljivost usled akutne psihoze tranzitornog nivoa koja je vremenom dostigla i periodično psihotično ispoljavanje na nivou sumanutih ideja i epizodično agresivnog ponašanja, u deliktnoj situaciji bila bitno smanjena. U vrijeme izvršenja krivičnog djela okrivljena je bila u stanju afekta napetosti (anksioznosti) jakog intenziteta, ali na psihotičnoj osnovi, odnosno usled psihopatoloških fenomena psihotičnog tipa na nivou sumanutih ideja i halucinacija, a ne usled jake razdraženosti izazvane postupajem maloljetne oštećene. Navedeni nalaz i mišljenje dr Ž. G. sud je u cijelosti prihvatio ocijenivši ga kao potpun, jasan, objektivan i stručan. Dakle, sud nalazi da se vinost okrivljene u konkretnom slučaju manifestuje kao direktni umišljaj. Ponašanje okrivljene prilikom izvršenja krivičnog djela, ukazuje da je ista bila svjesna da čini zabranjenu djelatnost, odnosno da je bila svjesna da grubim nasiljem, odnosno stiskanjem oštećene za vrat, udaranjem otvorenim i zatvorenim šakama, grebanjem, ujedanjem, narušava tjelesni integritet maloljetnog člana svoje porodice - ćerke, da pritom upotrebljava i rolere koje su sredstvo podobno da tjelo teško povrijedi, što je po nalaženju suda i htjela, čime su se u radnjama okrivljene stekli svi objektivni i subjektivni elementi bića krivičnog djela nasilje u porodici ili u porodičnoj zajednici iz čl. 220 st. 3 u vezi st. 1 i 2 i čl. 49 st. 1 Krivičnog zakonika. </span>
</p>
<p>
<span class="span1">Sud je cijenio i odbranu okrivljene koja je u bitnom navela da je njena kćerka nakon očeve smrti počela čudno da se ponaša, bila je neposlušna, lagala je, nikada nije bila sigurna gdje ide, </span><span class="span1">nije se javljala i kasno se vraćala kući, te da je stalno bila u strahu zbog nje, plašeći se da joj se nešto ne desi, te da je kritične večeri pokušavala oštećenoj da objasni da ne smije sama da bude van kuće kasno uveče, ali kako je ista ignosrisala to je dodatno iznerviralo, zbog čega je izgubila kontrolu nad sobom i istukla je i to preko mjere za koju smatra da je ponekad dozvoljeno istući dijete u cilju pravilnog vaspitanja, ali je pritom nije vrijeđala niti se sjeća da je ujela. Negirala je da je oštećenu udarala bilo kojim predmetom, već je to činila jedino otvorenim šakama, tj. šamarima, kao i to da je grebala. Takođe je negirala da je oštećenu tukla u dva navrata, već je to učinila samo jednom, a veče prije kritičnog događaja je imala samo sukob sa ošećenom zbog problema koji su trajali unazad nekoliko mjeseci i koji su kritičnom prilikom kulminirali. Ovakvu odbranu sud međutim nije prihvatio, imajući u vidu da je ista nelogična, neubjedljiva i opovrgnuta kako iskazom svjedoka oštećene kojem je sud poklonio punu vjeru, tako i nalazom i mišljenjem vještaka iz kojeg je sud utvrdio da su lake tjelesne povrede u vidu krvnog podliva kože u predjelu desnog ramena i krvnog podliva kože u predjelu leđa, u nivou dvanaestog rebra nastali kao posledica jednokratnog dejstva tupine aktivno zamahnutog mehaničkog oruđa, u šta bi spadao i metalni dio rolera, a da je laka tjelesna povreda u vidu krvnog podliva kože u predjelu zadnje i unutrašnje strane lijeve nadlaktice nanešena najvjerovatnije dejstvom ljudskih zuba, dok su povreda u vidu ogrebotine kože u predjelu desne bočne strane nosa i ogrebotine kože u središnjem predjelu prednje strane grudnog koša nanešene najvjerovatnije dejstvom nokta - grebanjem od strane druge osobe, a povrede u  vidu krvnih podliva kože u lijevoj polovini čeonog predjela, oba kapka lijevog oka i u predjelu lijeve i desne strane lica - pored, ulijevo i udesno od nosa, oguljotine sluzokože u predjelu gornje usne, nastale su kao posledica dejstva tupine aktivno zamahnutog mehaničkog oruđa - stisnute pesnice. </span>
</p>
<p>
<span class="span1">Prilikom odluke o krivičnoj sankciji, sud je u smislu čl. 42 st. 1 Krivičnog zakonika, cijenio sve okolnosti koje su od uticaja na njen izbor i visinu, pa je na strani okrivljene, kao olakšavajuće okolnosti </span><span class="span2">cijenio</span><span class="span1"> </span><span class="span2">stepen njene krivice, s obzirom na to da je tokom postupka utvrđeno da je njena uračunljivost bila bitno smanjena,</span><span class="span1"> njene lične prilike, odnosno da je lošeg imovnog stanja, njen raniji život, i s tim u vezi raniju neosuđivanost, a što je utvrđeno iz izvoda iz registra kaznenih evidencija Ministarstva pravde KE 575/2017 od 31.03.2017. godine, njeno držanje nakon učinjenog krivičnog djela izraženo kroz prihvatanje odgovornosti i iskreno kajanje zbog učinjenog krvičnog djela, njen odnos prema žrtvi krivičnog djela, odnosno okolnost da je u međuvremenu došlo do normalizacije odnosa u porodici, dok otežavajućih okolnosti nije bilo, pa je sud, cijeneći navedene olakšavajuće okolnosti kao naročito olakšavajuće, shodno čl. 45 st. 1 tač. 3 i 46 st. 1 tač. 4 Krivičnog zakonika, okrivljenoj ublažio kaznu ispod zakonom zaprijećenog minimuma, i utvrdio joj kaznu zatvora u trajanju od šest mjeseci, nakon čega joj je shodno čl. 53 i čl. 54 Krivičnog zakonika izrekao uslovnu osudu, nalazeći da prema okrivljenoj nije nužno primjeniti kaznu radi krivično pravne zaštite, te da će se i upozorenjem uz prijetnju kaznom u dovoljnoj mjeri uticati na okrivljenu da više ne vrši krivična djela, odnosno da će se na taj način u potpunosti ostvariti svrha izricanja uslovne osude propisana čl. 52 st. 2 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.  </span>
</p>
<p>
<span class="span1">Sud je, shodno čl. 70 st. 3 Krivičnog zakonika, okrivljenoj izrekao mjeru bezbjednosti obavezno psihijatrijsko liječenje na slobodi, a ovo imajući u vidu nalaz i mišljenje vještaka neuropsihijatra dr Ž. G., iz kog je sud utvrdio da postoje indikacije za primjenu mjere bezbjednosti obaveznog psihijatrijskog liječenja zbog deterioracije ličnosti na afektivno emocionalnom planu sa epizodičnom agresivnošću koja je uzrokovana psihotičnim ponašanjem u ranijem periodu. Navedena mjera će se izvršiti u Centru za mentalno zdravlje Doma zdravlja Pg, i trajaće dok postoji potreba za liječenjem, ali ne duže od tri godine. Ako se okrivljena, bez opravdanih razloga, ne podvrgne liječenju na slobodi ili ga samovoljno napusti, ili i pored liječenja nastupi opasnost da ponovo učini protivpravno djelo predviđeno zakonom kao krivično djelo, tako da je potrebno njeno liječenje i čuvanje u odgovarajućoj zdravstvenoj ustanovi, sud će izreći obavezno psihijatrijsko liječenje i čuvanje u takvoj ustanovi.</span>
</p>
<p>
<span class="span1">Shodno čl. 226 i čl. 229 Zakonika o krivičnom postupku okrivljena je obavezana da na ime troškova krivičnog postupka plati ukupan iznos od 189,50 €, i to na ime troškova sudsko </span><span class="span1">medicinskog vještačenja iznos od 60,50 €, na ime troškova vještačenja po vještaku neuropsihijatru iznos od 99,00 € i na ime paušala kao dijela troškova krivičnog postupka iznos od 30,00 €, koji je određen shodno trajanju i složenosti postupka i imovnom stanju okrivljene.</span>
</p>
<p>
<span class="span1">Imajući u vidu navedeno, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 21.06.2017. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                                         S U D I J A </span>
</p>
<p>
<span class="span1"> Edina Kraja,s.r.                                                                                  Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">  PRAVNA POUKA: Protiv ove presude dozvoljena je</span>
</p>
<p>
<span class="span1">                               žalba u roku od 8 dana od dana </span>
</p>
<p>
<span class="span1">                               prijema prepisa iste, Višem sudu</span>
</p>
<p>
<span class="span1">                               u Pg, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
</div>
</div>


</body>
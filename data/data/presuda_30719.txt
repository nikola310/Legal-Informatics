<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 817/13</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI,po sudiji Đ. G.,uz učešće namještenika suda P. N.,kao zapisničara,u krivičnom predmetu protiv okrivljenog L. B. iz S.,zbog produženog krivičnog djela falsifikovanje izprave iz čl. 412.st.2 u vezi st.1 u vezi čl. 49 Krivičnog zakonika,odlučujući po optužnom predlogu Osnovnog državnog tužioca Kt.br. 1262713 od 18.oktobra 2013 godine,koji je zastupao zamjenik Osnovnog državnog tužioca M. I.,nakon glavnog,javnog pretresa održanog dana 04.11.2013 godine,u prisustvu stranaka,branioca po službenoj dužnosti okrivljenog L. B.,advokata R.R.,po zamjeničkom punomoćju advokata Đ.Z. i tumača za albanski jezik B. V.,donio je i istog dana javno objavio</span>
</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni: L. B.,od oca R. i majke R.,rođene C.,rođen 11.10.1984 godine u S.-Republika A.,sa prebivalištem u mjestu rođenja, naselje P.-M. ,državljanin Republike A.,po zanimanju električar,oženjen,otac dvoje maloljetne djece,završio osnovnu školu,lošeg imovnog stanja,neosuđivan</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">Zato što je:</span>
</p>
<p>
<span class="span1">Dana 13.10.2013 godine,na A. P.,upotrijebio kao prave lažne javne isprave –četiri lične karte i vozačku dozvolu navodno izdate od strane nadležnog organa R. I. i to lične karte serijskih brojeva AT75.... na ime C. F.,AT75.... na ime  C. S.,AT757.... na ime C. A., i AT757.... na ime C. B.,u koje su na autentičnim obrazcima bile unijete slike okrivljenog,njegove supruge L. O. i njihove maloljetne djece L. B. i L. O.,a putem kolor štampača bili unijeti neistiniti podaci koji se odnose na ime i prezime,datum rođenja,visinu,boju kose,boju očiju,kao i vozačku dozvolu serijskog broja  MI5576....,na ime C.F.,u kojoj je na neautentičnom obrazcu bila unijeta slika okrivljenog ,koje isprave je isti upotrijebio označenog dana,tako što ih je predao ovlašćenim službenicima Uprave policije Crne Gore,prilikom pasoške kontrole,pri čemu je bio svjestan svog djela i htio njegovo izvršenje,znajući da je njegovo djelo zabranjeno,</span>
</p>
<p>
<span class="span1">-čime je izvršio produženo krivično djelo falsifikovanje isprave iz čl. 412.st.2 u vezi st.1 u vezi čl. 49 Krivičnog zakonika,</span>
</p>
<p>
<span class="span1">Pa sud okrivljenog,primjenom citiranih Zakonskih propisa i čl. 3,4,5,13,15,32,36,42 i 51 Krivičnog zakonika i čl. 226,229 i 374 Zakonika o krivičnom postupku</span>
</p>
<p style="text-align:center;">
<span class="span1">Osuđuje</span>
</p>
<p>
<span class="span1">Na kaznu zatvora u trajanju od 3(tri)mjeseca,u koju se uračunava vrijeme provedeno u pritvoru od 13.10.2013 godine,pa nadalje.</span>
</p>
<p>
<span class="span1">Sud okrivljenom na osnovu čl. 75.st.1 Krivičnog zakonika</span>
</p>
<p>
<span class="span1"> Izriče:</span>
</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>
<span class="span1">Oduzimanja predmeta: četiri lične karte navodno izdate od nadležnog organa Republike I.,serijskih brojeva: AT757.... na ime C.. F.,AT757.... na ime C. S.,AT757.... na ime C. A. i AT7572523 na ime C. B. i vozačke dozvole navodno izdate od nadležnog organa Republike I.,serijskog broja  MI557.... J na ime C. F..</span>
</p>
<p>
<span class="span1">Obavezuje se okrivljeni da ovom sudu na ime troškova postupka uplati novčani iznos od 95,00 eura,i 30,00 na ime paušala,u roku od 15 dana po pravosnažnosti presude,pod prijetnjom prinudnog izvršenja.</span>
</p>
<p style="text-align:center;">
<span class="span1">Obrazloženje</span>
</p>
<p>
<span class="span1">Optužnim predlogom Osnovnog državnog tužioca Kt.br. 1262/13 od 18.oktobra 2013 godine,okrivljenom L. B. stavljeno je na teret produženo krivično djelo falsifikovanje isprave iz čl. 412.st.2 u vezi st.1 u vezi čl. 49 Krivičnog zakonika.U završnoj riječi,zastupnik optužbe ostao je pri optužnom predlogu, pa je predložio  sudu da okrivljenog oglasi krivim i osudi po zakonu,te da mu osnovom čl. 75 Krivičnog zakonika izrekne mjeru bezbjednost oduzimanja predmeta-predmetnih isprava. Takođe, predložio je sudu da okrivljenom nakon izricanja presude produži pritvor po pritvorskom osnovu iz čl. 448.st.1 tač.1 Zakonika o krivičnom postupku.</span>
</p>
<p>
<span class="span1">Iznoseći odbranu na glavnom pretresu i tokom čitavog postupka, okrivljeni L. B.,branio se da je nabavio četiri lažne lične karte za sebe,svoju suprugu O. i djecu O. i B.,i da je sa tim ličnim kartama dana 13.10.2013 godine pokušao da se ukrca na A. u P. u avion kompanije „J.“ na relaciji P.-B..Naime,u A. živi veoma loše i ne radi nigdje,a da je prije izvjesnog vremena bio u I. gdje je upoznao jednog čovjeka po imenu M..U razgovoru sa tim čovjekom se požalio na teške uslove života ,pa mu je isti ponudio da može da pokuša da mu nabavi italijanske lične karte, kako bi sa istima otputovao za L..Na to  je pristao,pa su se dogovorili da za četiri lične karte  koje bi glasile na njegovo kao i na ime članova njegove porodice  i za jednu italijansku vozačku dozvolu tom čovjeku ukupno isplati 4.200 eura. Prije otprilike tri mjeseca u R. je od jednog nepoznatog čovjeka preuzeo lične karte i vozačku dozvolu i platio mu 4.200 eura kako je bilo i dogovoreno. Sa tim dogumentima se vratio u A., gdje se sa porodicom dogovorio da otputuju za L., gdje bi radio i zarađivao za egzistenciju. Dana 13.10.2013 godine sa svojom porodicom i tastom iz S. je krenuao za Crnu Goru. U Crenu Goru su ušli sa legalnim albanskim dokumentima. Još ranije je kupio avionske karte za B.  a potom i L..Na aerodromu u Podgorici policajcu je predao sve četiri lične karte.Nadalje ovaj policajac je pogledao predmetne lične karte,i pošto mu je nešto bilo sumnjivo, nešto ga je pitao u vezi istih ,te je istom odmah kazao da su to lažna dokumenta .Poslije toga, zajedno sa porodicom je priveden u policiju. Kada je naručivao falsifikovane lične karte znao je da se to ne smije raditi ,ali je ipak to uradio iz egzistencijalnih  razloga.</span>
</p>
<p>
<span class="span1">Branilac po službenoj dužnosti okrivljenog L. B.,advokat R. R.,u završnoj riječi predložio je sudu,a imajući u vidu odbranu okrivljenog,da prilikom odlučivanja o krivičnoj sankciji ima u vidu priznanje koje je dovelo do potpunog rasvjetljenja ove krivičnopravne stvari,kao i sve druge olakšavajuće okolnosti koje stoje na strani okrivljenog i to: loše imovno stanje,pobude iz kojih je djelo učinjeno,činjenicu da je oženjen i otac dvje maloljetne djece.Nadalje predložio je da sud navedene okolnosti cijenio kao naročito olakšavajuće i okrivljenom ublaži kaznu ispod zakonskog minimuma.</span>
</p>
<p>
<span class="span1">Sud je dukaznom postupku pročitao službenu zabilješku Uprave policije Odjeljenja –Golubovci stanice GP Aerodrom Podgorica Ku.br. 212/13 od 13.10.2013 godine,pročitao je potvrdu Uprave policije CB Podgorica o privremeno oduzetim predmetima br. 64-13/15 od 13.10.2013 godine,pročitao je izvještaj Forenzičkog centra u Danilovgradu o grafološkom vještačenju br. 3156/13 i izvršio je uvid u lične karte serijskih brojeva AT757....,AT757....,AT757....  i AT757.... i vozačku dozvolu serijskog broja MI5576.....</span>
</p>
<p>
<span class="span1">Ocjenom navoda optužbe i odbrane,provedenim dokazima na glavnom pretresu,kako pojedinačno,tako u međusobnoj povezanosti,sud je utvrdio da je okrivljeni postupajući na način kao u izreci presude ostvario sva bitna obilježja bića produženog krivičnog djela falsifikovanje isprave iz čl. 412.st.2 u vezi st.1 u vezi čl. 49 Krivičnog zakonika.</span>
</p>
<p>
<span class="span1">Iz citirane službene zabilješke Uprave policije Odjeljenja GP Podgorica  Stanice GP A. P. od 13.10.2013 godine proizilazi, da je dana 12.10.2013 godine u 05,45h, pasoškoj kontroli putnika za let JU 6.. komapanije „J..“, na relaciji P.-B. pristupila četovročlana porodica i za izlazak iz zemlje dala na uvid italijanske lične karte(koje dokumente je za sve predao L. B.) broj: AT757.... na ime C. F.rođen 1..1..19.. godine,AT757.... na ime C. S. rođena 1..0..19.. godine,AT757.... na ime C. A. ,rođena 3..0..20.. godine,AT 757.... na ime C. B.,rođen 2..1..20.. godine i italijansku vozačku dozvolu broj MI5576.... na ime C. F., rođen 1..1..19.. godine. Navedena lica su „bordingovana“,za L. preko B..Nadalje službenik policije je uvidom u predmetne lične karte ustanovio da su suvi žigovi nerazgovjetni i da nijesu sa oznakama relevantne institucije,a da je vozačka dozvola bez zaštitnih elemenata i da je napravljena od plastificiranog kartona a ne od plastike. Nakon toga lica su priveli u službene prostorije, a ista su predala albanske pasoše na imena lica: L. B.,L. O.,L. O. i L. B..</span>
</p>
<p>
<span class="span1">Iz citirane potvrde MUP-a Uprave policije CB P.- Odjeljenja bezbjendosti kriminalistčke policije od 13.10.2013 godine o privremeno oduzetim predmetima proizlazi,da su ovalašćena službena lica, od lica L. B. i L. O. privremeno oduzeli sledeće predmete: putnu ispravu na ime L. B. broj BB576....,putnu ispravu na ime L. O. broj BJ761....,putnu ispravu na ime L. O. broj BJ761....,putnu ispravu na ime L. B. broj BD136....,ličnu kartu na ime C. F. broj AT757....,ličnu kartu na ime C. S. broj AT757.,ličnu kartu na ime C. A. broj AT757....,ličnu kartu na ime C. B, broj AT757,,,, i vozačku dozvolu na ime C, F,broj MI5576.....</span>
</p>
<p>
<span class="span1">Iz izvještaja o grafološkom vještačenju Forenzičkog centra u Danilovgadu broj 3156/13 proizilazi,da su navedenom centru na grafološko ispitivanje dostavljeni sledeći predmeti: lična karta (R.I.) srijskog broja AT757.... C. F.,lična karta (R.I.)serijskog broja AT757....,koja glasi na ime C. S.,lična karta (R.I.)serijskog broja AT757....,koja glasi na ime C. A.,lična karta (R. I.)serijskog broja AT 757....,koja glasi na ime C. B. i vozačka dozvola (R I.) serijskog broja MI5576.,koja glasi na ime C.F..Nadalje ispitivanje obrazaca spornih ličnih karata(R. I.),srijskih brojeva: AT757.... koja glasi na ime C. F.,AT 757.... koja glasi na ime C. S.,AT 757.... koja glasi na ime C. A. i AT 757.... koja glasi na ime C.B.,izvršeno je pomoću komparativnog mikroskopa </span><span class="span1">„Projektina“, pri čemu je,komparacijom sa nespornim obrazcem uz potrebna uvećanja,upotrebom različitih svjetala i optičkih filtera,konstatovano sledeće:obrazci spornih ličnih karata posjedju sve elemente zaštite karakteristične za ovu vrstu dokumenata (zadovoljavajući kvalitet offset,intaglio i mikro –štampe,zaštitne končiće u masi hartije koji fluoresciraju u uslovima UV svjetla,UV-color štampu,utisnut serijski broj ,LI..).Međutim,ispitivanjem štampe kojom su unešeni podaci o imacima ispitivanih dokumenata,uočeni su tragovi  karakteristični za štampanje na ink-yet štampaču. Takođe,na poleđini ispitivanih dokumenata,stoji upisano „Scandenza;16.10.2022“(rok;16.10.2022). Proučavanjem navedenog, pomoću lupe i stereomikroskopa,konstatovana je struktura koja se sastoji iz višebojnih tačkica,karakterističnih za ink-yet kolor štampače. Sa druge strane, izvršenim ispitivanjem,otiska štambilja tekstualne  sadržine „ D ORDINE DELLA SINDAKO IL FUNZIONARE IN CARICATO“ (Po nalogu predsjednika opštine Gradonačelnika),nadležni (odgovorni službenik),koji se nalaze u unutrašnjem djelu obrazca ispod fotografija,konstatovano je da svi imaju rastersku strukturu,koja se sastoji od višebojnih tačkica,karakterističnu za digitalnu štampu i kolor štampače.Pojava višebojih tačkica u strukturi otiska,kao i međusobne podudarnosti u prostornom rasporedu i orjentaciji otiska,predsavlja osnov za siguran zaključak,da ispitivani otisci nijesu nastali pomoću boje za pečate(štambilje),već da se,u ovom slučaju,radi o reprodukciji pomoću kolor štamapača. Nadalje ispitivanje obrazca spornog dokumenta vozačke dozvole (R. I.)serijskog broja MI5576....,koja glasi na ime C. F.,izvršeno je pomoću komparativnog mikroskopa „Projecina“,pri čemu je komparacijom sa nespornim obrazcem,uz potrebna uvećanja, upotrebom različitih svjetala i optičkih filtera,konstatovano sledeće: sporni obrazac napravljen je od materijala(plastike) koji svojim karakteristikama ne odgovara materijalu od kojeg se izrađuje ova vrsta dokumenta(slojevi polikarbonata); kvalitet štampe i mirkroštampe spornog obrasca ne zadovoljava norme kvaliteta orginalnih obrazaca;pod uticajem U.V. svjetla ,daje bjeličastu reakciju,odnosno ne posjedije color UV štampu;po cijeloj površini ispitivanog dokumenta uočeni su tragovi karakteristični  za štampanje na inkyet štampaču.Da su naprijed navedene razlike dovoljne za donošenje sasvim određenog zaključka ,a to je,da obrazac spornog dokumenta vozačke dozvole (R. I.) serijskog broja MI5576....,koja glasi na ime C.F., nije autentičan obrazac,već isti predstavlja falsifikat.</span>
</p>
<p>
<span class="span1">Okrivljeni tokom čitavog postupka priznaje da je,kritičnog dana na Aerodromu u Podgorici,službeniku policije,prilikom pasoške kontrole, predao četiri lažne lične karte,koje je „prije tri mjeseca“,kupio u R. za novani iznos od 4.000 eura,kada je kupio i vozačku dozvolu koju je platio 200,00 eura.Nadalje je izjavio da kada je naručio falisifikovane lične karte, znao je da se to ne smije raditi ,a razlog što je to učinio je, što  u A. ne može izdržavati porodicu,pa je jedini izlazak iz te situacije vidio da sa navedenim dokumentima otputuje za L.. Odbranu okrivljenog tokom čitavog postupka sud je cijenio kao istinitu i ista je potvrđena  potvrdom UP PJ Podgorica od 13.10.2013 godine o privremeno oduzetim predmetima, koju sud cijeni kao vjerodostojnu i iz koje je utvrdio da su istog dana od okrivljenog na Aerodromu u Podgorici privremeno oduzete četiri lične karete  i to: na ime C. F., broj AT757...., C. S., broj AT757....,C. A.,broj AT757.... ,C. B. AT7572....,kao i vozačku dozvolu na ime C. F. MI55787..... Odbrana okrivljenog je osnažena i citiranim nalazom i mišljenjem Forenzičkog centra u Danilovgradu koji sud cijeni kao jasan,stručan i objektivan iz koga se utvrđuje da se izvršenim ispitivanjem otiska štambilja na sve četiri dostavljene lične karte(serijskih brojeva opisanih izrekom presude), tekstulane sadržie D ORDINE DELLA SINDICAGO IL FUNZIONARE IN CARICATO,a koji se nalaze u unutrašnjem djelu obrazca isod fotografija ,konstatovano da svi </span><span class="span1">imaju restersku strukturu ,koja se sastoji od višebojnih tačkica ,karakterističnu sa digitalnu štampu i kolor štampače,što predstavlja osnov za siguran zaključak, da ispitivani otisci nijesu nastali pomoću boje za pečate,već da se u ovom slučaju radi o reprodukciji, pomoću nekog kolor štampača. Nadalje iz predmetnog nalaza i mišljenja sud je utvrdio da obrazac spornog dokumeta- vozačke dozvole (R I.) serijskog broja MI5576....,koja glasi na ime C. F. nije autentičan obrazac što okrivljeni i sam nije sporio. Da je okrivljeni i predmetnu vozačku dozvolu upotrijebio kao pravu kritičnog dana na Areodromu u Podgorici, sud je utvrdio iz službene zabilješke UP Odjeljenja GP Podgorica u čiju vjerodostojnst nije imao razloga da sumnja i iz koje je utvrđeno da je dana 12.10.2013 godine u 5.45 h pasoškoj kontroli putnika za let P.-B. pristupila četvoročlana porodica L. i da je L. B. za izlazak iz zemlje  dostavio na uvid: italijanske lične karte broj: AT757.... na ime C. F.;AT757.... na ime C. S.; AT757.... na ime C. A.; AT 757.... na ime C. B. i italijansku vozačku dozvolu broj MI5576. na imde C. F. rođen 1..1..19.. godine.</span>
</p>
<p>
<span class="span1">Pravno kvalifikujući utvrđeno činjenično stanje, sud je utvrdio  da se u radnjama okrivljenog stiču svi bitni elementi bića produženog krivičnog djela falsifikovanje isprave iz čl. 412.st.2 u vezi st.1 u vezi čl. 49 Krivičnog zakonika. Kvalifikatorni element osnovnog krivičnog djela falsifikovanje isprave iz čl. 412.st.1 Krivičnog zakonka, okrivljeni je ostvario, jer  djelo iz  čl. 412 st.1 Krivičnog zakonika  učinio u pogledu javnih isprava i to predmetne četiri lične karte i jedne vozačke dozvole.</span>
</p>
<p>
<span class="span1">Okrivljeni je izvršio više istih krivičnih djela u vremenskoj povezanosti, koja predstavljaju cjelinu zbog istovrsnosti predmeta djela,korišćenja iste situacije,jedinstva mjesta i prostora i jedinstvenog umišljaja učinioca,pa je izvršio produženo krivično djelo falsifikovanje isprave iz čl. 412.st.2 u vezi st.1 Krivičnog zakonika,jer su zato ispunjeni uslovi iz čl. 49 Kivičnog zakonika.</span>
</p>
<p>
<span class="span1">Cjeneći subjetivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela i da je htio njegovo izvršenje ,pa se subjektivni odnos okrivljenog prema izvršenom krivičnom djelu definiše kao direktan umišljaj,koji oblik vinosti je sud utvrdio kako iz navoda odbrane okrivljenog,tako i iz drugih dokaza provedenih na glavnom pretresu koji potvrđuju navode njegove odbrane i kojima je sud poklonio vjeru.</span>
</p>
<p>
<span class="span1">Prilikom izbora vrste i visine krivične sankcije,sud je cijenio sve okolnosti iz čl. 42 Krivičnog zakonika koje utiču da kazna bude manja ili veća,pa je u odsustvu otežavajućih okolnosti, kao olakšavajuće cijenio: porodične prilike okrivljenog ,odnosno činjenicu da je oženjen i otac dvoje maloljetne djece,kao i pretpostavljenu neosuđivanost.Nadalje nasuprot stavu branioca sud nije  kao olakšavajuću okolnost cijenio loše imovno stanje okrivljenog,pri činjenici da je, okrivljeni kako je to sam istakao predmetna lažne isprave kupio u I. za iznos od 4.200 eura,što svakako nije mali novčani iznos. Sud takođe nije cijenio priznanje okrivljenog kao olakšavajuću okolnost, jer se iz službene zabilješke UP utvrđuje da je ovlašćeni službenik UP, odmah posumnjao u ispravnost predmetnih dokumeta  i da je okrivljeni tada priveden u službene prostorije policije na Aerodromu u Podgorici,gdje je pokazao pasoše ,kako svoj,tako i svoje porodice,i kada su službenici policije zaista utvrdili njegov pravi identitet. Imajući u vidu navedene olakšavajuće okolnosti, sud je okrivljenog osudio na kaznu zatvora u trajanju od tri mjeseca ,nalazeći da je izrečena kazna pravedan balans između zahtjeva za individualizacijom kazne i svrhe kažnjavanja.Navedenom kaznom, osim svrhe kažnjavanja iz čl. 32.st.2 Krivičnog </span><span class="span1">zakonika, ima se ostvariti i svrha propisivanja i izricanja krivičnih sankcija iz čl. 4.st.2 Krivičnog zakonika.</span>
</p>
<p>
<span class="span1">U kaznu zatvora sud je okrivljenom,primjenom odredbe čl. 51.st.1 Krivičnog zakonika uračunao vrijeme provedeno u pritvoru, kao u izreci presude.</span>
</p>
<p>
<span class="span1">Sud je okrivljenom, osnovom čl. 75.st.1 Krivičnog zakonika, izrekao mjeru bezbjednosti oduzimanja predmeta i to: četiri lične karte navodno izdate od nadležnog organa R. I. serijskih brojeva: AT757.... na ime C. F.,AT757.... na ime C. S., AT 757.... na ime C. A. i AT757.... na ime C. B.,  i vozačke dozvole navodno izdate od nadležnog organa R. I.,  serijskog broja MI5576.... na ime C. F.,kao predmeta izvršenja krivičnog djela,u cilju suzbijanja kriminaliteta, pa se navedenom mjerom bezbjednosti ima ostvariti svrha izricanja mjera bezbjednosti iz čl. 66 Krivičnog zakonika.</span>
</p>
<p>
<span class="span1">Sud je odluku o troškovima postupka temeljio na odredbi čl. 229.st.1 Zakonika o krivičnom postupku,pa je obavezao okrivljenog da ovom sudu na ime troškova postupka uplati novčani iznos od 95,00 eura,koji se odnosi na ime nagrade tumaču za albanski jezik. Visinu paušla, kao u izreci presude,sud je odmjerio na osnovu: imovnog stanja okrivljenog,dužini trajanja i složenosti krivičnog postupka.</span>
</p>
<p>
<span class="span1">Imajući u vidu navedeno,primjenom citiranih Zakonskih propisa,odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana,04.11.2013 godine</span>
</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Đ.G.</span>
</p>
<p>
<span class="span1">DN-a:</span>
</p>
<p>
<span class="span1">-ODT-u</span>
</p>
<p>
<span class="span1">-Okrivljenom nakon prevoda na albanski jezik</span>
</p>
<p>
<span class="span1">-Istražnom zatvoru –Spuž</span>
</p>
<p>
<span class="span1">-Braniocu po sl.dužnosti adv.Đ.Z.</span>
</p>
<p>
<span class="span1">-Tumaču za albanski jezik B.V.</span>
</p>
<p>
<span class="span1">Postupljeno dana</span>
</p>
<p>
<span class="span1">Namještenik Suda</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 168/2013</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, po sudiji Tabaš Predragu, kao pojedincu, uz učešće službenika Novčić Slobodanke kao zapisničara, u predmetu protiv optuženog P. V.,</span><span class="span2"> </span><span class="span1">zbog krivičnog djela neovlašćena proizvodnja i stavljanje u promet opojnih droga iz čl. 245. st. 1. KZ SRJ, koga brane adv. R. Z. i Đ. V., advokati iz P..., </span><span class="span1">odlučujući</span><span class="span1"> po optužnici Višeg tužilaštva u Podgorici Kt.br. 92/02 od 20.04.2002. godine, nakon održanog usmenog i javnog glavnog pretresa, dana 24.04.2014. godine, u prisustvu zastupnika optužbe M. J.-zamjenika VDT-a u Podgorici, optuženog i njegovih branioca, dana 05.05.2014. godine donio je i u prisusustvu stranaka javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">DJELIMIČNO se stavlja van snage presuda Višeg suda u Podgorici, K.br. 94/2002 od 16.06.2003. godine, koja je potvrdjena presudom Vrhovnog suda Crne Gore, Kž.br. 305/2003 od 30.09.2004. godine, a kojom presudom je optuženi P. V. oglašen krivim, da je kao saizvršilac izvršio krivično djelo neovlašćena proizvodnja i stavljanje u promet opojnih droga iz čl. 245. st. 1. KZ SRJ, i to u dijelu odluke o kazni, dok u ostalom dijelu presuda ostaje neizmijenjena, pa se optuženi P. V., od oca S. i majke S., rodjene Z., rodjen .... godine u N..., sa prebivalištem u mjestu rodjenja-naselje V..., oženjen, otac dvoje maloljetne djece, završio srednju mašinsku školu, po zanimanju mašinski tehničar, nezaposlen, srednjeg imovnog stanja, osudjiva i to: presudom Okružnog suda u Trebinju, K.br. 13/00 od 18.05.2000. godine, zbog krivičnog djela iz čl. 221. st. 1. KZ-a, kojom je osudjen na kaznu zatvora u trajanju od 1 (jedne) godine i 6 (šest) mjeseci i presudom Osnovnog suda u Baru, K.br. 386/13 od 17.10.2013. godine, zbog izvršenja krivičnog djela nezdozvoljeno držanje oružja i eksplozivnih materija iz čl. 403. st. 3. u vezi st. 2. i 1. Krivičnog zakonika, u sticaju sa krivičnim djelom falsifikovanje isprave iz čl. 412. st. 2. u vezi st. 1. Krivičnog zakonika, kojom je osudjen na jedinstvenu kaznu zatvora u trajanju od 2 (dvije) godine, po kojoj presudi se nalazi na izdržavanju kazne u ZIKS-u Podgorica, primjenom citirane zakonske odredbe, te odredbi čl. 3,5,8,13,33,38. i 41. KZ SRJ i odredbi čl. 226,229. i 374. Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 4 (četiri) godine i 6 (šest) mjeseci, koju kaznu će izdržati po pravosnažnosti presude.</span>
</p>
<p>&nbsp;</p>
<p>
<span class="span1">Dužan je optuženi na ime troškova krivičnog postupka-sudskog paušala platiti ovom sudu novčani iznos od 50,00 eura, sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnicom Višeg tužilaštva u Podgorici Kt. br. 92/02 od 20.04.2002 godine optuženom P. V. stavljeno je na teret da je izvršio krivično djelo neovlašćena proizvodnja i stavljanje u promet opojnih droga iz člana 245 stav 2 u vezi stava 1 KZ SRJ. </span>
</p>
<p>
<span class="span1">Presudom Višeg suda u Podgorici K. br. 94/2002 od 16.06.2003 godine, optuženi P. V. je u odsustvu oglašen krivim, da je kao saizvršilac izvršio krivično djelo neovlašćena proizvodnja i stavljanje u promet opojnih droga iz člana 245 stav 1 KZ SRJ i osuđen na kaznu zatvora u trajanju od 7 godina, a koja presuda je ptvrđena presudom Vrhovnog suda Crne Gore Kž.br. 305/2003 od 30.09.2004 godine. </span>
</p>
<p>
<span class="span1">Rješenjem krivičnog vanraspravnog vijeća Višeg suda u Podgorici Kv.br. 1261/13 od 23.12.2013 godine dozvoljeno je ponavljanje krivičnog postupka u odnosu na optuženog P. V., po optužnici Višeg tužioca u Podgorici Kt.br. 92/02 od 20.04.2002 godine, okončanog pravosnažnom presudom Višeg suda u Podgorici K.br. 94/02 od 16.06.2003 godine i određeno da se održi novi glavni pretres. </span>
</p>
<p>
<span class="span1">Nakon održanog glavnog pretresa, zastupnik optužbe je u cjelosti ostao pri ranije podignutoj optužnici predlažući sudu u završnoj riječi da optuženog P. V. oglasi krivim za izvršeno krivično djelo i osudi ga po zakonu.</span>
</p>
<p>
<span class="span1">Optuženi P. V. je negirao izvršenje krivičnog djela stavljenog mu na teret predmetnom optužnicom i u svojoj odbrani je naveo, da je jedino tačno da se kritičnom prilikom nalazio u blizini mjesta gdje se predmetni događaj desio. Dalje je naveo, da je toga dana krenuo da se nađe sa jednim svojim prijateljem u međugraničnom pojasu između C... G... i Republike S..., vezano za kupovinu jednog automobila. Dolaskom u blizinu graničnog prelaza primijetio je da kod sebe nema dokumenta od automobila, tačnije saobraćajnu dozvolu, kao ni lična dokumenta, pa je sa automobilom krenuo nazad u pravcu N.... Tokom puta pozvao je svog kuma V. D. i zamolio ga da uzme njegova dokumenta i krene mu ususret kako se ne bi morao vraćati do N..., a koja dokumenta su se nalazila u automobilu njegovog kuma, koji je ranije koristio prilikom ispraćaja brata u vojsku. Nakon nekog vremena D. mu je poslao poruku u kojoj mu je saopštio da mu je saobraćajna dozvola istekla i da nema potrebe da dolazi. Ubrzo zatim zaustavila ga je patrola granične policije koja je imala vozilo "defender". Odmah je policajcima rekao da kod sebe nema lična dokumenta, nakon čega su ga policajci pitali da li je vozilo regularno na što im je on potvrdno odgovorio i saopštio im da će mu kum donijeti dokumenta od vozila. Dalje je naveo da se radilo o vozilo marek "..." bijele boje. Policajci su potom pregledali vozilo vizuelno, otvarali su gepek i haubu od vozila, provjeravali su brojeve od vozila zbog sumnje da je vozilo možda ukradeno, obzirom da je ranije u BiH osuđivan zbog krađe vozila sa čim su policajci sigurno bili upoznati. Nakon toga, policajci su prešli sa druge strane puta a njemu saopštili da ostane pored vozila. Vidio je da su policajci preko motorole sa nekim komunicirali, pa je pretpostavio da provjeraju podatke od automobila i njegove lične podatke. Nakon nekih desetak minuta policajci su mu rekli da može da ide ali da ubuduće nosi dokumenta. Nastavio je put i dolaskom kod benzinkse pumpe u naselju R... sreo je svoga kuma V. D., koji mu je predao dokumenta nakon čega je otišao kući. Negdje oko 21sati istog dana, vozilo "..." pozajmio je svom drugu D. B. da bi negdje oko ponoći otišao u naselje G... p..., gdje se sastao sa jednim M., školskim drugom koga nije vidio dugo vremena obzirom da </span><span class="span1">je 12 dana prije toga došao iz vojske. Negdje oko 2-3 sata poslije pola noći, nije bio siguran, pozvala ga je majka na mobilni telefon i saopštila mu da ga policija traži. Pomislio je da ga traže zbog izdržavanja kazne od godinu ipo dana na koju je osuđen u B.... Kako je tek došao iz vojske, nije mu se išlo na izdržavanje kazne.Četiri dana nakon toga, iz novina je saznao da je osumnjičen za neku drogu, a što je bio razlog da se ne prijavi policiji, a u međuvremenu je čuo da su ostali osumnjičebni u policiji maltretirani, što je bio razlog da izbjegava postupak. Optuženi je dalje naveo i objasnio da poznaje sve saoptužene osim B. D., koga je u to vrijeme znao samo iz viđenja, dok se sa ostalima družio, izlazio na ista mjesta i igrao fudbal. Dalje je objasnio, da ne zna tačno vrijeme kada ga je policija zaustavila i kontrolisala, ali je bio siguran da nije bila noć moguće pred zalazak sunca, u sumrak, a da je po dolasku kući vozilo parkirao ispred kuće, te da to vozilo nikome nije posuđivao osim što je neko prethodnog dana koristio vozilo vezano za organizaciju ispraćaja njegovog brata u vojsku i to za prebacivanje pića i muzike. Pri ovakvoj odbrani optuženi je ostao do završetka glavnog pretresa.</span>
</p>
<p>
<span class="span1">Branioci optuženog su u završnoj riječi naveli da, provedenim dokazima nije utvrđeno da je optuženi P. V. učestvovao u izvršenju krivičnog djela za koje se tereti na šta upućuju iskazi osuđenih lica za predmetno krivično djelo, saslušanih u svojstvu svjedoka, koji nijesu pomenuli optuženog kao lice koje je učestvovalo u izvršenju istog, niti na to upućuju materijalni dokazi osim svjedočkih iskaza dva policajca koji su na osnovu čulnih opažanja zaključili, da je optuženi prenosio opojnu drogu marihuanu te sadržinom službene zabilješke sačinjene prilikom navodnog pretresa vozila optuženog sačinjene mjesec ipo dana nakon preduzete radnje pretresanja kojom prilikom su pronađeni ostaci biljne materije odnosno opojne droge marihuane, a koje radnje nijesu u skladu sa važećim odredbama ZKP-a. S toga su predložili, da sud optuženog oslobodi od optužbe.</span>
</p>
<p>
<span class="span1">Sud je u dokaznom postupku saslušao u svojstvu svjedoka: B. J., M. D., B. P., B. D., B. V., G. M., na saglasan predlog stranaka pročitao iskaze svjedoka D. B., V. D. i Š. V., pročitao službenu zabilješku MUP-a CB N... Ku.br. 256 od 10.04.2002.godine, dva zapisnika o vještačenju MUP-a RCG Centar za kriminalističku tehniku br.489/02 i 490/02, te izjašnjenje vještaka hemijske struke R.  D., izvršio uvid u fotodokumentaciju MUP-a CB N... br. 152/02 i 153/02, te pročitao izvod iz kaznene evidencije za optuženog Uprave policije CB N... od 22.01.2014.godine.</span>
</p>
<p>
<span class="span1">Svjedok B. J. je u svom iskazu naveo, da je organizovao grupu ljudi, njegove rođake B. D., V. i D., kao i M. D., da prebace opojnu drogu marihuanu preko I... b... u B... i H..., gdje je bio ugovorio prodaju te droge u T.... Čekali su na dogovoreno mjesto u blizini graničnog prelaza odakle su pješke trebali da prenesu drogu preko granice. Do dogovorenog mjesta u blizini granice, marihuanu su donijela dva trebinjca koje je on angažovao i to sa vozilima "..." i "..." bosanskih tablica, dok se on  sa svojim vozilom marke "..." kretao ispred njih i obavještavao ih, da li na putu ima poicije. Dalje je naveo da optuženog P. V. poznaje, ali da on nije učestvovao u prebacivanju droge, niti je sa tim imao bilo kakve veze. </span>
</p>
<p>
<span class="span1">Svjedok M. D. je u svom iskazu naveo, da je zbog prebacivanja droge preko granice osuđen i da je kaznu izdržao, da ga je za taj posao angažovao B. J., te da je kritičnog dana zajedno sa B. D. njegovim vozilom marke "..." došao u blizinu granice do mjesta gdje je droga trebala da se preuzme. Dalje je naveo da je bila noć, da tom prilikom </span><span class="span1">nije vidio bilo kakve automobile kao ni optuženog P. V. koga zna iz viđenja, obzirom da živi par kilometara od njega.</span>
</p>
<p>
<span class="span1">Svjedok B. P. je u svom iskazu naveo, da ga je za posao vezano za prebacivanje droge angažovao njegov rođak B. J., da su u blizini granice trebali da preuzmu drogu i prebace je preko u B.... Dalje je naveo da  je kritičnog dana zajedno sa svojim rođakom B. D., njegovim vozilom došao u blizinu granice, da bi ubrzo potom tu došla dva autiomobila bosanskih tablica i to ... i ..., iz kojih su izbačene vreće u kojima se nalazila marihuana, koje je on zajedno sa D., D. i V. te  M. D. preuzeo, nakon čega su krenuli prema granici ali im je policija napravila zasjedu, zbog čega su pobjegli. Svjedok je dalje naveo da optuženog P. V. poznaje od malena ali da ga tom prilikom nije vidio, da ne zna koje vozilo je u to vrijeme Veselin posjedovao, kao ni to ko su lica koja su iz vozila ... i ... istovarili dzakove sa marihuanom. </span>
</p>
<p>
<span class="span1">Svjedok B. D. je u svom iskazu naveo, da ga je njegov rođak B. P. zamolio da njega, B. D. i V. kao i M. D., vozilom koje je u to vrijeme imao marke "..." prebaci do V... radi nekog posla što je on prihvatio, prebacio ih do V... i vozilo parkirao pored jedne kuće sa lijeve strane puta. Vidio je da su po izlasku iz automobila P., D., V. i M. prešli cestu i otišli desno dok je on krenuo svojim poslom nakon čega se više nijesu gledali, tako da mu nije jasno zbog čega je on osuđen. </span>
</p>
<p>
<span class="span1">Svjedok B. V. je u svom iskazu naveo, da ga je za prenošenje opojne droge angažovao njegov brat od strica B. P., kao i ostale momke, da je kritičnog dana B. D. prebacio u blizini granice do mjesta I... b... gdje su čekali dok nijesu došla dva automobila i to marke ... i ..., oba bosanskih tablica iz kojih su izbačeni dzakovi sa marihuanom. U tom trenutku nije znao da se radi o marihuani, već je mislio da treba da prebaci cigarete preko granice. Uzeli su dzakove i krenuli pješke prema granici, da bi u jednom trenutku neko zapucao na njih zbog čega je pobjegao a uhvaćen je u blizini granice S... i B... kod Z.... i doveden u P....</span>
</p>
<p>
<span class="span1">Svjedok G. M. je u svom iskazu naveo, da ga je njegov drug D. B. kritične noći između 21 i 22 sata, pozvao telefonom i zamolio ga da ga prebaci do P. V. u naselje M..., na što je i pristao. Došao je do kuće D. u naselju G..., pokupio ga a zatim ga odvezao do kuće P. od kojeg je D. uzeo vozilo, nakon čega je on otišao u grad a nije vidio gdje se D. zaputio sa vozilom. Iste noći negdje oko 24 sata, moguće i kasnije D. ga je ponovo zamolio da ga prati sa vozilom do kuće Pantovića, kako bi D. vratio automobil marke ... bijele boje, na što je pristao. Dolaskom ispred kuće P. u kući su bila ugašena svjetla, a na pozive niko nije odgovarao, zbog čega su odlučili da se vrate u grad, on svojim vozilom a D. vozilom P.. Dolaskom u naselje R... u blizini mljekare zaustavila ih je policija, koja mu je tražila vozačku dozvolu koju im je on pokazao, nakon čega ga je policija pustila da ide i od tada D. B. nije više vidio. Po dolasku kući iste noći od svog rođaka koga je sreo i koji je radio u interventnoj policiji CB N..., saznao je da se u N... desila neka "frka" i savjetovao ga da odmah ide kući, što je on i učinio.</span>
</p>
<p>
<span class="span1">Svjedok D. B. je u svom iskazu naveo, da optuženog P. V. upoznao na ispraćaju njegovog brata u vojsku dan prije kritičnog događaja, da je u toku tog ispraćaja pitao optuženog P., da li može da mu sjutra veče pozajmi automobil marke "..." bijele boje, obzirom da je imao namjeru da svoju djevojku V. S. izvede u grad i tom prilikom se sa P. dogovorio da ga prethodno pozove telefonom da se dogovore. Sjutra dan, izmedju 21,30 i 22,00 časa, pozvao je optuženog P. i pitao ga da li mu je vozilo slobodno i da li može da mu ga pozajmi, na šta je P. pristao i rekao mu da dođe po </span><span class="span1">auto. Potom je pozvao svog druga G. M. koji ga je odvezao do kuće P. u naselju G... P..., koje je od njegove kuće udaljeno nekih 10 km, kada mu je ispred kuće Pantović predao ključeve od vozila nakon čega je sa tim vozilom otišao po svoju djevojku V. S.. Sa djevojkom se zadržao do nekih 23,00 sata, a zatim vozilo parkirao ispred "M. samoposluge", odakle se sa vozilom G. M. vratio u grad u kafić "I..." gdje se zadržao do otprilike 01.00 sat kada je ponovo zamolio G. M. da ga prati sa vozilom do kuće P. jer je morao da mu vrati vozilo. Dolaskom ispred kuće optuženog Pantovića vidio je da u kući nema nikoga pa je odlučio da se sa vozilom vrati nazad u diskoteku. Dok je vozio kroz naselje "G... P..." zaustavila ga je policija i kako nije imao položen vozački ispit priveli su ga u stanicu policije. U policiji  mu  je najprije saopšteno da se u gepeku vozila kojim je upravljao nalazi oko pola kilograma marihuane, a zatim da su pronađene neke mrvice opojne droge marihuane što ga je zaprepastilo jer za svo vrijeme korišćenja vozila optuženog P. nije otvarao gepek, niti je sa drogom imao bilo kakve veze, odnosno u vozilu nije osjetio nikakav miris, niti je znao kako miriše opojna droga marihuana, budući da nikada nije uživao opojne droge,  niti se bavio njihovom prodajom.</span>
</p>
<p>
<span class="span1">Svjedok V. D. je u svom iskazu u bitnom naveo da je zaposlen u MUP- u CG, stanici pogranične policije CB N..., te da je dana 02.03.2002 godine sa svojim kolegom Š. V. bio na redovnoj dužnosti dubinskog obezbjeđenja državne granice prema Republici S.... Toga dana na posao je došao oko 18,00 časova i sa kolegom u mejstu P... na magistralnom putu N... - V... kontrolisao saobraćaj. Prilikom kontrole zaustavili su vozilo marke "..." bijele boje sa kojim je upravljao P. V.. Tom prilikom P. im je saopštio da kod sebe nema vozačku i saobraćajnu dozvolu, govoreći im da su mu dokumenta ostala kod V. D. u N... i da ga može pozvati da dokumenta donese ukoliko je neophodno da ih pokaže. Izvršili su pretres vozila i prilikom otvaranja gepeka osjetio je jak miris i zadah koji ga je odmah asocirao na miris opojne droge marihuane, budući da je unutar gepeka bila razasuta materija nalik na travu , zelene boje. Takvu materiju primijetio je i ispod zadnjeg sjedišta, što je njemu i njegovom kolegi bilo sumnjivo, ali su P. ipak pustili, a zatim krenuli ka graničnom prelazu Ilino brdo do svojih kolega gdje su ostavili vozilo, a zatim sa kolegama otišli u blizinu granično prelaza u šumu kako bi napravili zasjedu, jer su pretpostavljali da će se negdje izvršiti prenos opojne droge marihuane, obzirom da se tako nešto često dešavalo u ranijem periodu. </span>
</p>
<p>
<span class="span1">Svjedok Š. V. je u svom iskazu na glavnom pretresu u bitnom naveo da je kritičnom prilikom bio na dužnosti sa svojim kolegama V. D. i V. B., da su vozilom marke "D..." išli u pravcu granice prema Republici S... gdje su obavljali poslove dubinske kontrole granice, da bi se dolaskom u mjesto P... zaustavili ispred jedne kafane u namjeri da kontrolišu saobraćaj. Negdje oko 18.30 časova, otprilike, u prvi sumrak, najprije su zaustavili jedno vozilo marke "..." reg. oznaka ..., plave boje kojim je upravljao B. J.. Izvršili su pregled vozila i lica i dok je pregled još trajao naišlo je vozilo marke "..." bijele boje, NK tablica, kojim je upravljao P. V., koji prilikom kontrole kod sebe nije imao saobraćajnu dozvolu i lična dokumenta, a koga su od ranije poznavali. Prilikom kontrole tog vozila  u gepeku su primijetili ostatke trave, a osjetili su i određeni miris za koji su posumnjali da potiče od opojne droge marihuane. Kako su imali saznanja da se van graničnog prelaza, preko brda, vrši prenos opojne droge, pretpostavili su da je P. negdje istovario robu i da se vraća za N..., tako da su odmah odlučili da krenu u pravcu Ilinog brda i postave zasjedu. Prije kretanja naišlo je i jedno vozilo marke "...", ali to vozilo nijesu zaustavljali jer su željeli što prije da odu i postave </span><span class="span1">zasjedu. Svjedok je dalje naveo i objasnio, da su sva tri vozila naišla u kratkom vremenskom intervalu, jedno za drugim.</span>
</p>
<p>
<span class="span1">Iz sadržine službene zabilješke MUP-a CB Nikšić, br. 256 od 10.04.2002. godine, proizilazi, da su ovlašćeni policijski službenici tog centra, u prtljažniku vozila marke "..." bijele boje, reg. oznaka ...‚ kojim je upravljao svjedok D. B., dana 02.03.2002. godine, oko 02,00 časa, pronašli tragove suve biljne materije zelene boje, koji su izuzeti i upućeni Centru za kriminalističku tehniku i vještačenje. Bliži izgled mjesta gdje je pronadjena suva biljna materija u prtljažniku automobila, izgled samog automobila, kao i suve biljne materije, bliže je prikazan u fotodokumentaciji MUP-a CB Nikšić u koju je sud izvršio uvid na glavnom pretresu.</span>
</p>
<p>
<span class="span1">Iz sadržine zapisnika o vještačenju MUP-a RCG-Centra za kriminalističku tehniku br. 489/02 utvrdjuje se, da su tom centru na vještačenje dostavljen 14 pvc vreća bijele boje, u kojima se nalazila sasušena biljna materija u obliku cvasti tamno-zelene boje karakterističnog mirisa ukupne neto mase 167,5 kg, da je na osnovu karakteristične marfološke gradje utvrdjeno, da ta biljna materija potiče od biljke čiji je botanički naziv CANNABIS SATIVA L poznatija kao konoplje-marihuana, dok je hemijskom analizom istih utvrdjeno da svi sporni uzorci sadrže psihoaktivnu komponentu Tetrahidrokanabiol (THC) u koncentraciji iznad 0,3%, te se kao takvi mogu zloupotrijebiti kao opojna droga, jer djeluju na centralni nervni sistem čovjeka. </span>
</p>
<p>
<span class="span1">Iz sadržine zapisnika o vještačenju MUP-a RCG-Centra za kriminalističku tehniku br. 490/02 utvrdjuje se, da je tom centru dostavljena sasušena biljna materija tamno-zelene boje neto mase 2,80 grama, da je na osnovu morfološke gradje utvrdjeno, da ista potiče od biljke čiji je botanički naziv CANNABIS SATIVA L poznatija kao konoplje-marihuana, dok je hemijskom analizom istih utvrdjeno da svi sporni uzorci sadrže psihoaktivnu komponentu Tetrahidrokanabiol (THC) u koncentraciji iznad 0,3%, te se kao takvi mogu zloupotrijebiti kao opojna droga, jer djeluju na centralni nervni sistem čovjeka. </span>
</p>
<p>
<span class="span1">Sud je nalaze i mišljenja Centra za kriminalističku tehniku u cjelosti prihvatio kao stručne jasne, objektivne, zasnovane na pravilima struke i nauke, a pri kojima je u cjelosti ostao i vještak hemijske struke D. R. saslušan na glavnom pretresu.</span>
</p>
<p>
<span class="span1">Iz izvoda iz kaznene evidencije za optuženog Uprave policije CB N... br. 119 od 22.01.2014. godine, utvrdjuje se da je optuženi P. V. osudjivan i to presudom Okružnog suda u Trebinju, K.br. 13/00 od 18.05.2000. godine, zbog krivičnog djela iz čl. 221. st. 1. KZ i osudjen na kaznu zatvora u trajanju od 1 (jedne) godine i 6 (šest) mjeseci.</span>
</p>
<p>
<span class="span1">Cijeneći navode optužbe, odbranu optuženog, te sve provedene dokaze, kako pojedinačno tako i u njihovoj medjusobnoj povezanosti, ovaj sud nalazi, da u dijelu činjeničnog opisa djela, koje je optuženom P. V. stavljeno na teret, pravne kvalifikacije djela, troškova krivičnog postupka i mere bezbjednosti oduzimanja predmeta-opojne droge marihuane pravosnažna presuda Višeg suda u Podgorici, K.br. 94/2002 od 16.06.2003. godine, treba da ostane na snazi. </span>
</p>
<p>
<span class="span1">Naime, u postupku je nesumnjivo utvrdjeno, da je optuženi P. V. dana 02.03.2002. godine, na teritoriji Opštine N...,  svojim vozilom marke "..."-bijele boje, reg. oznaka ..., zajedno sa još jednim nepoznatim licem koji je upravljao vozilom marke "..."-bijele boje, radi dalje prodaje prenosio opojnu drogu marihuanu ukupno neto mase 167,5 </span><span class="span1">kg, tako što ga je prethodno za to angažovao svjedok B. J. da optuženi P. V. pomenutim putničkim motornim vozilom zajedno sa NN licem, koje je upravljalo vozilom marke "..."-bijele boje, preveze 14 džakova marihuane ukupne neto mase 167,5 kg, iz N... do dogovorenog mjesta u blizini graničkog prelaza I... b..., gdje su ih čekali svjedoci M. D., B. D., B. P., B.  V. i B. D. i gdje je predmetna marihuana istovarena, nakon čega se optuženi P. V., svojim vozilom vratio za N..., gdje je na putu kontrolisan od strane policije, kojom prilikom su u njegovom vozilu otriveni tragovi marihuane koju je prethodno prevezao.</span>
</p>
<p>
<span class="span1">Naprijed utvrdjeno činjenično stanje nesumnjivo proizilazi iz sadržine iskaza svjedoka Š. V. i V. D. ovlašćenih policijskih službenika CB N...-Sektora granične policije, koji su u svojim svjedočkim iskazima na saglasan način posvjedočili, da su dana 02.03.2002. godine oko 18,30 časova, obavljajući redovnu dužnost dubinske kontrole državne granice prema Republici S..., najprije zaustavili i kontrolisali vozilo "...", kojim je upravljao B. J. i dok su vršili kontrolu tog vozila, naišlo je p.m.v. marke "...", kojim je upravljao optuženi P. V., koga su od ranije poznavali i koji kod sebe nije imao dokumenta od vozila, kao ni lična dokumenta, da bi potom pretresom tog vozila, nakom otvaranja njegovog prtljažnika, osjetili jak miris, za koji su posumnjali da potiče od opojne droge marihuane, obzirom, da su u prtljažniku primijetili rasutu materiju zelene boje, nalik na travu, a koju materiju su primijetili ispod zadnjeg sjedišta, da bi ubrzo zatim primijetili da iz pravca graničnog prelaza nailazi i vozilo marke "..." koje nijesu uspjeli da zaustave i kontrolišu, obzirom da su krenuli u pravcu graničnog prelaza kako bi postavili zasjedu. Nadalje, iz sadržine službene zabilješke MUP-a CB N... zavedenu pod br. 256 od 10.04.2002. godine, nesumnjivo proizilazi, da su ovlašćeni policijski službenici tog centra bezbjednosti oko 02,00 časova u N..., ponovo izvršili kontrolu vozila marke "..."-bijele boje, reg. oznaka ..., kojim je upravljao svjedok D. B., koje vozilo je shodno kazivanju optuženog pozajmio pomenutom svjedoku istog dana oko 22,00 časa, a kako je to potvrdio i svjedok D. B. navodeći, da mu je vozilo pozajmio optuženi P. V. kako bi djevojku odvezao u grad, a što se potvrdjuje iskazom G. M., koji navodi, da ga je kritične večeri, svjedok D. zamolio da ga odveze do optuženog P., kako bi od istog pozajmio vozilo, što je i učinio, a zatim iste noći oko 01,00 sat pratio svjedoka D. do kuće optuženog P., kako bi ovaj vratio automobil, a zatim D. vratio u grad, pa kako optuženog nijesu našli kući sa vozilima su ponovo krenuli prema gradu, na način što je D. upravljao vozilom optuženog P., a svjedok G. svojim vozilom, kada ih je u naselju R... zaustavila patrola policije i izvršila pretres vozila kojim je upravljao svjedok D. B. i pretresom prtljažnika vozila pronašli tragove suve biljne materije zelene boje, kako to proizilazi iz sadržine naprijed pomenute službene zabilješke MUP-a CB N... od 10.04.2002. godine, čiji izgled je prikazan u fotodokumentaciji MUP-a CB N..., kao i izgled samog automobila, te prtljažnika gdje je pomenuta biljna materija pronadjena, koja je izuzeta i upućena Centru za kriminalistčko-tehnička vještačenja MUP-a Crne Gore. Da je u prtljažniku vozila marke "..." pronadjena opojna droga marihuana u količini od 2,8 grama, u koncentracinji iznad 03%, sud je nesumnjivo utvrdio, iz zapisnika o vještačenju br. 490/02 Centra za kriminalističku tehniku MUP-a RCG.</span>
</p>
<p>
<span class="span1">Kako iz iskaza svjedoka B. J. proizilazi, da se dana 02.03.2002. godine, vozilom marke "...", kretao ispred vozila marke "..." i "..."-bijele boje iz pravca N..., koja vozila su prenosila opojnu drogu marihuanu, koja je istovarena u blizini graničnog prelaza Ilino brdo, te iskaza saslušanih svjedoka B. P. i B. V., koji su u blizini navedenog graničnog prelaza čekali da stigne opojna droga marihuana i pješke je prebace preko granice, vidjeli vozilo marke "M..." i "...", iz kojih su izbačene vreće sa marihuanom, </span><span class="span1">da bi istog dana oko 18,30 časova, svjedoci Š. V. i V. D., ovlašćeni policijski službenici CB N...-Sektora granične policije, u mjestu P..., koji se nalazi u neposrednoj blizini graničnog prelaza Ilinog brda, izvršili pretres vozila "..."-bijele boje nikšićkih reg. tablica, koje je naišlo iz pravca graničnog prelaza I... b..., kojim je upravljao optuženi P. V. i tom prilikom u gepeku i ispod zadnjeg sjedišta primijetili rasutu biljnu materiju zelene boje nalik na travu i osjetili miris, koji ih je asocirao na opojnu drogu marihuanu, pritom u istom tom periodu neposredno prije zaustavljanja vozila optuženog P. kontrolisali i vozilo "...", kojim je upravljao B. J., te opazili nailazak vozila marke "..." u kratkom vremenskom intervalu, kako su to objasnili navedeni svjedoci u svojim iskazima, a posebno činjenice koje je sud utvrdio iz sadržine službene zabilješke MUP-a CB ..., da je vozilo optuženog "..."-bijele boje reg. oznaka ..., ponovo kontrolisano iste noći oko 02,00 sata, kada je iz prtljažnika ovog vozila izuzeto 2,8 rama opojne droge marihuane, što je utvrdjeno iz zapisnika o vještačenju Centra za kriminalističku tehniku MUP-a CG br. 94/02, to po ocjeni suda nesumnjivo upućuje na zaključak, da je optuženi P. V. dana 02.03.2002. godine, svojim vozilom  marke "..."-bijele boje, reg. oznaka ... radi dalje prodaje prenosio opojnu drogu marihuanu od N... od u blizinu graničnog prelaza Ilino brdo zajedno sa još jednim vozilom marke "..." kojim je upravljalo NN lice, a koju opojnu drogu su ostavili na dogovoreno mjestu u blizinu graničnog prelaza, koja je bila zapakovana u 14 džakova, ukupne neto mase 167,5 kilograma. </span>
</p>
<p>
<span class="span1">Kod ovako utvrdjenog činjeničnog stanja sud je navode odbrane optuženog P. V., da se kritičnom prilikom sa svojim vozilom zatekao u blizini graničnog prelaza Ilino brdo, zato što je krenuo u Republiku S..., kako bi se u medjugraničnom pojasu sastao sa jednim prijateljem vezano za kupovinu automobila, cijenio kao neosnovane i sračunate na izbjegavanje krivice, kao i iskaze svjedoka B. J. i B. V., koji su u svojim iskazima naveli, da je vozilo "..." bilo bosanskih tablica, odnosno, da je tim vozilom upravljao jedna trebinjac, pa je iskaz ovih svjedoka u tom dijelu cijenio sračunate na pomoć optuženom u izbjegavanju krivice za izvršeno krivično djelo.</span>
</p>
<p>
<span class="span1">Sud je posebno cijenio navode branilaca optuženog datih u završnoj riječi, da se osnovana sumnja, da je optuženi počinio krivično djelo bazira isključivo na čulnim opažanjima svjedoka Š. V. i V. D. ovlašćenih policijskih službenika CB N..., da je službena zabilješka sačinjena prilikom pretresa vozila optuženog zavedena mjesec ipo dana nakon izvršenog pretresa, te da je sam pretres obavljen suprotno odredbama važećeg ZKP-a, pa je sud takve navode branilaca optuženog cijenio kao neosnovane. Ovo iz razloga, što su svjedoci Š. V. i V. D. kao ovlašćeni policijski službenici granične policije, nakon što su osjetili miris koji ih je asocirao na opojnu drogu marihuanu, a zatim vidjeli rasutu biljnu materiju zelene boje u vidu trave u prtljažniku i iza zadnjeg sjediša vozila optuženog, na osnovu ranijeg iskustva, koji su kao službenici policije imali u preduzimanju sličnih radnji zaključili, da je optuženi P. V. tim vozilom prethodno prebacio marihuanu do blizini granice sa Republikom S..., u čemu ih je uvjerio kako nailazak vozila optuženog B., tako i vozila marke "..." iz pravca V... u pravcu N..., iz kog razlog su žurili da postave zasjedu zajedno sa ostalim kolegama u blizini graničnog prelaza, a propustili optuženog P. V.. Stoga stoji činjenica, da predmetno vozilo nije oduzeto od optuženog, već od svjedoka D. B., koji je naveo, da je kritične večeri poslije ponoći zaustavljen od strane policije u N... sa vozilom koje je prethodno oko 22,00 sata pozajmio od optuženog P., da bi svoju djevojku izveo u grad, a na koje okolnosti se izjašnjavao i svjedok G. M., te da je prilikom pretresa vozila kojim je upravljao svjedok D. pronadjena biljna materija, za koju je vještačenjem utvrdjeno da predstavlja opojnu drogu marihuanu, u količini od </span><span class="span1">2,8 grama, što sve ne dovodi u sumnju sadržinu službene zabilješke koja je sačinjena povodom pretresa vozila optuženog, naprotiv, potvrdjuje je, sa kojih razloga nije od bitnog značaja, kada je ta službena zabilješka zavedena, dok je pretres vozila obavljen u svemu u skladu sa odredbama Zakona o krivičnom postupku.</span>
</p>
<p>
<span class="span1">Cijeneći naprijed utvrdjeno činjenično stanje ovaj sud nalazi, da su se u radnjama optuženog P. V. stekli svi bitni elementi bića krivičnog djela neovlašćena proizodnja i stavljanje u promet opojnih droga iz čl. 245. st. 1. KZ SRJ, obzirom, da je u postupku nesumnjivo utvrdjeno, da je optuženi dana 02.03.2002. godine, neovlašćeno radi dalje prodaje prenosio marihuanu supstancu proglašenu za opojnu drogu Rješenjem o utvrdjivanju spiska opojnih droga ("Službeni list SFRJ"  br. 70/78). Iz okolnosti konkretnog slučaja nesumnjivo proizilazi, da je optuženi predmetno krivično djelo izvršio sa direktnim umišljajem. Optuženi je bio svjestan da radi dalje prodaje prenosi opojnu drogu marihuanu, te da za to nema potrebna ovlašćenja, a što predstavlja bitno obilježje predmetnog krivičnog djela, što znači da je optuženi bio svjestan svoga djela i htio njegovo izvršenje. Predmetno krivično djelo optuženi je izvršio kao saizvršilac, obzirom da je radnje u izvršenju djela preduzeo zajedno sa ostalim osuđenim licima ostvarujući pritom zajedničku odluku za izvršenje predmetnog krivičnog djela.</span>
</p>
<p>
<span class="span1">Krivi</span><span class="span1">čno djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obilježja ovog krivičnog djela, a o kojima se ovaj sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela. Naime, Rješenjem o utvrdjivanju spiska droga, psihotropnih supstanci i bilja koji se može koristiti za proizvodnju droga,  (Sl.list SFRJ br. 70/78), marihuana je proglašena za opojnu drogu i nalazi se na spisku opojnih droga.</span>
</p>
<p>
<span class="span1">Odlučujući o kazni za optuženog, sud je najprije u smislu čl. 41. KZ SRJ cijenio sve okolnosti od kojih zavisi da kazna bude manja ili veća, pa je od olakšavajućih okolnosti cijenio njegove lične i porodične prilike, da je oženjen, otac dvoje maloljetne djece, dok je kao otežavajuću okolnost cijenio njegov raniji život, tj. osudjivanost, a što je sud utvrdio iz izvoda iz KE za optuženog, pa je sud cijeneći naprijed navedene olakšavajuće i otežavajuće okolnosti istog osudio na kaznu zatvora u trajanju od 4 (četiri) godine i 6 (šest) mjeseci, nalazeći da je tako odmjerena kazna adekvatna stepenu krivice optuženog i težini počinjenog krivičnog djela, te da će se tako odmjerenom kaznom ostvariti svrha kažnjavanja iz čl. 33. KZ SRJ, da optuženi ubuduće ne vrši krivična djela u okviru opšte svrhe izricanja krivičnih sankcija iz čl. 5. st. 2. KZ SRJ.</span>
</p>
<p>
<span class="span1">Odluka o troškovima donijeta je shodno odredbi čl. 226. i 229. Zakonika o krivičnom postupku, a isti se odnose na sudski paušal u iznosu od 50,00 eura, koji je odmjeren shodno složenosti i dužini trajanja postupka i imovisnkim prilikama optuženog, a koji paušal je optuženi dužan platiti u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Na osnovu izloženog, odlučeno je kao u dispozitivu rješenja.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 05.05.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                        S  U  D  I  J  A</span>
</p>
<p>
<span class="span1">Novčić Slobodanka                                                          Predrag Tabaš </span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocima optuženog,</span>
</p>
<p>
<span class="span1">4. a/a.</span>
</p>
<p>&nbsp;</p>
<p>
<span class="span1">Postupljeno, dana _____________ godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 0.875in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.46/13.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Zahit Camić, kao sudija pojedinac, sa zapisničarem Adisom Burdžović, odlučujući po optužnom predlogu Osnovnog Državnog Tužilaštva iz Rožaja Kt.br.59/13. od 12. aprila 2013.godine, protiv okrivljenog A. M. iz Rožaja zbog krivičnih djela nedozvoljeno držanje oružja i eksplozivnih materija iz čl. 403.st.1. i  ugrožavanje sigurnosti iz čl. 168.st.2. u vezi st.1.  Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Armina Selmanovića iz Rožaja, oštećenih  N.K. i S. M.  i orkivljenog dana  29.4.2013.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>	Okrivljeni M. A., JMB, od oca  S. i majke H, rodj. D, rodjen 17.4.1963. godine,  s. Radavac, opština Peć, drž. CG, razumije Crnogorski jezik, a maternji jezik mu je Bosanski, pismen, završio SSS, zapošljen – vozač, oženjen,  otac četvoro djece, od kojih je troje maloljetno, srednjeg imovnog stanja, neosudjivan.</span>
</p>
<p class="p2">
<span>					 K R I V     J E</span>
</p>
<p class="p5">
<span>Što je:</span>
</p>
<p class="p2">
<span>	Dana 17.3.2013. godine  oko 12,40 h, u mjestu zv. „M“ u selu B. opština Rožaje, neovlašćeno nosio vatreno oružje  - pištolj marke „Crvena zastva“ M 57, kal, 7,62 mm, fab. broja 185485 sa okvirom bez municije protivno odredbama čl. 10 a. st.1. Zakona o oružju (Sl.list RCG br. 49/04.  Sl.list CG br. 49/08, 73/10, 20/11, i 40/11),</span>
</p>
<p class="p2">
<span>	-čime je izvršio krivično djelo nedozvoljeno držanje oružja i eksplozivnih materija iz čl. 403.st.1. Krivičnog Zakonika.</span>
</p>
<p class="p2">
<span>	Dana 17.3.2013. godine oko 12,40 h, u mjestu zv. „Magarica“ u s. Bać opština Rožaje, ugrozio sigurnost više lica i to N. K. i S. M, prijetnjom da će napasti na njihov život i tijelo, na način što je desnom rukom iza pojasa izvadio pištolj marke „Crvena zastava“ M57, kal, 7,62 mm, fab. broja 185485  sa okvirom bez municije i uperio ga u pravcu oštećenih govoreći im „gubite se odavde, to je moje, ubiću vas“,</span>
</p>
<p class="p2">
<span>	-čime je izvršio krivično djelo ugrožavanje sigurnosti iz čl. 168.st.2. u vezi st. 1. Krivičnog Zakonka.</span>
</p>
<p class="p2">
<span>	Pa mu sud na osnovu čl. 4.13.15.32.36.42.45.st.1. tač. 5.Krivičnog Zakonika  utvrdjuje:</span>
</p>
<p class="p2">
<span>	-za krivično djelo nedozvoljeno držanje oružja i eksplozivnih materija iz čl. 403.st.1. Krivičnog Zakonika kaznu zatvora u trajanju od 30 dana,</span>
</p>
<p class="p2">
<span>	-za krivično djelo ugrožavanje sigurnosti iz čl. 168.st.2. u vezi st. 1. Krivičnog Zakonika, kaznu zatvora u trajanju od 30 dana,</span>
</p>
<p class="p2">
<span>	Pa ga sud primjenom čl. 48.75. Krivičnog Zakonika, čl. 226. 229. 239.st.2. i čl. 374. Zakonika o Krivičnom Postupku</span>
</p>
<p class="p2"></p>
<p class="p2">
<span>					O S U DJ U J E</span>
</p>
<p class="p2"></p>
<p class="p2">
<span>	NA JEDINSTVENU KAZNU ZATVORA u trajanju od 45 (četrdesetpet) dana.</span>
</p>
<p class="p2">
<span>	Da plati na ime troškova krivičnog postupka iznos od 26 eura i na ime paušala iznos od 50 eura.</span>
</p>
<p class="p2">
<span>            Oštećeni N. K. i S. M. radi ostvarivanja imovinsko pravnog zahtjeva upućuju se na građansu parnicu	</span>
</p>
<p class="p2">
<span>	Okrivljenom se izriče mjera bezbijednosti oduzimanjem pištolja „Crvena zastava“ M 57, kal. 7,62 mm, fab. broja 185485, kao predmet izvršenja krivičnog djela.</span>
</p>
<p class="p2">
<span>	Sve ovo u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>					O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.59/13. od 12. aprila 2013. godine, protiv okrivljenog A. M. iz Rožaja, zbog krivičnih djela nedozvoljeno držanje oružja i eksplozivnih materija iz čl. 403.st.1. i  ugrožavanje sigurnosti iz čl. 168.st.2. u vezi st.1.  Krivičnog Zakonika.</span>
</p>
<p class="p2">
<span>	Na glavnom pretresu Zamjenik ODT-a precizirao je činjenične navode iz optužnog predloga kao u izreci presude. Predložio je da sud okrivljenog za izvršena krivična djela oglasi krivim, da mu utvrdi  za krivično djelo nedozvoljeno držanje oružja i eksplozivnih materija iz čl. 403.st.1. KZ utvrdi mu kaznu zatvora u trajanju od 30 dana i za krivično djelo ugrožavanje sigurnosti iz čl. 168.st.2. u vezi st. 1. KZ kaznu zatvora u trajanju od 30 dana, i osudi ga na jedinstvenu kaznu zatvora u trajanju od 45 dana. </span>
</p>
<p class="p2">
<span>	Oštećeni N. K. i S. M. pridružili su se krivičnom gonjenju ODT-a u odnosu na okrivljenog, postavili su imovinsko pravni zahtjev koji nijesu precizirali. </span>
</p>
<p class="p2">
<span>	Okrivljeni H. M. na glavnom pretresu je izjavio da priznaje izvršenje krivičnog djela i krivicu za krivično djelo nedozvoljeno držanje oružja i eksplozivnih materija iz čl. 403.st.1. KZ, a da ne priznaje izvršenje krivčnog djela ni krivicu za krivično djelo ugrožavanje sigurnosti iz čl. 168.st.2. u vezi st.1. KZ. </span>
</p>
<p class="p2">
<span>	Na glavnom pretresu  okrivljeni je u vezi predmetnih krivičnih djela koja mu se optužbom stavljaju na teret istakao: 								-na zapisniku Ktr.br. 45/13. od 08.4.2013. godine, pred ODT-om u Rožajama da  je vlasnik privatne firme. Od uprave za vode Crne Gore dobio je koncesije u dužini od 700 metara za eksploataciju pijeska korita rijeke Ibar. Dana 16.3. ove godine sa bratom je obišao lokaciju i uvjerio se da je voda nanijela dosta materijala. Primijetio je N. K, S. M. i A.K. da sa te lokacije uzimaju šljunak, što mu je zasmetalo. Dana 17.3. ove godine sa bratom je pošao da taj šljunak sakupe i primjetio je da je neko na toj lokaciji sakupljao pijesak i pravio manje gomile od istog. Oko 13 h, pošao je uzvodno da vidi da li ima još pijeska i da nije neko uzimao pijesak koji je deponovao. Vidio je u neposrednoj blizini N. i S., kako gomilaju materijal i isti tovare. Iste je zamolio da šljunak ne uzimaju. S. nije razumio šta mu je kazao, te je istom kazao „tebe nijesam pitao ništa za to, razgovaram sa N.“. S.i N. su bili od njega udaljeni 4-5 metara i lopatama pijesak utovarali u traktor. S. je lopatom pošao put njega govoreći mu „ne znaš ti ko sam ja, sad ćeš da vidiš“. Rukom se dohvatio za pojas, jer je tog dana imao kod sebe pištolj marke Tetejac, za koji posjeduje dozvolu. Pištolj  je izvadio iza pojasa i prislonio ga uz desnu nogu, cijev okrenuta prema zemlji. S. je kazao da mu ne prilazi i da sa njim nema šta da razgovara. U pištolju mu nije bio okvir. Ne zna da li su S. i N. pištolj vidjeli. Kada je pištolj izvadio S. je stao i nije išao put njega. Pištolj je vratio za pojas. N. i S. nije uputio nikakve riječi. S.je nakon toga prišao do njega, te je istom objasnio da je na tom mjestu uzeo koncesije i da ne uzimaju šljunak koji je pripremio za prodaju. N. ih je upozoravala da se ne svadjaju, nakon čega je otišao kući. Kod njegove kuće došao je N. otac A, kojem je ispričao šta se tog dana dogodilo. A. mu je kazao da je S. bio pijan i da je nervozan. Tog dana je pozvan u Ispostavu policije, gdje je saslušan. Pištolj je tog dana nosio radi lične bezbijednosti, dok je okvir sa muncijom ostavio u vozilu.</span>
</p>
<p class="p2">
<span>	Na glavnom pretresu u svemu je ponovio iskaz dat na pomenutom zapisniku, s tim što je dodao: da mu je istekao rok oružanog lista za pištolj koji posjeduje.</span>
</p>
<p class="p2">
<span>	Na glavnom pretresu sud je izveo dokaze: saslušao u svojstvu svjedoka – oštećenih N. K. i S. M, pročitao potvrdu o privremeno oduzetom oružju, municiji i ispravama o oružju Ispostave Rožaje br. 30/03-Sl. od 12.4.2013. godine. Izvršio uvid u pištolj marke „Crvena Zastava“ M 57, kal.7,62 mm, fab.br. 185485 i oružani list za pištolj marke „Crvena zastava“, te i pročitao izvid iz kaznene evidencije na ime okrivljenog.</span>
</p>
<p class="p2">
<span>	Svjedok – oštećena N. K. na zapisniku Ktr. br.45/13. od 01.4.2013. godine, pred Odt-om u Rožajama je istakla:</span>
</p>
<p class="p2">
<span>	Da je dana 17.3. ove godine sa S. M. tovarila šljunak u mjestu zv. „M“ u koritu rijeke Ibar. Oko 12,30 h,  došao je okrivljeni i gadjao ih kamenjem. Nakon toga je sa udaljenosti od oko 5 m iza pojasa izvadio pištolj crne boje marke Tetejac, i uperio put njih, govoreći im „gubite se odatle, to je moje, ubiću vas“. Uplašila se od tih riječi. Istog je molila da se smiri. Isti ih je uporno tjerao da se udalje sa tog mjesta držeći pištolj u rukama uperenim prema njima oko 2 – 3 minuta i svo vrijeme im govorio da je to njegovo. Kada je okrivljenog zamolila da pištolj vrati za pojas, isti se okrenuo i otišao. S. mu je kazao da će ga prijaviti u policiji, te je pošla u Tužilaštvo i ovo prijavila.</span>
</p>
<p class="p2">
<span>	Na glavnom pretresu u svemu je ponovila iskaz dat na pomenutom zapisniku, s tim što je dodala:  kada je okrivljeni repertirao pištolj i usmjerio u njihovom pravcu od toga se uplašila. Da su napravili jedan korak u bilo kom pravcu isti bi ih ubio. Sa S. je samo posmatrala kako se okrivljeni ponaša. Kada je pištolj usmjerio put njih istom je govorila „ne, ne A, ubi nas“. S. nije išao put okrivljenog sa lopatom u ruci. Kad su bili u Ispostavi Rožaje okrivljeni je molio da kaže da je S. lopatom išao put njega. Kazala mu je da to nije tačno i da to ne želi da kaže.  Vidjela je da je cijev pištolja crne boje, dok korice nije primijetila jer je iste rukom držao okrivljeni. </span>
</p>
<p class="p2">
<span>	Svjedok – oštećeni  S. M, na zapisniku Ktr. br. 45/13. od 01.4.2013. godine, pred ODT-om u Rožajama je istakao:  da je dana 17.3. ove godine angažovan od strane A. K. na vadjenju šljunka u koritu rijeke Ibar. Tog dana je šljunak tovarili u traktorsku prikolicu sa N.  Oko 12,30 h,  na tom mjestu je došao jedan čovjek za kojeg je kasnije saznao da se radi o A. M. Isti im je kazao da šljunak ne uzimaju i da je to njegovo, i da se odatle udalje. A. je objasnio da je angažovan da radi za dnevnicu, tako da je A. uzeo kamen i gadjao u njegovom pravcu, ali ga nije pogodio. Nakon toga iza pojasa je izvadio crni pištolj nalik na Tetejac, dok su mu korice bile izradjene od drveta žućkaste boje. Pištolj je repertirao i uperio ga u njihovom pravcu. Od Asima su bili udaljeni 3 – 5 m, i isti je pištolj uperio u pravcu njih. Od straha ništa nije govorio jer se uplašio, dok je N. plakala. A.je kazao da će ga prijaviti u policiji nakon čega je isti otišao, stavljajući pištolj za pojas. Nakon ovoga istog je prijavio u policiji.</span>
</p>
<p class="p2">
<span>	Na glavnom pretresu u svemu je ponovio iskaz dat na pomenutom zapisniku s tim što je dodao:   da nije išao lopatom put A. A. im je uputio riječi kada je došao u njihovoj blizini „gubite se odavde, to je moje, ubiću vas“. Sa okrivljenim se nije pomirio.</span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje  iz kojeg proizilazi i pravna kvalifikacija krivičnih djela kao u izreci presude. 	</span>
</p>
<p class="p2">
<span>	Iz iskaza okrivljenog se vidi da je on pomenutog dana nosio pištolj marke „Crvena zastava“ M 57, kal. 7,62 mm, fab.br. 185485 za koji je posjedovao oružani list kojem je istekao rok važenja. Njegovo priznanje za izvršeno ovo krivično djelo je istinito, potpuno i nedvosmisleno, tako da je sud isto prihvatio i  uzeo kao dokaz jer je saglasno izvedenim dokazima. Medjutim, njegov iskaz za krivično djelo ugrožavanje sigurnosti iz čl. 168.st.2. u vezi st. 1. KZ, u činjeničnom opisu iz optužnog predloga, sud je ocijenio kao njegovo nastojanje da istim izbjegne krivično pravnu odgovornost.Okrivljeni, i u dijelu svog iskaza za ovo krivično djelo ne spori da je pištolj tog dana izvadio iza pojasa i držao u ruci u momentu kada se obratio N.i S. u vezi šljunka  koji su isti tovarili na traktorsku prikolicu, tako da mu je u tom dijelu njegov iskaz sud prihvatio, jer je potvrdjen iskazima svjedoka N. i S. U preostalom dijelu njegov iskaz sud nije mogao prihvatiti, a odnosi se da pištolj nije usmjerio put N i S. i da istima nije govorio da će ih ubiti ukoliko se ne udalje sa tog mjesta. Ovo sa razloga što je u ovom dijelu njegov iskaz suprotan kazivanju oštećenih i usmjeren na izbjegavanju krivične odgovornosti. </span>
</p>
<p class="p2">
<span>	Iz iskaza svjedoka – oštćenih N. i S, proizilazi da su oni pomenutog dana bili na mjestu zv.“M“ gdje su šljunak tovarili u traktoru. Na tom mjestu došao je okrivljeni i upozorio ih da se udalje, bacajući put njih kamen, a nakon toga je iza pojasa izvadio pištolj crne boje, uperio put njih govoreći im „gubite se odavde, to je moje ubiću vas“. Uplašili su se od takvog ponašanja okrivljenog, tako da je N. istog molila da pištolj vrati, nakon čega je okrivljeni pištolj stavio za pojas i otišao. S. je okrivljenom kazao da će ga prijaviti u policiji.  Njihove iskaze sud je u svemu prihvatio kao tačne, objektivne, medjusobno saglasni, a u odlučnim činjenicama se podudaraju i sa iskazom okrivljenog. </span>
</p>
<p class="p2">
<span>	Iz oružanog lista izdat na ime okrivljenog proizilazi da je oružani list za pištolj marke „Crvena zastava „ M57 fab.br.185485 kal. 7,62mm, pod brojem evidencije 26/94. u OB-u Rožaje izdat 25.4.1994. godine sa rokom važenja 24.4.2004. godine, a iz potvrde Ispostave Rožaje br. 30/03 – Sl. od 12.4.2013. godine proizilazi da je ovaj pištolj od okrivljenog privremeno oduezet sa oružanim listom. Ove dokaze sud je prihvatio kao tačne i ničim ne dovedene u sumnju.</span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela nedozvoljeno držanje oružja i eksplozivnih materija iz čl. 403. st.1. KZ izvršenog na način, vrijeme i mjestu kao u izreci  presude pod stavom 1. Naime, okrivljeni je pomenutog dana neovlašćeno nosio predmetni pištolj  protivno odredbama čl. 10 a st. 1. Zakona o oružju, jer za isti nije posjedovao odobrenje izdato  od nadležnog organa da isti može nositi. Takodje su  u njegovoj radnji sadržani svi bitni elementi krivičnog djela ugrožavanje sigurnosti iz čl. 168.st.2. u vezi st. 1. KZ izvršenog na način, vrijeme i mjestu kao u izreci presude. Naime, radnja ovog krivičnog djela manifestuje se kroz prijetnju nekog lica da će napasti na život ili tijelo  tog lica ili njemu bliskog lica, pri čemu ista treba da bude ozbiljna i da je objektivno podobna da kod onoga kome se prijeti izazove osjećaj straha i nesigurnosti, a što je u konkretnom slučaju nesumnjivo utvrdjeno, pri čemu nije od značaja za postojanje ovog krivičnog djela da li je onaj koji prijeti i stvarno imao namjeru  da realizuje prijetnju. Okrivljeni je, upućujući, oštećenima kao više lica, riječi „gubite se odavde, to je moje, ubiću vas“  sa uperenim pištoljem  put njih  ostvario sva bitna obilježja predmetnog krivičnog djela.</span>
</p>
<p class="p2">
<span>	Cijeneći subjektvini odnos okrivljenog prema izvršenim krivičnim djelima, sud je našao da je isti u konkretnom slučaju postupao sa umišljajem, jer je znao da ne posjeduje odobrenje za nošenje predmetnog oružja, te je na to pristao, a samim tim i na zabranjenu posledicu. Takodje je bio svjestan da vrši krivično  djelo ugrožavanja sigurnosti na štetu oštećenih na način kako je to opisano u izreci presude, te je pristao na tu radnju  i htio izvršenje ovog djela, kao i ostvarenje zabranjene krivično pravne posledice.</span>
</p>
<p class="p2">
<span>	Za izvršena krivična djela sud je našao da je okrivljeni krivično pravno odgovoran, te ga je za ista oglasio krivim  pošto je našao da nema elemenata koji bi isključivali njegovu krivično pravnu odgovornost i primjenom čl. 45. 46. st.1. tač.5.  KZ utvrdio mu kazne zatvora u trajanju od po 30 dana kao blažom visinom kazne od one koja je u Zakonu propisana za predmetna krivična djela, i primjenom čl. 48. KZ osudio ga na jedinstvenu kaznu zatvora u trajanju od 45 dana.</span>
</p>
<p class="p2">
<span>	Odmjeravajući kaznu okrivljenom  za izvršena krivična djela u granicama Zakonom propisana, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće okolnosti) iz čl. 42. KZ, sud je kao olakšavajuću okolnost okrivljenom uzeo u obzir njegovo dosadašnje vladanje, da do sada nije osudjivan, njegove porodične prilike, njegov odnos prema izvršenim krivičnim djelima, pa ga je sud u nedostatku otežavajućih okolnosti cijeneći olakšavajuće okolnosti  u njihovom zbiru kao posebno olakšavajuće, istom utvrdio blaže visine kazne primjenom čl. 45. i 46. KZ od propisanih u Zakonu  za predmetna krivična djela i osudio ga na jedinstvenu kaznu zatvora u trajanju od 45 dana, ubijedjen da će se istom postići svrha kažnjavanja iz čl. 4. u vezi čl. 32. KZ.</span>
</p>
<p class="p2">
<span>	U smislu čl. 226. i 229. ZKP, sud je obavezao okrivljenog da plati ovom sudu na ime troškova krivičnog postupka iznos od 26 eura, a koji se odnose za izdatke plaćanjem prevoza, oštećenog Senada za njegov dolazak na dva glavna pretresa iz Gusinja, kao i da plati na ime paušala iznos od 50 eura, a ovo imajući u vidu trajanje i složenost krivičnog postupka.</span>
</p>
<p class="p2">
<span>	 U smislu čl. 239.st.2. ZKP oštećeni N. i S. su radi ostvarivanja imovisnsko pravnog zahtjeva upućeni na gradjansku parnicu, ovo sa razloga što isti na glavnom pretresu nijesu precizirali, tako da sud nije raspolagao sa podacima u pogledu odlučivanja o istom. </span>
</p>
<p class="p2">
<span>	U smislu čl. 75. KZ, sud je okrivljenom izrekao mjeru bezbijednosti oduzimanjem predmetnog pištolja, kao predmet izvršenja krivičnog djela.</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 29.4.2013. godine.</span>
</p>
<p class="p2"></p>
<p class="p2">
<span>ZAPISNIČAR							PREDSJEDNIK SUDA</span>
</p>
<p class="p2">
<span>Adisa Burdžović  s.r.							Zahit Camić s.r.</span>
</p>
<p class="p2"></p>
<p class="p2">
<span>PRAVNA POUKA : protiv ove presude može se izjaviti žalba</span>
</p>
<p class="p2">
<span>u roku od 8 dana od dana prijema iste i to Višem sudu u</span>
</p>
<p class="p2">
<span>Bijelom Polju, a preko ovog suda.</span>
</p>
<p class="p2"></p>
<p class="p4"></p>
<p class="p2"></p>
<p class="p1">
<span>	</span>
</p>
<p class="p6"></p>
<p class="p6"></p>


</body>
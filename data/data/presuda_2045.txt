&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: right">
	&nbsp;&nbsp;&nbsp; Posl.br.K. 65/11-09<br>
	&nbsp;</div>
<div style="text-align: center">
	U IME NARODA!<br>
	&nbsp;</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U HERCEG NOVOM, u vijeću sastavljenom od sudije Leković Branislava, kao predsjednika vijeća, te sudija porotnika Martinović Ilije i Stanković Tereze, kao članova vijeća, uz učestvovanje zapisničara Šušić Lidije, u krivičnom predmetu protiv okrivljenih V.D., Š.V. M.Z. zbog krivičnog djela iz čl.151 st.1. i čl.399. KZ CG, povodom optužnice ODT H.Novi Kt.br.209/06 od 04.03.2009. godine, nakon održanog glavnog i javnog pretresa dana 17.06.2011. godine, u prisustvu okrivljenih V.D., Š.V. i M.Z. te branilaca provokrivljenog i drugookrivljenog adv.Bulatović Batrića i zamjenika ODT Herceg Novi Samardžić Nikole, donio je i dana 20.06.2011 godine javno objavio slijedeću<br>
<br>
<div style="text-align: center">
	P R E S U D U<br>
	&nbsp;</div>
<br>
Na osnovu čl.420.stav 3 ZKP-a ranija presuda Osnovnog suda u Herceg Novom K.32/09 od 11.11.2009 godine,kojom su okrivljeni V.D., Š.V. i M.Z. u odsustvu osuđeni na jedinstvenu kaznu zatvora u trajanju od po 8(osam ) mjeseci svaki,zbog krivičnog djela nasilničko ponašanje iz čl.399 KZ CG u sticaju sa krivičnim djelom teška tjelesna povreda iz čl.151.stav 1. KZ CG,djelimično se stavlja van snage ,samo u odnosu na okrivljenog M.Z. i to u pogledu odluke o kazni,tako da se okrivljenom M.Z.,od oca A. i majke S.,rođene M. rođenom 18.03.1985 godine u Kotoru, sa prebivalištem u Bijeloj ,Lager bb,sa boravištem u Antverpenu, oženjenom, kojem je supruga trudna i očekuje rođenje djeteta, sa mjesečnom zaradom oko 1.400 eura, zaposlenom u državnom preduzeću u Belgiji kao čistač-higijenski radnik, posjeduje stan u Antverpenu, pov.92m2 koji otplaćuje na kredit i izdržava bolesnu majku kojoj plaća troškove liječenja,<br>
<br>
&nbsp; na osnovu čl. 4,32,42,45.stav 3 i 46.stav 1.tačka 5KZ CG<br>
<br>
prethodno , za krivično djelo nasilničko ponašanje iz čl.399 KZ CG utvrđuje kazna zatvora u trajanju od 30 dana,a za krivično djelo teška tjelesna povreda iz čl.151.stav 1. KZ CG utvrđuje kazna zatvora takođe u trajanju od 30 dana,<br>
te se na osnovu citiranih zakonskih propisa i primjenom čl.48.stav 2.tačka 2. KZ CG<br>
<div style="text-align: center">
	OSUĐUJE<br>
	&nbsp;</div>
Na jedinstvenu kaznu zatvora u trajanju od 45 (četrdeset i pet) dana.<br>
<br>
<br>
Na osnovu čl.202.stav 1. ZKP-a okrivljeni V.D. i M.Z.&nbsp; se obavezuju da plate sudu paušalni trošak postupka u iznosu od po 50 eura, dok se na osnovu čl.202.stav 4.ZKP-a okrivljeni Š.V. oslobađa dužnosti plaćanja paušalnog troška postupka.<br>
<br>
<br>
&nbsp;<br>
<div style="text-align: center">
	O b r a z l o ž e nj e:<br>
	&nbsp;</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT H.Novi podnio je optužnicu Kt.br.209/06 OD 04.03.2009. godine protiv okrivljenih V.D. Š.V. M. Z. i K. M. zbog krivičnog djela iz čl.151 st.1.KZ u sticaju sa krivičnim djelom&nbsp; iz čl.399. KZ.<br>
<br>
Okrivljeni V. D. Š. V. i M.Z. nisu bili dostižni ovom sudu, pa je u njihovom odsustvu donijeta je presuda K.br. 32/09 od 11.11.2009.godine, kojom su, zbog navedenih djela, oglašeni krivim i osudjeni na jedinstvene kazne od po 8 mjeseci zatvora,svaki,a koja presuda je potvrđena presudom Višeg suda u Podgorici Kž.br.932/10 od 09.06.2010 godine.<br>
<br>
Povodom zahtjeva okrivljenih V.D., Š.V. i M.Z.&nbsp; za ponavljanje krivičnog postupka, vijeće ovog suda je ranije donijelo rješenje br. Kv.94/10 od 01.07.2010 godine, kojim je dozvoljeno ponavljanje tog postupka u odnosu na navedene okrivljene. Nakon toga ovaj sud je donio presudu K.113/10 od 09.12.2010 godine, a koja je rješenjem Višeg suda uPodgorici Kž.br.89/11 od 08.02.2011 godine ukinuta i predmet vraćen na ponovni postupak.<br>
<br>
Okrivljeni V. D. Š.V. i M.Z.&nbsp; su u svojoj odbrani negirali izvršenje djela i svoje krivice.<br>
<br>
Naime, okrivljeni V. D. je u svojoj odbrani&nbsp; naveo da se ove noći oko 03,00 sata vraćao sa društvom iz Herceg Novog svojim kolima, donjim putem prema Bijeloj, te da su sa njim u kolima bili i ostali okrivljeni, kao i D. M. te jedan njegov maloljetni rođak iz Holandije. Tim donjim putem, pored hotela "Azuro" da su ispred njih na put izašla dva momka u društvu dvije djevojke, koji oni od ranije nisu poznavali, a kako nisu mogli da prođu od njih, da im je on svirao i kroz otvoren prozor rekao da im oslobode put. Na to da su oni počeli da odgovaraju i da komentarišu nešto na račun crnogorskih oznaka na tablicama njegovog auta. Nije se mogao sjetiti tačno svega što su jedni drugima izgovorili, ali da zna kako je zaustavio auto i izašao, te da je sa njim izašao i Š.V. koji je do tada sjedio na mjestu suvozača. Naveo je da je došlo do prepirke između njih i te dvojice momaka, te da je u jednom trenutku udario zatvorenom šakom&nbsp; u nos jednog od tih momaka, a kada se drugi umješao u tuču, da su ga udarali on i Š. ali od opšte gužve koja se stvorila nije mogao da se izjasni u koji dio tijela su ih udarali. Na glavnom pretresu je dodao da su neposredno prije nastanka događaja,oba oštećena upućivali uvrede njemu i momcima koji su bili sa njim u vozilu, tako što su im psovali crnogrosku majku i razne druge uvrede. Inače, oštećni su bili u pijanom stanju, a oni su ih najprije lijepo zamolili da se pomjere sa puta kako bi prošli. Na glavnom pretresu je dodao da je kritične večeri bio u pripitom stanju, jer je popio nekoliko flaša piva, te da smatra da je te večeri alkohol pio i okrivljeni Š.i da je bio u malo pripitom stanju.<br>
<br>
Okrivljeni Š.V. u svojoj odbrani je naveo da ti momci i djevojke nisu htjeli da se pomjere i nakon što im je D. svirao&nbsp; da se jedan od tih momaka njima obratio riječima: «Šta hoćete, prolazite», te im opsovao majku crnogorsku, na što da su D. i on izašli iz auta i nastavili verbalni duel. U jednom trenutku da je jedan od te dvojice momaka, visok i plav, stao u gard&nbsp; i krenuo da ga udari, te da je on izbjegao udarac i udario ga zatvorenom šakom u glavu od čega on pada. Zatim da se udaljio desetak metara i opet počeo da vrijeđa, a da je njegov drug pokušao da smiri situaciju, ali da je ovaj momak i dalje provocirao i pozivao njih na tuču,&nbsp; da su D. i on došli do njega i ponovo se sukobili sa njim, te da ga je ovaj momak udario u predjelu vrata, a on njega negdje po tijelu, dok se njegov drug tukao sa D. nakon čega su ih njihovi drugovi rastavili. Na glavnom pretresu je dodao da je kritičnom prilikom samo jednom udario jednog od oštećenih, a okrivljeni V. je takodje jednog od oštećenih udario jedanput, nakon čega su oštećni stali, a zatim su se malo čupali za odjeću sa oštećenima, tada su iz vozila izašli K., M., i&nbsp; D. prišli i stajali izmedju njih i oštećenih, a jedino je maloljetni B. ostao kod vozila. Istakao je da M. D. i K. ovom prilikom nikog nisu udarali, već su samo govorili „prestanite, prestanite“ i tu se situacija odmah smirila, a nisu ih ovom prilikom vukli fizički i odvajali.&nbsp; Pojasnio je da jedan od oštećenih bio pao i nalazio se na zemlji, ali se ne sjeća da li je ustao prije ili nakon što su im prišli M. K. i D. Na glavnom pretresu je dodao da je kritične večeri bio u pijanom stanju, jer je popio pola litra tekile, te da je osim njega prije dogadjaj alkohol pio i okrivljeni V.<br>
Okrivljeni M.Z. u svojoj odbrani je početak događaja ispričao identično kao i prethodni okrivljeni,&nbsp; s time što je naveo kako je jedan od momaka prišao automobilu i rekao: «U čemu je problem, Crnogorci», a nakon toga da je V. izašao iz automobila, a za njim i V. Naveo je da je taj momak krenuo da udari D. ali da ga je promašio i da je D. njega udario. Nakon toga da je prišao drugi momak, koji da je kasnije razdvajao ovu dvojicu sa njim i sa B. a da je K.M. ostao u automobilu. Objasnio je da je Š. prvi izašao da pomogne V. i da se on potukao sa jednim mladićem zajedno sa V. a nakon što je prišao drugi mladić, da izlaze on i D. iz auta i razdvajaju. Naveo je da je vidio kako se oni tuku i padaju,a da je, ovaj drugi momak otišao dok je tuča još trajala, odnosno da ga on više nije primjećivao i da ne zna što se desilo sa njim. Nakon tuče da su oni pošli dalje autom, a da je prvi momak ostao na mjestu gdje su se tukli sa dvije djevojke. Dodao je da je za ovaj slučaj odgovarao prekršajno i da je dobio novčanu kaznu od 200 eura.Na glavnom pretresu je dodao u mometnu kada su izašli iz&nbsp; vozila on, K. D. i maloljetnik, koliko se sjeća uputili su se svi osim maloljetnika prema mjestu gdje su se tukli oštećeni momci sa Š. i V. ali nije obraćao pažnju gdje su konkretno i šta rade D. i K. jer je znao da oni nisu skloni učestvovanju u tučama, pa se fokusirao da razdvoji svoje drugove od oštećenih. Stao je izmedju njih – V.Š. i oštećenih momaka i raširio ruke kako se nebi tukli. Niko se nije nalazio na zemlji u momentu kada je on prišao da razdvaja. Dodao je da je tokom razdvajanja bio bliži oštećenim momcima, a D. i K. su bili bliži V. i Š. Ističe da nikog kritičnom prilikom nije udario niti jednom, a nije vidio da su V.&nbsp; ili Š. oštećene udarili niti jednom, sve se brzo odigralo bio je mrak i tokom te tuče svi su i padali i ustaajali ali se sve brzo dešavalo. Pojasnio je da je u postupku koji je zbog predmetnog dogadjaja vodjen pred sudom za prekršaje, sudija je pitao oštećene da pokažu njih okrivljene i kažu sa kime su se tukli i oni su tom prilikom pokazali na Š.&nbsp; i V. a za njega su rekli da nisu sigurni da li ih je udarao ili ne . Posebno je naglasio da sada živi i radi u Belgiji ,da je započeo novi život, da je dobio posao u državnoj firmi u Belgiji, gdje se oženio i stvorio porodicu, da čeka rodjenje djeteta te da se brine o bolesnoj majci ojoj plaća liječenje, pa moli sud da to ima u vidu prilikom izricanja krivične sankcije, jer bi u slučaju neke po njega negativne sudske odluke to bilo isuviše represivno i imalo bi uticaja na njegov dalji život, kao i život njegove porodice.<br>
<br>
&nbsp; U dokaznom postupku saslušan je svjedok K. M. te na osnovu čl.345..st.1.tač.1. ZKP-a pročitani su iskazi svjedoka Č. M. S.M., M. S. i M.V. jer je njihov dolazak pred sud bio nemoguć obzriom da žive u inostranstvu, a uredno su primili pozive, a dolazak nisu opravdali, te je sud uz saglasnost stranaka pročitao iskaz svjedoka D.M. kao i iskaz vještaka medicinske struke dr.Voja Miloševića, te pročitao dopise Vojne bolnice Meljine od 11.08.2006. godine i izvršen je uvid u ljekarske potvrde Doma zdravlja za Č.M.i S.M. ( listovi spisa od 16 do 19), pročitan je izvještaj ljekara specijaliste od 04.08.2006. godie,&nbsp; izvršen je&nbsp; uvid u podatke iz KE za okrivljene ( listovi spisa 29, 33, 34 i 39), te je izvršen uvid u rješenje Područnog organa za prekršaje od 04.08.2006. godine.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenom odbrane okrivljenih i svih izvedenih dokaza, utvrđeno je da su okrivljeni izvršili djela za koja se terete.<br>
<br>
Svjedok Č.M.u svom iskazu naveo je da su te večeri S. M. i on pratili kući djevojke M.S. i M.V. te da je u blizini hotela «Azuro» pored njih polako prolazio jedan auto marke «Wolksvagen Pasat» sa otvorenim prozorima i da su momci iz tog auta počeli da dobacuju djevojkama koje su bile s njima, na što im je on doviknuo: «Ajde, nemojte da dobacujete, mi smo sa djevojkama, samo prođite», na što su iz auta dobacili: «Ko si ti da nam naređuješ», a on im je odgovorio da samo prođu. Nakon toga da su oni zaustavili automobil i počeli da izlaze iz njega, da je iz auta izašlo 6 ili 7 mladića i da je bio iznenađen koliko ih je uopšte stalo u auto. Odmah da mu je prišao jedan od mladića, za kojeg se kasnije ispostavilo da se zove Š.V, da mu se unio u lice i bez nekog naročitog razgovora udario ga presnicom u predio nosa, od čega mu je odmah slomio nos i potekla mu je krv. Naveo je da se zateturao, ali da je ostao na nogama, a zatim da su prišla još trojica i počeli da ga biju rukama i nogama svuda po tijelu. Objasnio je da je on rukama sakrio glavu i uspio da ostane na nogama, a da su ga ova četvorica udarali rukama a nogama i da je dobio jedan jak udarac u rebra sa lijeve strane. Naveo je da je uspio da se pomjeri dvadesetak koraka unazad da bi izašao iz gomile, da je počeo da trči i pobjegao im dvadesetak metara, a da su oni počeli da trče za njim, sustigli ga i ponovo počeli da ga tuku, nakon čega je ponovo uspio da im pobjegne, a oni su sjeli u auto i otišli. Istakao je da lično nije vidio kada su tukli S., već da je samo čuo ove dvije djevojke kako viču i vrište. Nakon toga da su patroli policije ispričali šta je bilo, te da im je u Vojnoj bolnici Meljine ukazana prva pomoć. Tog dana popodne da je u sudu za prekršaje vidio ovog momka Š. koji ga je prvi udario, te da je shvatio da se onaj što je vozio auto zove V. Njih dvojica, te M. i K. da su rješenjem organa za prekršaje kažnjeni. Istakao je da su u tuči najviše učestvovali njih četvorica, a da ih je bilo dvojica koji su stajali sa strane. Inače, dok su ga tukli da su ga vrijeđali na nacionalnoj osnovi i govorili: «Šta ćeš ti tu, Srbine». Dodao je da je zadobio povrede u vidu slomljenog nosa i slomljenog sedmog rebra, da krivični&nbsp; progon prepušta tužiocu, ali da će tražiti naknadu štete za tjelesne povrede, što da će precizirati naknadno.<br>
<br>
Svjedok S.M. u svom iskazu početak događaja opisao je identično kao i svjedok Č.M. i potvrdio da su mladići iz auta dobacivali djevojkama S i V, koje su bile sa njima u društvu. Naveo je da je on sa S i V nastavio put pravo ka hotelu «Azuro» , a da je M. zastao i kada se okrenuo da je vidio kako M. razgovara sa momkom na suvozačkom mjestu. Objasnio je da je on nastavio dalje put ka «Azuru», a slijedeći put kada se okrenuo da je vidio kako se M. pomjerio od auta i kako su ti momci počeli da izlaze iz auta. Tada da je shvatio da nešto nije u redu, da je ostavio S. i V. ispred «Azura» i vratio se nazad do M. Naveo je da je čuo kako M. ovim momcima govori da nije u redu da dobacuju S. i V. i da je čuo kako jedan od momaka pita M.: «Zašto si nam opsovao majku crnogorsku», na što je M. rekao da nije nikoga opsovao. Na to da je on pokušao da smiri situaciju govoreći da je sve u redu i da nema potrebe za daljom svađom. Svi momci koji su izašli iz auta da su bili vidno pijani, a među njima da je bio jedan, izrazito krupan, visine od sigurno 190 cm i jake konstitucije, te da je taj krupni momak prvi udario M. pesnicom u glavu ili u grudi, od kog udarca je M. odletio i pao, nakon čega mu je prišao taj krupni momak i ostala trojica,te da su počeli da ga šutiraju dok je ležao na zemlji, i to po glavi i čitavom tijelu. U jednom trenutku da se M. otrgao i počeo da bježi, a da su ova četvorica krenuli za njim da ga uhvate. Jedan momak je stajao po strani i da je on zajedno sa tim momkom pošao ka M. i vidio da se M. vraća, a da su ta četvorica ponovo počeli da udaraju M., nakon čega je M. pobjegao. U međuvremenu da je čuo kako je ovaj momak koji se nije miješao vrisnuo: «Ne njega», a u tom trenutku osijetio udarac u potiljak odpozadi i odmah drugi udarac pesnicom u desnu stranu lica. Od ta dva udarca da se sagnuo i da je htio&nbsp; da se skloni na parking, ali je slijedeći udarac dobio nogom posred lica, dok je još bio u sagnutom položaju i vidio da mu ide krv iz nosa, nakon čega su ovi momci sjeli u auto i otišli. Naveo je da su S. i V. u međuvremenu uspjele da zapišu broj registarske tablice «Pasata». Napomenuo je da je kod sudije za prekršaje prepoznao četvoricu tih momaka. Pridružio se krivičnom gonjenju okrivljenih i naveo da će naknadno opredjeliti odštetni zahtjev.<br>
<br>
Svjedok M.V. je u bitnom izjavila da je kritične&nbsp; večeri bila u gradu sa svojom drugaricom Miškov Sofijom, te sa drugovima S.M. i Č.M., te kada su se kretali Šetalištem kroz naselje Bijela pored njih je lagano prolazilo jedno vozilo bijele boje. Objasnila je da je M. išao iza njih nekih 10 metara dok su šetali, a da su četiri ili pet momaka iz navedenog vozila nešto im dobacivali u momentu dok su prolazili pored njih. Istakla je da je u jednom momentu se okrenula da se navedeno vozilo zaustavilo, da su momci iz tog vozila izašli, te da su se svadjali sa oštećenim Č.M., ail da nije čula šta su pričali, jer su govorili svi uglas. Dodala je da se sve odigralo veoma brzo, te da su odjednom ti momci počeli da udaraju oštećenog M. rukama u predjelu glave i tijela. Pojasnila je da se veoma uplašila, a da je S.M. prišao tim momcima i Č.M. i govorio im&nbsp; „nemojte, smirite se“. Na takvu reakciju, navedeni momci su za trenutak prestali da udaraju M., ali su zatim odmah počeli da udaraju pesnicama S.M. u predjelu tijela i glave. Dalje je navela da je tom prilikom vrištala i htjela da pozove nekog iz hotela Azuro, jer se dogadjaj dešavao ispred tog hotela, pa je tada izašao jedan radnik obezbjedjenja, te je protresao i rekao joj da prestane da vrišti jer će probuditi goste hotela. Dalje je navela da su navedeni momci najednom prestali da udaraju Mi. i Ma., te da su sjeli u auto i otišli. Istakla je da se sjeća da su oštećeni S, i Č. u policiji prepoznali napadače - okrivlljene.<br>
<br>
Svjedok M.S je u bitnom izjavila da je kritičnog večeri oko 03,15 sati sa društvom S.M., Č.M.i M.V. šetala se šetalištem u Bijeloj, te da je u jednom momentu pored njih prolazilo neko vozilo, te se zatim zaustavilo, pa je vozač iz tog vozila dobacivao nešto njoj i V, ali da nije čula šta je konkretno dobacivao. Objasnila je da je te riječi čuo Č.M., te da je bio uvrijedjen i da se tada obratio tim momcima u vozilu, a zatim je iz tog vozila izašlo 5 momaka, a da je jedan ostao u vozilu, te da su svi ti momci nasrnuli na Č.M. udarajući ga nogama i rukama. Dodala je da je tada S.M. pokušao da smiri situuaciju, ali da su navedeni momci napali i njega, udarajući ga nogama i rukama. Dalje je navela da se sve to dešavalo ispred hotela „Azuro“, a da je nakon toga S. mobilnim telefonom pozvao policiju.<br>
<br>
Svjedok K.M. je u bitnom naveo da je povodom navedenog dogadjaja u prvom postupku bio osudjen, a sudjeno mu je u prisustvu i nije se žalio na tu presudu, niti tražio ponavljanje postupka. Objasnio je da se kritični dogadjaj desio tako što su on, Š, M, V i još dva momka, kojima sada ne zna imena, bili u vozilu kojim je upravljao V, pa su dolaskom na ulaz u naselje Bijela, na lokalnom putu naišli na oštećene- dva momka i dvije djevojke, koji su bili na putu tako da zbog njih nisu mogli proći vozilom. Dodao je da ih je V. upozorio zvučnim signalom – sirenom da se sklone, ali su oni to odbijali, pa su oštećeni počeli da ih vrijedjaju i da nešto prijete, te je tako nastao konflikt. Objasnio je da su iz vozila su izašli Š i V i stali su pored vozila, a prišli su im oštećeni momci i jedan od njih je zamahnuo stisnutom pesnicom da udari Š ili V, sada se ne sjeća koga, ali u tome nije uspio, jer se jedan od navedene dvojice okrivljenih izmakao i zatim stisnutom pesnicom udario u predjelu glave tog oštećenog momka. Nakon toga iz vozila su izašli&nbsp; on, M. i druga dvojica momaka i počeli razdvajati oštećene od V i Š. Naglasio je da su za vrijeme dok su ih razdvajali, oštećeni momci i okrivljeni V i Š se medjusobno udarali rukama, dakle i Š i V da su udarali oštećene, a i oštećeni njih. Naglasio je da osim njega i M, da su u razdvajanju učestvovali i druga dva momka koji su sa njima bili u vozilu,&nbsp; a kojima ne zna imena. Istakao je da nije vidio da je okrivljeni M.Z. kritičnom prilikom udario bilo koga od oštećenih tokom ovog razdvajanja, a ni&nbsp; on&nbsp; nije nikog udario tom prilikom. Dodao je da su kritične večeri Š i V&nbsp; pili alkohol i da su bili u pripitom stanju, dok ostali nisu konzumirali alkohol.<br>
<br>
Sud je prihvatio uvjerljive i saglasne iskaze oštećenih Ć.M. i S. M., koji su detaljno opisali sve što je predhodilo dogadjaju, a njihove iskaze u odnosu na odlučne okolnosti potvrdili su svjedoci M.V. i M.S, pa istaknute primjedbe odbrane nisu dovele u pitanje iskaze oštećenih u svojstvu svjedoka.<br>
&nbsp;<br>
Dakle, kada se ovako prihvaćeni iskazi svjedoka dovedu u vezu sa navodima okrivljenih V. i Š. i ostalim izvedenim dokazima – medicinskom dokumentacijom na ime oštećenih i nalazom vještaka medicinske struke sud je utvrdio da su dana 04.08.2006 godine oko 03,15 časova okrivljeni V.D., Š.V., M.Z. i K.M. prolazili kolima marke „Wolksvagen pasat“ pored oštećenih Č.M. i S.M., koji su prolazili sa svojim djevojkama M.S. i M.V., te da je prvookrivljeni V. izazavo sukob jer&nbsp; je svirao oštećenima, a zatim su i ostali okrivljeni iz voziila dobacivali oštećenima i njihovim djevojkama, a nakon čega su iz vozila izašli i sukobili se sa oštećeinma.<br>
<br>
Sud nije prihvatio odbranu okrivljenog M.Z. da je samo razdvajao učesnike u tuči, jer iz prihvaćenih iskaza oštećenih jasno proizilazi da je i on učestvovao u tuči na strani svojih prijatelja V, Š i K, a obzirom da oštećeni izričito navode da su ih tukla četvorica momaka koje su prepoznali kod sudije za prekršaje i da su to upravo navedeni okrivljeni. Oštećeni su naglasili da dvojica nisu učestvovali u tuči, pa kada se takvi navodi oštećenih dovedu u vezu sa iskazom svjedoka D.M., može se zaključiti da su ta dvojica koja nisu učestvovala u tuči D.M. i maloljetnik iz Holandije.<br>
<br>
Iz istog razloga sud nije prihvatio iskaz svjedoka K.M., a osim toga okolnost da je taj svjedok prijatelj sa okrivljenima, ukazuje da ima motiv da govori u njihovu korist, što je njegov iskaz dovelo u sumnju.<br>
<br>
Uvidom u izvještaj ljekara specijaliste od 04.08.2006 godine kao i uvidom u dopise bolnice Meljine od 11.08.2006 godine, utvrdjeno je da su Č.M. i S.M. zadobili povrede u vidu preloma nosnih kostiju sa pomakom.<br>
<br>
Na osnovu iskaza vještaka medicinske struke Voja Miloševića utvrdjeno je da navedene povrede predstavljaju teške tjelesne povrede, a ovakav iskaz vještaka je prihvaćen kao jasan i stručan, dat na osnovu medicinske dokumentacije, kao materijalnog dokaza u spisu. Osim toga uopštene primjedbe odbrane nisu dovele u pitanje nalaze ovog vještaka.&nbsp;<br>
<br>
Uvidom u rješenje područnog organa za prekršaje od 04.08.2006 godine utvrdjeno je da su okrivljeni zbog prekršaja iz čl.8.st.3. Zakona o JRM RCG oglašeni krivim i kažnjeni i to okrivljeni V. kaznom zatvora u trajanju od 20 dana, okrivljeni Šarović kaznom zatvora u trajanju od 15 dana, a okrivljeni M. i K. novčanim kaznama u iznosu od po 180 eura svaki, dok je obustavljen prekršajni postupak protiv D.M usled nedostatka dokaza.<br>
<br>
Sobzirom na protivrječen iskaze okrivljenih i oštećnih o tome ko je tačno nanio tešku tjelesnu povredu Ć.M., jer oštećeni pominju Š.V, a iz odbrana okrivljenih proizilazi da bi Č. prvu povredu zadobio od Vu., pa sud nije mogao sa sigurnošću utvrditi ko je tačno od učesnika kojem oštećenom nanio teške tjelesne povrede, ali kada se ima u vidu da oba oštećena uvjerljivo opisuju ponašanje sve četvorice okrivljenih, koji zajednički udaraju oštećenog rukama i nogama svuda po tijelu, po mišljenju ovog suda kod svih okrivljenih postoji svijest o tome da oštećene na taj način mogu teško tjelesno povrijediti i da to hoće, pa su svi okrivljeni saizvršioci u izvršenju krivičnog djela teške tjelesne povrede, bez obzira ko je od njih konkretno nanio te povrede oštećenom.<br>
<br>
Sud nije prihvatio stav odbrane V. i Š. da se radi o postupanju u nužnoj odbrani, jer se može zaključiti da ovi okrivljeni već izlaze iz automobila sa namjerom fizičkog obračunavanja, a iz prihvaćenog iskaza oštećenog Č. proizilazi da on bježi i da oni trče za njim, pa se nikako ne može govoriti o odbrani neophodnoj da učinilac od sebe ili drugog otkloni istovremeni protivpravni napad.<br>
<br>
Takodje, sud nije prihvatio stav odbrane okriljenog M.Z. da nije dokazano da je isti izvršio djela za koja se tereti i kako njega niko od oštećenih nije prepoznao, jer iz iskaza oštećenih proizilazi da su kod sudije za prekršaje prepoznali četvoricu učesnika, koji su zbog prekršaja javnog reda i mira i kažnjeni, a medju njima je upravo i okrivljeni M.Z.. Iskaz svjedoka D.M. koji je naveo da su on i M. razdvajali učesnike tuče zbog toga nije prihvaćen, pogotovu što se nesporno radi o prijatelju okrivljenog.<br>
<br>
Nadalje, po mišljenju ovog suda u ponašanju okrivljenih stiču se i elementi krivičnog djela nasilničkog ponašanja, jer su u grupi, drskim i bezobzirnim ponašanjem izazvali tuču i ugrozili spokojstvo gradjana na način što su na javnom mjestu svi napali oštećene i zajedno ih udarali svuda po tijelu. Svi okrivljeni su u izvršenju ovog djela postupali sa umišljajem jer su bili svjesni da navedenim ponašanjem izazivaju drugog na tuču, te vrše nasilje prema drugima i ugrožavaju javni red i mir. Dakle, bili su svjesni tog djela i htjeli su njegovo izvršenje.<br>
<br>
Okolnost da okrivljeni navode da su Vu. i Ša. kritičnom prilikom bili u pripitom stanju, ne utiče na drugačiji zaključak suda, vezano za ocjenu subjektivnog elementa krivičnog djela. Ovo obzirom da se prema pravilu „ actiones liberae in causa“&nbsp; učinilac krivičnog djela smatra odgovornim i ako je u rijeme izvršenja djela bio neuračunljiv ili bitno smanjene uračunljivosti, ako je sam sebe doveo u takvo stanje, a u konkretnom slučaju je utvrdjeno da su okrivljeni u vrijeme prije događaja bili uračunljivi.Stoga su okrivljeni Vu. i Š. bili svjesni da dovodeći sebe u pripito stanje,mogu izvršiti krivična djela,pa su na to pristali.<br>
<br>
Okrivljeni nisu imali novih predloga za izvodjenje dokaza, a činjenično stanje je u pogledu svih bitnih elemenata djela za koja se terete dovoljno utvrdjeno, te proizilazi da su izvršili djela za koja se terete.<br>
<br>
Sud je shodno čl.345..st.1.tač.1. ZKP-a pročitao iskaze svjedoka Č.M., S.M., M.S i M.V, jer su nedostižni sudu, obzirom da žive u inostranstvu, a uredno su primili pozive, a dolazak nisu opravdali, pa nije prihvatio predlog branioca da se istraje u njihovom neposrednom saslušanju. Ovo posebno obzirom da je tokom postupka navedene svjedoke sud više puta pozivao, te da su isti uredno primali pozive, a nisu se odazivali pozivima.<br>
<br>
Prilikom odluke o kazni sud je shodno čl.42 KZ okrivljenima V. i Š. kao otežavajuću okolnost cijenio raniju osudjivanost.<br>
<br>
Naime, u pogledu činjeničnog utvrdjenja ne postoji niti jedan novi dokaz, koji bi doveo do drugačije presude od one koja je donijeta u odsustvu&nbsp; okrivljenih, a niti&nbsp; su okrivljeni u svojoj odbrani predlažili sprovodjenje nekih novih dokaza, već su ostali u potpunosti kod ranije odbrane .<br>
Nadalje, svi dokazi koji su sprovedeni u ponovnom postpuku, identični su kao u ranijem postupku, pa je sud ocijenio dokaze i krivice okrivljenih kao što je naprijed opisano,kao i u odnosu na odluku o kazni prema okrivljenim V. i Š., jer nije bilo novih olakšavajućih okolnosti, pa je presuda u tom dijelu ostala neizmijenjena.&nbsp;<br>
<br>
Medjutim, sud je odlučio izmijeniti raniju presudu u pogledu odluke o kazni okrivljenom M. Z., jer su se pojavile olakšavajuće okolnosti&nbsp; kojih nije bilo u vrijeme donošenja ranije presude.<br>
<br>
Naime, u vrijeme izricanja navedene presude K.32/09&nbsp; okrivljeni M.Z. je bio neoženjen i bez djece, a u medjuvremenu se oženio i čeka rođenje djeteta, zaposlio se u državnoj firmi u Belgiji,gdje i živi,u obavezi je da izdržava porodicu,a osim toga i plaća liječenje svoje bolesne majke, pa mu je sud to cijenjeno kao olakšavajuće okolnosti.&nbsp; Od otežavajućih okolnosti sud je istom cijenio raniju osuđivanost,pri čemu je imao u vidu duži protek vremena od izvršenja tih djela .<br>
<br>
Po mišljenju ovog suda, sve nabrojane olakšavajuće okolnosti mogu se smatrati takvim naročito olakšavajućim okolnostima, koje ukazuju da se i ublaženom kaznom može postići svrha kažnjavanja,a imajući u vidu i protek vremena – 4 godine od kritičnog dogadjaja, u kom vremenu okrivljeni nije vršio krivična djela,&nbsp; pa je u odnosu na djela nasilničkog ponačanja i teške tjelesne povrede okrivljenom ublažena kazna ispod zakonom propisanog minimuma, na osnovu čl. 45.st.1.tač.3. u vezi čl. 46.st.1.tač.5. KZ CG i utvrdjene mu kazne zatvora u trajanju od po 30 dana,za svako djelo ,jer sud nalazi da su ovako utvrdjene kazne u skladu sa težinom izvršenih djela,stepenom krivične ogovornosti i ličnosti okrivljenog.<br>
<br>
Imajući u vidu primjenu odredaba o sticanju iz čl. 48.st.2.tač.2. KZ CG, sud je okrivljenom za oba djela&nbsp; utvrdio jedinstvenu kaznu zatvora u trajanju od 45 dana., jer nalazi&nbsp; da će se ovako utvrdjenom jedinstvenom kaznom&nbsp; moći postići svrha kažnjavanja iz čl. 32. KZ CG.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Dakle, na osnovu čl. 420.st.3. ZKP-a, s obzirom da su okrivljeni za ista djela već bili osudjeni u odsustvu, sud je odlučio da se ranija presuda ovog suda&nbsp; br. K.32/09 od 11.11.2009 godine, djelimično stavlja van snage samo u odnosu na okrivljenog M.Z, i to u pogledu odluke o kazni, a sve na način opisan u izreci ove presude, dok je u ostalom dijelu ta ranija presuda ostala neizmijenjena.<br>
<br>
Na osnovu čl.202. st.1. ZKP-a, okrivljeni V.D. i M.Z. se obavezuju da plate sudu paušalni trošak postupka u iznosu od po 50 eura, koji je odmjeren u skladu sa trajanjem i složenošću ovog postupka, te imovnim stanjem okrivljenih ,dok se na osnovu čl.202.stav 4.ZKP-a okrivljeni Š.V. oslobađa dužnosti plaćanja paušalnog troška postupka, jer je lošeg imovnog stanja i nezaposlen.<br>
<div style="text-align: center">
	OSNOVNI SUD U HERCEG NOVOM</div>
<div>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana,&nbsp; 20.06.2011. godine</div>
<br>
<br>
Zapisničar:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predsjednik vijeća sudija:&nbsp;&nbsp;&nbsp;&nbsp;<br>
Šušić Lidija&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Leković Branislav<br>
<br>
<br>
PRAVNA POUKA:<br>
Protiv ove presude dozvoljena je žalba u roku<br>
od&nbsp; 15 dana od dana prijema ,Višem sudu u Podgorici<br>
putem ovog suda.<br>
<br>
DNA:<br>
ODT H.Novi<br>
Okrivljenim<br>
Braniocu, adv. B B<br>
U spise<br>

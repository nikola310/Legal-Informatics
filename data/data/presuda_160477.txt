<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.68541664in 0.37430555in 0.9166667in;}
.s1{text-decoration:underline;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>							</span><span class="s1">K. br.  78/12</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p4"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, u krivičnom predmetu protiv okrivljenog B.S.a, iz Bijelog Polja, zbog krivičnog djela ugrožavanje saobraćaja iz čl. 339 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 492/11 od 16. 02. 2012 godine, nakon održanog usmenog, glavnog i javnog pretresa, u prisustvu zamjenika ODT-a u Bijelom Polju Zvrko Denisa i okrivljenog B.S.a, a u odsustvu oštećenih T.Ž.a, K.D.a i B.R.a, dana 24. 04. 2012 godine, donio je i objavio</span>
</p>
<p class="p2"></p>
<p class="p2"></p>
<p class="p2"></p>
<p class="p5">
<span>P R E S U D U</span>
</p>
<p class="p4"></p>
<p class="p2"></p>
<p class="p2">
<span>	Okrivljeni B.S., od oca K., majke A., rođene J., rođen ... godine u Bijelom Polju, nastanjen u mjestu rođenja u ul. III S. bb, drž. Crne Gore, neoženjen, završio SSS, nezaposlen, lošeg imovnog stanja, osuđivan presudom Višeg suda u Bijelom Polju, K. br. 89/10 od 08. 02. 2011 godine, zbog kriv. djela iz čl. 242 st. 4 u vezi st. 1 KZ na 1 (jednu) godinu zatvora, </span>
</p>
<p class="p2"></p>
<p class="p2">
<span> </span>
</p>
<p class="p6">
<span>	 </span>
</p>
<p class="p5">
<span>K R I V    J E</span>
</p>
<p class="p4"></p>
<p class="p2"></p>
<p class="p7">
<span>-Zato što je:</span>
</p>
<p class="p7"></p>
<p class="p2">
<span>	-Dana 26. 09. 2011 godine, oko 23:55h, upravljajući svojim putničkim motornim vozilom marke “VW Golf” reg. oznaka BP-AC 006, ul. K.a M.a, u smjeru od Lješnice ka magistralnom putu Ribarevine - Bijelo Polje, ne pridržavajući se saobraćajnih poropisa ugrozio saobraćaj i doveo u opasnost život i tijelo ljudi, na način što je protivno čl. 200 ZOBS-a na putevima, upravljao vozilom pod dejstvom alkohola, sa koncentracijom od 1,12 pro milla apsolutnog alkohola u krvi i što dolaskom na raskrsnici magistralnog puta Ribarevine - Bijelo Polje i ul. K.a M.a, protivno čl. 36 istog Zakona, nije propustio putničko motorno vozilo "Fiat-Bravo" reg. ozn. ZA-011-ŠV, kojim je upravljao T.Ž.o magistralnim putem u smjeru od Ribarevina ka Bijelom Polju, već je nastavio kretanje ulaskom u raskrsnicu stvarajući pokretnu prepreku na putanji kretanja PMV “Fiat -Bravo”, usled čega je na desnoj kolovoznoj traci magistralnog puta došlo do čeono bočnog sudara, čeonom stranom PMV " Fiat-Bravo" u cijeloj širini i bočnom desnom prednjom i središnom stranom PMV “VW Golf”,  kojom prilikom je teške tjelesne povrede zadobio oštećeni vozač PMV " Fiat-Bravo" T.Ž.o, u vidu preloma jagodične kosti lica sa desne strane a lake tjelesne povrede su zadobili oštećeni saputnik u PMV “VW Golf” B.R.o, u vidu nagnječno-razderne rane na desnoj sljepoočnici, dužine oko 3 cm i više oguljotina na koži lica sa desne strane i saputnik u vozilu “Fiat-Bravo” oštećeni K.D.o u vidu nagnječno razderne rane na desnoj strani čela dužine oko 4 cm a na vozilima je prouzrokovana materijalna šteta,      </span>
</p>
<p class="p4"></p>
<p class="p4">
<span>	- čime je izvršio krivično djelo teška djela protiv bezbjednosti javnog saobraćaja iz čl. 348. st. 1 u vezi čl. 339 st. 1 Krivičnog zakonika, </span>
</p>
<p class="p4">
<span>	</span>
</p>
<p class="p6">
<span>-pa ga sud, primjenom citiranih zakonskih propisa i čl. 2, 4, 5, 13, 15, 32, 36, 42, 45,46 i 74 Krivičnog zakonika (Kz-a) i čl. 226, 229, 239 i 374 Zakonika o krivičnom postupku (Kz-a) </span>
</p>
<p class="p6"></p>
<p class="p6"></p>
<p class="p5">
<span>O S U Đ U J E</span>
</p>
<p class="p2"></p>
<p class="p2">
<span>	Na kaznu zatvora od 7 (sedam) mjeseci.</span>
</p>
<p class="p2"></p>
<p class="p6">
<span>Okrivljenom se izriče mjera zabrane upravljanja putničkim motornim vozilima »B« kategorije, u trajanju od 1 godinu, od dana pravosnažnosti presude, s tim što se vrijeme provedeno u zatvoru ne uračunava u vrijeme trajanja ove mjere.</span>
</p>
<p class="p6">
<span>	</span>
</p>
<p class="p2">
<span>	Okrivljeni se obavezuje da  plati ovom sudu na ime  paušala  iznos od 30,00€, kao i na ime ostalih troškova krivičnog postupka iznos od 338,25 €, na račun Depozita novčanih kazni, troškova postupka i paušala CG broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih dužan dostaviti krivičnoj pisarnici ovog suda.</span>
</p>
<p class="p2"></p>
<p class="p2">
<span>	Oštećeni T.Ž.o i K.D.o, radi ostvarivanja imovinsko pravnog zahtjeva upućuje se na parnični postupak.   </span>
</p>
<p class="p6"></p>
<p class="p5"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p2">
<span> </span>
</p>
<p class="p6">
<span>Optužnim predlogom Osnovnog državnog tužilaštva u Bijelom Polju Kt. br. 492/11-2 od 16.02.2012. godine, okrivljenom B.S.u stavljeno je na teret izvršenje krivičnog djela ugrožavanje javnog saobraćaja iz čl. 339. st. 1. Krivičnog zakonika, a zamjenik ODT-a tokom postupka protiv okrivljenog B.S.a podnio je Optužnicu  zbog krivičnog djela teška djela protiv bezbjednosti javnog saobraćaja iz čl. 348 st. 1 u vezi  čl. 339 st. 1 Krivičnog zakonika a je sud izmijenio činjenični opis u pogledu vremena izvršenje djela pa je u tom smislu sadržano u izreci presude. </span>
</p>
<p class="p6"></p>
<p class="p6">
<span>Glavni pretres je zaključen u prisustvu zamjenika ODT-a u Bijelom Polju Zvrko Denisa, okrivljenog B.S.a a u dosustvu oštećenih T.Ž.,K.D.a i B.R.a.</span>
</p>
<p class="p6"></p>
<p class="p2">
<span>	Zamjenik u Osnovnom državnom tužilaštvu u Bijelom Polju,  Zvrko Denis u završnoj riječi naveo je da je izvedenim dokazima utvrđeno da je okrivljeni učinio krivično djelo koje mu je stavljeno na teret preciziranom optužnicom i da je kriv za isto. Predložio je sudu da ga osudi na kaznu po zakonu i da mu izrekne mjeru bezbjednosti zabrane upravljanja motornim vozilom u odgovarajućem roku.   </span>
</p>
<p class="p2"></p>
<p class="p2">
<span>	Oštećeni T.Ž.o i K.D.tokom postupka izjavili su da se ne pridružuju krivičnom gonjenju protiv okrivljenog dok su postavili imovinsko pravni zahtjev za koji su naveli da će ga ostvarivati u parničnom postupku. Oštećeni B.R.o tokom postupka izjavio je da se ne pridružuje krivičnom gonjenju protiv okrivljenog i da ne postavlja imovinsko pravni zahtjev. </span>
</p>
<p class="p2"></p>
<p class="p2">
<span>	Okrivljeni  B.S. u svojoj odbrani datoj tokom istražnog postupka naveo je da je dana 26.09.2011. godine, oko 23:30 h, upravljao svojim PMV marke VW "Golf" reg. oznaka BP AC 006, ulicom K.a M.a iz pravca Lješnice u pravcu ulice III S.. Sa njim u vozilu nalazili su se I.N.i B.R.o. Kazao je i da je predhodno sa društvom boravio u ugostiteljskom objektu "T." gdje je kako je naveo popio dva piva. Naveo je dalje da kada je vozilom došao na raskrsnicu ulica III S. i K.a M.a, nije zaustavio vozilo ispred raskrsnice već je nastavio da se kreće brzinom između 50 i 60 km/h a da nije uočio vozilo koje mu je dolazilo sa desne strane marke "Fijat Bravo" usled čega je došlo do kontakta, tako što je vozilo marke "Fijat" udarilo u prednja desna vrata vozila kojim je on upravljao. Kazao je još da nije vidio znak STOP koji je postavljen ispred raskrsnice. </span>
</p>
<p class="p2"></p>
<p class="p2">
<span>	Na glavnom pretresu od 18.04.2012. godine, nakon što je zastupnik optužbe protiv njega podigao optužnicu okrivljeni B.S. se izjasnio da je izvršio krivično djelo koje mu je stavljeno na teret, naveo je i da se zbog istog osjeća krivim. Ponovio je odbranu datu na glavnom pretresu od 22. 03. 2012 godine, u kojoj je naveo da se kritičnog dana a prije kritičnog događaja nalazio u kafani zv. "Tara" zajedno sa I.N.i B.R.om gdje su svi konzumirali alkohol, obzirom da mu je tog dana bio rođendan. Iz kafane vozilom su krenuli u pravcu grada, i on je upravljao vozilom, u kome su se nalazili još I.N.i B.R.o. Kazao je još da je dolaskom na raskrsnicu magistralnog puta i puta kojim se on kretao iz pravca Lješnice pored Crkve SV Petra i Pavla, da nije zaustavio vozilo na raskrsnici već je nastavio kretanje, stupio na kolovoz magistralnog puta obzirom da je imao namjeru da nastavi pravo prema Muzeju u Bijelom Polju. Nije vidio vozilo koje se kretalo magistralom a dolazilo je njemu sa desne strane, i u trenutku kada se njegovo vozilo nalazilo na magistrali, došlo je do kontakta sa vozilom koje se kretalo magistralom. Dodao je još da je u ovoj nezgodi zadobio povrede, kao i B.R.o.Kazao je još da se iskreno kaje zbog svega što se desilo. </span>
</p>
<p class="p2"></p>
<p class="p2">
<span>	U završnoj riječi okrivljeni B.S. priznao je da je izvršio krivično djelo koje mu je stavljeno na teret optužnicom i da se osjeća krivim za isto. Izrazio je kajanje zbog učinjenog djela i molio je sud da ga što blaže kazni.  </span>
</p>
<p class="p2">
<span>		  </span>
</p>
<p class="p2">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: na predlog i uz saglasnost stranaka pročitao iskaze oštećenih saslušanih u svojstvu svjedoka T.Ž.a, K.D.a i B.R.a, te nalaze i mišljenja vještaka medicinske struke dr. G.K.,  dr. M.a S.a, te doupunu nalaza datu na zapisniku od 18. 04. 2012 godine, te nalaz i mišljenje vještaka saobraćajne struke Č.M.a, pročitao zapisnik o uviđaju saobraćajne nezgode Kt. br. 492/11 od 27.09.2011. godine, pročitao izvještaj o analizi prisustva alkohola u krvi KC CG na ime okrivljenog B.a i oštećenog T.a, pročitao zapisnike o vršenju tehničkog pregleda od 27.09.2011. godine, za vozila koja su učestvovala u saobraćajnoj nezgodi, pročitao medicinsku dokumentaciju na ime oštećenih, izvršio uvid u foto tehničku dokumentaciju UP PJ Bijelo Polje, te izvršio uvid u izvod iz kaznene evidencije na ime okrivljenog.</span>
</p>
<p class="p4">
<span>	 </span>
</p>
<p class="p6">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret optužbom i da je za isto kriv.  </span>
</p>
<p class="p6"></p>
<p class="p2">
<span> 	Naime, okrivljeni B.S., priznao je izvršenje krivičnog djela stavljenog mu na teret, zbog koga se kako navodi i osjeća krivim.</span>
</p>
<p class="p2">
<span>	U odbrani je izjavio da se kritičnog dana a prije kritičnog događaja nalazio u kafani zajedno sa I.N.i B.R.om gdje su svi konzumirali alkohol, obzirom da mu je tog dana bio rođendan. Iz kafane vozilom su krenuli u pravcu grada i on je upravljao vozilom, u kome su se nalazili još I.N.i B.R.o. Kazao je još da kada je vozilom došao na raskrsnicu ulica III S. i K.a M.a, nije zaustavio vozilo ispred raskrsnice, ta da nije vidio znak STOP,  već je nastavio da se kreće brzinom između 50 i 60 km/h a da nije uočio vozilo koje mu je dolazilo sa desne strane marke "Fijat Bravo" usled čega je došlo do kontakta, tako što je vozilo marke "Fijat - Bravo" udarilo u prednja desna vrata vozila kojim je on upravljao. </span>
</p>
<p class="p2">
<span> </span>
</p>
<p class="p4">
<span>	Priznanje okrivljenog potvrđeno je i izvedenim dokazima.</span>
</p>
<p class="p4"></p>
<p class="p2">
<span>	Sud je cijenio iskaz oštećenog T.Ž.a, saslušanog u svojsvu svjedoka, iz čijeg iskaza proizilazi da je dana 27.09.2011. godine, upravjao vozilom marke "Fiat" koga je on i vlasnik, te da se kretao magistralnim putem brzinom između 35 i 40 km/h a sa njim u vozilu su se nalazili K.D.o i K.S.a. Dolaskom na raskrsnicu magistralnog i lokalnog puta nije primijetio vozilo koje je dolazilo sa lijeve strane već je u jednom trenutku osjetio jak udar usled koga se njegovo vozilo zarotiralo a nakon što se vozilo zaustavilo primijetio je da je ostvario kontakt sa vozilom marke "Golf". Kazao je i da je u ovoj saobraćajnoj nezgodi zadobio tjelesne povrede. Iskazu oštećenog sud je u potpunosti prihvatio, i iz istog između ostalog utvrdio da je on vlasnik predmetnog vozila a ne A.A.pa je shodno utvrđenom sud intervenisao u činjeničnom opisu na način sadržan u izreci ove presude.</span>
</p>
<p class="p2"></p>
<p class="p2">
<span>	Sud je cijenio iskaz oštećenog K.D.a saslušanog u svojstvu svjedoka koji je u svom iskazu u bitnom naveo, da se kritičnog dana nalazio u vozilu kojim je upravljao T.Ž.o te da su se kretali vozilom iz pravca Auto Moto Saveza prema centru grada magistralnim putem i u trenutku kada su došli na raskrsnicu magistralnog puta i lokalnog puta pored Crkve, sa lijeve strane naišlo je vozilo marke "Golf" koje je bez zaustavljanja nastavilo kretanje preko magistralnog puta u kom trenutku je došlo do kontakta vozila. Kazao je i da je u ovoj saobraćajnoj nezgodi zadobio tjelesne povrede. Iskaz ovog svjedoka sud je prihvatio.</span>
</p>
<p class="p2"></p>
<p class="p2">
<span>	Sud je cijenio iskaz oštećenog B.R.a saslušanog u svojstvu svjedoka koji je u bitnom naveo da se kritičnog dana zajedno sa okrivljenim nalazio u kafani gdje su konzumirali između ostalog i alkoholna pića. Nalazio u vozilo marke "Golf" kojim je upravljao okrivljeni B. u trenutku kada je došlo do jakog udara na raskrsnici magistralnog puta i ulice K.a M.a. Kazao je i da je u ovoj nezgodi on zadobio tjelesne povrede. Iskaz ovog svjedoka sud je prihvatio.</span>
</p>
<p class="p2"></p>
<p class="p6">
<span>Iz zapisnika o uviđaju saobraćajne nezgode ODT-a u Bijelom Polju, KT. br. 492/11-2 od 27. 09. 2011. godine, sud je utvrdio da se saobraćajna nezgoda dogodila u noći 26 na 27 septembar, u 23:55 h, na magistralnom putu Ribarevina – Bijelo Polje, na potezu kroz grad. U saobraćajnoj nezgodi učestvovali su B.S. koji je upravljao PMV marke VW"Golf", a u vozilu se kao saputnik nalazio i B.R.o i vozač PMV marke"Fijat" T.Ž.o a saputnici u njegovom vozilu bili su K.D.o i K.S.a. </span>
</p>
<p class="p6">
<span>Na mjestu nezgode magistralni put u blagoj desnoj krivini i sa podužnim padom od oko 4 %. Ulica K.a M.a je prava i sa podužnim padom od oko 5 % na prilazu raskrsnici. Nezgoda se dogodila noću u vremenu bez padavina pri osvetljenju ulične rasvjete. Na magistralnom putu brzina ketanja ograničena na 40 km/h dok na ulici K.a M.a nema znaka ograničenja brzine, s tim što je na prilazu raskrsnici postavljen znak STOP. U zapisniku su evidentirani i položaj tragova nastalih u saobraćajnoj nezgodi. Shodno utvrđenom iz zapisnika o uviđaju proizilazi da se predmetna saobraćajna nezgoda dogodila u noći 26.09.2011. godine, u 23:55 h, a da je uviđaj od strane nadležnog Tužioca obavljen 27.09.2011. godine, počev od 00:25 h, pa je sud shodno utvrđenom i intervenisao u dijelu činjeničnog opisa koji se tiče vremena kada se saobraćajna nezgoda dogodila i u tom smislu je sadržano u izreci presude.</span>
</p>
<p class="p6"></p>
<p class="p6">
<span>Shodno materijalnim tragovima konstatovnim u zapisniku o uviđaju nalaz i mišljenje dao je vještak saobraćajne struke Č.M.o. Prema mišljenju ovog vještaka sadržanom u nalazu i mišljenju od 25.12.2011. godine, proizilazi da se predmetna saobraćajna nezgoda dogodila noću u uslovima osvijetljenosti svijetlima ulične rasvjete, kada je asvaltni kolovoz bio suv na četvorokrakoj raskrsnici koju formiraju magistralni put na potezu kroz grad i gradska saobraćajnica, koje se ukrštaju pod pravim uglom, kada je prvenstvo prolaza vozila kroz raskrsnicu regulisano postavljenim saobraćajnim znakom STOP - obavezno zaustavljanje na prilazu raskrsnici gradskom saobraćajnicom, kada je vozač putničkog vozila "Golf" preduzeo ulazak vozilom u raskrsnicu gradskom saobraćajnicom brzinom od oko 37,2 km/h, čime je putničko vozilo "Golf" presijecalo kolovoznu traku, kojom se, putem sa prvenstvom prolaza kretalo putničko vozilo "Fiat" putanjom pravo svojom desnom kolovoznom trakom čime je stvorio pokretnu prepreku na putanji kretanja putničkog vozila "Fiat" zbog čega je došlo do čeono bočnog sudara, čeonom stranom putničkog vozila "Fiat" u cijeloj širini i bočnom desnom prednjom i središnom stranom, putničkog vozila "Golf".</span>
</p>
<p class="p6">
<span> Prema mišljenju ovog vještaka, razlog nastanka saobraćajne nezgode, je naustupanje prvenstva prolaza, vozača vozila "Golf" , vozaču vozila "Fiat", dok je vozač  vozila "Fiat" upravljajući  brzinom većom od dozvoljene, doprinio da posledice budu teže. Nalaz i mišljenje ovog vještaka, sud je u potpunosti prihvatio kao jasan, stručan i objektivan i dat na osnovu pravila struke i nauke. </span>
</p>
<p class="p6"></p>
<p class="p6">
<span>Iz izvještaja KC CG o prisustvu alkohola u krvi na ime okrivljenog B.a, sud je utvrdio da je kod okrivljenog utvrđeno prisustvo apsolutnog alkohola u krvi koja je izvađena dana 27. 09. 2011. godine u 00:45 h, kada je nađeno 1,12 pro milla apsolutnog alkohola, te da se kod navedene koncentracije alkohola većina ljudi nalazi u u pripitom stanju, dok iz izvještaja KC CG o prisustvu alkohola u krvi na ime T.Ž.a, sud je utvrdio da je upravljao vozilom u trijeznom stanju. </span>
</p>
<p class="p6"></p>
<p class="p6">
<span>Iz zapisnika o vršenju tešhničkog pregleda, Lovćen auta doo, za PMV marke "VW Golf" reg. ozn. BP AC 006  i za vozilo marke "Fiat Bravo" reg. ozn. ZA 011 SV proizilazi, da vizuelnim pregledom, na predmetnim vozilima nijesu utvrđene tehničke neispravnosti. </span>
</p>
<p class="p6"></p>
<p class="p6">
<span>Iz medicinske dokumentacije na ime oštećenog K.D.a, te nalaza i mišljenja vještaka med. struke, dr M.a S.a utvrđeno je da je oštećeni K.,  u predmetnoj saobraćajnoj nezgodi, zadobio laku tjelesnu povredu u vidu nagnječno razderne rane na desnoj strani čela dužine 4 cm, dok iz medicinske dokumentacije na ime oštećenog B.R.a, te nalaza i mišljenja vještaka med. struke, dr M.a S.a, utvrđeno je da je oštećeni B. u predmetnoj saobraćajnoj nezgodi, zadobio laku tjelesnu povredu u vidu nagnječno razderne rane na desnoj sljepočnici dužine oko 3 cm i više oguljotina na koži lica sa desne strane. </span>
</p>
<p class="p6">
<span>Iz medicinske dokumentacije na ime oštećenog T.Ž.a, te dopune nalaza i mišljenja vještaka med. struke, dr M.a S.a date na glavnom pretresu od 18. 04. 2012 godine, utvrđeno je da je oštećeni T. u predmetnoj saobraćajnoj nezgodi zadobio tešku tjelesnu povredu u vidu preloma jagodične kosti sa desne strane. Osnovni nalaz i mišljenje vještaka dr S.a, dat na zapisniku Kt br. 492/2011-2 od 14. 12. 2011 godine, kada se tiče povreda koje su zadobili oštećeni K. i B., te dopunu nalaza ovog vještaka, datu na zapisniku od 18. 04. 2012 godine, kada se tiče oštećenog T.a sud je prihvatio, obzirom da je isti dat po osnovu pravila nauke i struke a na osnovu kompletne medicinske dokumentacije na ime oštećenih, koja predstavlja objektivni pokazatelj povreda zadobijenih u saobraćajnoj nezgodi.</span>
</p>
<p class="p2">
<span>	</span>
</p>
<p class="p2">
<span>	Sud je cijenio nalaz i mišljenje vještaka med. struke G.K., koja u svom nalazu navodi da se iz analize br. 1544 od 30.09.2011. godine, vidi da je u krvi B. S.a nadjeno 1,12 promila apsolutnog alkohola. Kako je od dešavanja saobraćajnog udesa do vadjenja krvi prošlo 50 minuta to se ne vrši dodatno preračunavanje u smislu izračunavanja izlučenog alkohola već se ovaj nalaz uzima kao validan. Nivo alkohola u krvi od 1,12 promila ukazuje da je B. S. u kritičnom momentu bio u stanju lakog pijanstvo ili tzv. pripitom stanju. Alkohol u ovim koncentracijama znatno utiče na psihičke i fizičke karakteristike organizma. Što se fizičkih karakteristika tiče, oštećeno je čulo vida u smislu smanjenja vidnog polja odnosno suženje vidnog polja i smanjenje sposobnosti procjene dimenzija predmeta u pokretu. Oštećena je fina motorna kordinacija i oštećena je tj. produžena brzina reagovanja na uočenu opasnost. U psihičkom smislu alkohol u ovoj koncentraciji naročito utiče na površnu procjenu realnosti, slabije marenje za posledice sopstvenog postupanja i dolazi do neke vrste nerealne hrabrosti. Sve ovo ukazuje da vozač u pripitom stanju pri koncentraciji alkohola od 1,12 promila u organizmu nije bio sposoban za bezbjednu vožnju. Nalaz i mišljenej ovog vještaka sud je u cjelosti prihvatio kao stručan i objektivan. </span>
</p>
<p class="p2"></p>
<p class="p2">
<span>	Uvidom u izvod iz kaznene evidencije na ime okrivljenog, sud je utvrdio da isti do sada osuđivan presudom Višeg suda u Bijelom Polju, K. br. 89/10 od 08. 02. 2011 godine, zbog kriv. djela iz čl. 242 st. 4 u vezi st. 1 KZ na 1 (jednu) godinu zatvora.  </span>
</p>
<p class="p6"></p>
<p class="p2">
<span>	Dakle, izvedenim dokazima potvrđeno je priznanje okrivljenog, pa priznanje okrivljenog ovaj sud cijeni potpunim, jasnim i nedvosmislenim.</span>
</p>
<p class="p2">
<span>	Iz priznanja okrivljenog i izvedenih dokaza, sud je utvrdio sledeće činjenično stanje, da je okrivljeni B. dana 26. 09. 2011 godine, oko 23:55h, upravljao svojim putničkim motornim vozilom marke “VW Golf” reg. oznaka BP-AC 006, ulicom K.a M.a u smjeru od Lješnice ka magistralnom putu Ribarevine - Bijelo Polje, pod dejstvom alkohola, sa koncentracijom od 1,12 pro milla apsolutnog alkohola u krvi i da dolaskom na raskrsnicu magistralnog puta Ribarevina - Bijelo Polje i ul. K.a M.a, nije propustio putničko motorno vozilo "Fiat-Bravo" reg. ozn. ZA-011-ŠV, kojim je upravljao T.Ž.o magistralnim putem u smjeru od Ribarevina ka Bijelom Polju, već je nastavio kretanje ulaskom u raskrsnicu stvarajući pokretnu prepreku na putanji kretanja PMV “Fiat-Bravo”, usled čega je na desnoj kolovoznoj traci magistralnog puta došlo do čeono bočnog sudara, čeonom stranom PMV "Fiat-Bravo" u cijeloj širini i bočnom desnom prednjom i središnom stranom PMV “VW Golf”,  kojom prilikom je teške tjelesne povrede zadobio oštećeni vozač PMV "Fiat-Bravo" T.Ž.o, u vidu preloma jagodične kosti lica sa desne strane a lake tjelesne povrede su zadobili oštećeni saputnik u PMV “VW Golf” B.R.o, u vidu nagnječno-razderne rane na desnoj sljepoočnici, dužine oko 3 cm i više oguljotina na koži lica sa desne strane i saputnik u vozilu “Fiat-Bravo” oštećeni K.D.o u vidu nagnječno razderne rane na desnoj strani čela dužine oko 4 cm a na vozilima je prouzrokovana materijalna šteta,      </span>
</p>
<p class="p2"></p>
<p class="p8">
<span> 	Postupajući na opisani način okrivljeni je ugrozio saobraćaj i time doveo u opasnost život i tijelo ljudi i imovinu, jer je postupao protivno saobraćajnim propisima i to članu 200  st. 1 ZOBS-a na putevima, shodno kome vozač ne smije da upravlja vozilom u saobraćaju na putu ako je pod dejstvom alkohola a okrivljeni je vozio pri koncentraciji od 1,12 pro-milla  alkohola u krvi i nalazio se u pripitom stanju, što je uticalo na njegove psiho-fizičke sposobnosti a samim tim, po ocjeni suda u direktnoj je vezi sa nastankom predmetne saobraćajne nezgode, jer mu je bilo oštećeno čulo vida u smislu smanjenja vidnog polja odnosno suženje vidnog polja i smanjena sposobnosti procjene dimenzija predmeta u pokretu, te fina motorna kordinacija a produžena mu je brzina reagovanja na uočenu opasnost. Alkohol u utvrđenoj  koncentraciji uticao je na površnu procjenu realnosti, slabije marenje za posledice sopstvenog postupanja i postojanaj nerealne hrabrosti, zbog čega nije bio sposoban za bezbjednu vožnju, usled čega nije propustio putničko motorno vozilo "Fiat-Bravo", kojim je upravljao T.Ž.o magistralnim putem već je nastavio kretanje ulaskom u raskrsnicu, stvarajući pokretnu prepreku na putanji kretanja PMV “Fiat-Bravo”, usled čega je na desnoj kolovoznoj traci magistralnog puta došlo do čeono bočnog sudara, čime je postupao i suprotno članu 36 ZOBS-a na putevima, jer nije propustio vozilo koje je u datoj saobraćajnoj situaciji imalo prvenstvo prolaza.</span>
</p>
<p class="p8">
<span>	 Postupajući na opisani način okrivljeni je u svojim radnjama ostvario sva bitna obilježja bića krivičnog djela teška djela protiv bezbjednosti javnog saobraćaja iz čl. 348. st. 1 u vezi čl. 339 st. 1 Krivičnog zakonika, obzirom da je oštećeni T.Ž.o u predmetnoj saobraćajnoj nezgodi zadobio teške tjelesne povrede. Krivično djelo stavljeno mu na teret okrivljeni B. je izvršio sa eventualnim umišljajem jer je bio svjestan da vožnjom pod uticajem alkohola, na naprijed opisani način, može izazvati saobraćajnu nezgodu i tako učiniti krivično djelo ali je na tu mogućnost pristao. Okrivljeni je sa nehatom postupao u odnosu na posledicu predmetne saobraćajne nezgode - zadobijanje tejelsnih povreda kod oštećenih te prouzrokovanje imovinske štete. </span>
</p>
<p class="p2">
<span>	Prilikom odlučivanja o vrsti i visini kazne,  sud je cijenio sve okolnosti iz čl. 42 Krivičnog zakonika, koje se odnose na odmjeravanje kazne, pa je okrivljenom, od olakšavajućih okolnosti, našao da se radi o licu relativno mlađe životne dobi, lošeg imovnog stanja te da se oštećeni T., K. i B. nijesu pridružili krivičnom gonjenju protiv njega. </span>
</p>
<p class="p2">
<span>	Od otežavajućih okolnosti na strani okrivljenog sud je našao raniju osuđivanost s tim što nije osuđivan za isto ili istovrsno  krivično djelo, pa je mišljenja da sve olakšavajuće okolnosti na strani okrivljenog predstavljaju osobito olakšavajuće okolnosti, koje kao takve mogu biti osnov za izricanje kazne ispod granice propisane zakonom, te da će se i sa blažom kaznom postići svrha kažnjavanja i okrivljenog osudio na kaznu zatvora od 7(sedam) mjeseci, cijeneći da će se sa kaznom zatvora od 7(sedam) mjeseci, postići svrha kažnjavanja iz čl. 32 Krivičnog zakonika i time dovoljno uticati na okrivljenog  da u  buduće ne  vrši ova  ili druga krivična djela. </span>
</p>
<p class="p2">
<span>	Sud je okrivljenom shodno čl. 74. Krivičnog zakonika, izrekao i mjeru zabrane upravljanja motornim vozilom »B« kategorije, u trajanju od 1 godinu, cijeneći da su ispunjeni uslovi za izricanje iste, obzirom da je predmetno djelo okrivljeni izvršio u alkoholisanom stanju, što dovedeno u vezu sa životnom dobi okrivljenog upućuje na opravdanost izricanja date mjere. </span>
</p>
<p class="p2"></p>
<p class="p2">
<span>	Okrivljeni je,  shodno čl. 226 i 229 ZKP-a, obavezan da  ovom sudu plati na ime paušala iznos od 30,00€, pri čemu je sud imao u vidu složenost i trajanje krivičnog postupka, te  imovinske prilike okrivljenog, kao i da na ime ostalih troškova krivičnog postupka plati iznos od 338,25 €, koji iznos se odnose na troškove vještačenja od strane vještaka medicinske i saobraćajne struke.  </span>
</p>
<p class="p2"></p>
<p class="p2">
<span>	Shodno čl. 239. Zakonika o krivičnom postupku sud je oštećene T.Ž.a i K.D.a za ostvarivanje imovinsko pravnog zahtjeva, uputio na parnični postupak, obzirom da su imovinsko pravni zahtjev postavili, s tim što su naveli da će ga ostvarivati u parničnom postupku.  </span>
</p>
<p class="p2"></p>
<p class="p2">
<span>	Iz  iznijetog je odlučeno kao u izreci presude, a shodno čl. 374  ZKP-a.</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana 24. 04. 2012 godine, </span>
</p>
<p class="p3"></p>
<p class="p7"></p>
<p class="p2">
<span>ZAPISNIČAR,					                                       S U D I J A, </span>
</p>
<p class="p2">
<span>Jovanka Raičević   s.r. 					                      Ivan Adamović s.r.</span>
</p>
<p class="p2"></p>
<p class="p2"></p>
<p class="p4"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-family:'Times New Roman';font-weight:800}
.span2{;font-size:13pt;font-family:'Times New Roman'}
.span3{;font-size:13pt}
.span4{color:#000000;font-size:13pt;font-family:'Times New Roman'}
.span5{;font-size:13pt;font-weight:800}
.sup1{;font-size:13pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K broj 261/14</span>
</p>
<p>&nbsp;</p>
<p>
<span></span>
</p>
<p>&nbsp;</p>
<p>
<span class="span1">                                                         </span>
</p>
<p>&nbsp;</p>
<p>&nbsp;</p>
<p>
<span class="span1">         </span>
</p>
<p>&nbsp;</p>
<p style="text-align:center;">
<span class="span1">  U IME CRNE GORE</span>
</p>
<p>
<span class="span1">           OSNOVNI SUD U BARU</span><span class="span2">, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu optuženog K. A.,  zbog krivičnog djela – teško djelo protiv bezbjednosti javnog saobraćaja iz čl. 348. st.3. Krivičnog zakonika u vezi sa čl. 339. st.3. u vezi st.1. Krivičnog zakonika, po optužnici Osnovnog državnog tužilaštva u Baru Kt br. 552/08 od 01.06.2009.godine, nakon održanog glavnog javnog pretresa u prisustvu zastupnika optužbe Državnog tužioca u Osnovnom državnom tužilaštvu u Baru M. T. V., optuženog K. A. i branioca optuženog N.G., advokata iz P., dana 16.05.2016. godine donio je, a dana 20.05.2016. godine javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span2">           Presuda Osnovnog suda u Baru </span><span class="span2">K br. 202/09 od 16.07.2012.godine</span><span class="span2"> djelimično se stavlja van snage i to u dijelu kojim je optuženi osuđen na kaznu zatvora u trajanju od 2 (dva) mjeseca, pa se optuženom primjenom 4, 32, 36, 42, 52, 53 i 54 Krivičnog zakonika i čl. 359, 360 i 364</span><span class="span3"> </span><span class="span2">ZKP-a, izriče uslovna osuda kojom se optuženom utvrđuje kazna zatvora u trajanju od 2 (dva) mjeseca i istovremeno određuje da se kazna neće izvršiti ukoliko optuženi u roku od 2 (dvije) godine, od dana pravosnažnosti, ne učini novo krivično djelo.</span>
</p>
<p>
<span class="span2">Optuženi je dužan da plati troškove krivičnog postupka u iznosu od 3.000,00 € u roku od 15 dana od dana pravosnažnosti, pod prijetnjom izvršenja.</span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span2">Optužnicom Osnovnog državnog tužilaštva u Baru Kt br. 552/08 od 01.06.2009. godine, stavljeno je na teret optuženom izvršenje krivičnog  djela – teško djelo protiv bezbjednosti javnog saobraćaja iz čl. 348. st.3. Krivičnog zakonika u vezi sa čl. 339. st.3. u vezi st.1. Krivičnog zakonika,.</span>
</p>
<p>
<span class="span2">Presudom Osnovnog suda u Baru K br. 202/09 od 16.07.2012.godine, optuženi K. A. oglašen je krivim, zato što je: </span>
</p>
<p>
<span class="span2">Dana 09.07.2008. godine oko 15,55 časova, na šetalištu u naselju Žukotrlica u Baru, upravljajući u saobraćaju putničkim vozilom marke „Mercedes“ reg.ozn. BP ..., ne pridržavajući se saobraćajnih propisa ugrozio saobraćaj i doveo u opasnost život oštećenog, motocikliste P. B., olako držeći da do posledice neće doći, na način što je </span><span class="span2">protivno odredbama čl.22 st.l i čl.36 st.5 Zakona o bezbjednosti saobraćaja na putevima (SL list RCG br. 72/05), otpočeo uključivanje u saobraćaj sa zemljanog proširenja iako se prethodno nije uvjerio da to može da učini bez opasnosti za druge učesnike u saobraćaju i nije propustio sva vozila koja se kreću putem na koji ulazi, ulazeći na put sa površine na kojoj se ne vrši saobraćaj, pri čemu je svoje vozilo doveo u poziciju fizičke prepreke oštećenom koji se motociklom marke „Honda“ reg.ozn. BR ... kretao šetalištem, usled čega je oštećeni P.B. preduzeo radnju usporenja i korigovanja putanje kretanja, što je prouzrokovalo destabilizaciju motocikla i njegov pad na kolovoz, da bi potom oštećeni udario u bočnu lijevu stranu parkiranog vozila marke „Yugo“ reg.ozn. KV ..., dok je motocikl udario u prednju desnu stranu putničkog vozila marke „Mercedes“, kojom prilikom je oštećeni zadobio osobito tešku tjelesnu povredu- prelom dvanaestog grudnog i prvog slabinskog pršljena sa oduzetošću obije noge i nemogućnošću zadržavanja stolice i urina, prelom od VI, VII, VIII, IX i X rebra sa lijeve strane uz prisustvo krvi i vazduha u lijevoj grudnoj duplji i prisustvo vazduha ispod kože, otok u čeonom predjelu i ogrebotine desne nadlaktice i kože desne butine,</span>
</p>
<p>
<span class="span2">-čime  je učinio  krivično  djelo -  teško  djelo   protiv  bezbjednosti  javnog saobraćaja iz čl. 348 st.3 u vezi st.1 u vezi čl. 339 st.3 u vezi st.1 Krivičnog zakonika.</span>
</p>
<p>
<span class="span2">Optuženom je zbog izvršenja krivičnog djela - teško  djelo  protiv  bezbjednosti  javnog saobraćaja iz čl. 348 st.3 u vezi st.l u vezi čl. 339 st.3 u vezi st.1 Krivičnog zakonika, izrečena kazna zatvora u trajanju od 2 (dva) mjeseca. Oštećeni P. B.je radi ostvarivanja imovinsko pravnog zahtjeva upućen na parnični postupak. Presudom Višeg suda u Podgorici Kž br.  1380/12 od 14.11.2012.godine, potvrđena je presuda Osnovnog suda u Baru K br. 202/09 od 16.07.2012.godine, nakon čega je optuženi K. A.podnio zahtjev za ponavljanje krivičnog postupka, zbog čega je rješenjem Osnovnog suda u Baru Kv br. 2/13 od 25.01.2013. godine dozvoljeno ponavljanje krivičnog postupka. Presudom K broj 38/13 o0d 04.02.2014. godine presuda K broj 202/09 od 16.07.2012. godine ostavljena je na snazi, a ista je ukinuta presudom rješenjem Višeg suda u Podgorici Kž broj 636/14 od 30.05.2014. godine. </span>
</p>
<p>
<span class="span2">Optuženi K.A. je u prethodnom postupku naveo da je jula  mjeseca 2008. godine sa bratom K. A. i K. A. otišao na plažu u Š... Vozilo marke „Mercedes“ parkirao je na parkingu u blizini plaže. Na plaži su se zadržali nekoliko sati i negdje poslije 15 časova krenuli su s plaže prema vozilu. Vozilo je bilo parkirano prednjim dijelom prema ulici, sjeo je na mjestu vozača, do njega je sjeo njegov brat, a njegov drug je sjeo pozadi. Upalio je vozilo i odmah je zapazio kako nailazi s desne strane motociklista na motoru, motor se tresao i tako je krivudao po putu. Vozilo nije pokrenuo, u vozilu su sjedjeli i vidio je  kada taj motociklista motorom kači jedno vozilo sa svoje desne strane kretanja. Nakon toga motociklista pada sa motora, motor udara u njegovo auto, a motociklista se zaustavlja na par metara prije od njegovog vozila. Kada se motor odbio o  auto završio je motor i udario u još jedno auto koje se nalazilo naspram njega. Njegov o vozilo nije bilo u pokretu, bilo je samo upaljeno, a ugasio je vozilo nakon udara motora u njegovo vozilo i izašao je da vidi kako je vozač motora. Na glavnom pretresu je ponovio svoju odbranu iz prethodnog postupka uz dopunu da je nakon što je upalio vozilo, pogledao lijevo i desno da li je put pregledan i nakon toga je vozilom krenuo u pravcu magistrale, u pravcu puta. Polako se kretao, ne može se izjasniti kojom brzinom. Vozilo mu je bilo u prvoj </span><span class="span2">brzini i on se kretao vozilom. Krenuo je nekih 15 – 20 cm, kada je sa njegove desne strane ugledao motociklistu kojim je upravljao B.P. Kada ga ugledao vidio je da se motor B.P. zatresao, nakon čega je P. B. motociklom sa svoje desne srane zakačio jedno vozilo ne zna tačno koje marke je to vozilo bilo,  njegovo motocikl se zatresao, on je pao sa motocikla, međutim, motocikl je nastavio kretanje i udario sa njegove desne strane, s tim što se u trenutku udara, odnosno fizičkog kontakta između njegovog vozila i motocikla, oštećeni na motociklu nije nalazio, jer se oštećeni prethodno odvojio nekih 3 m od motocikla. Motocikl bez oštećenog se nakon udara u njegovo vozilo odbio i nastavio sa kretanjem, nakon čega je udario u još jedno vozilo marke „Jugo“. Motocikl nakon odbijanja od udara nastavlja da se kreće i zaustavilo se na udaljenosti od „Juga“ metar dva. Sve to vrijeme motocikl je bilo u položenom položaju i u tako položenom položaju se kretao, tako što je najprije udario u njegovo vozilo, odbio se od njegovog vozila i nakon toga udario u vozilo „Jugo“, nakon čega se odbilo od vozila „Juga“ i nastavio da se kreće  i zaustavio se ispred nekog beranskog auta ne zna koje marke, na udaljenosti od „Juga“ 2 ili 3 m. Nije umio da objasni razlike u odbrani ističući da ne zna tačno udaljenost, nije siguran koliko je bilo udaljen motocikl od vozila „Jugo“ kada se zaustavio. Njegovo vozilo je bilo pokrenuto tako što je upalio svoje vozilo, ubacio ga u brzinu i krenuo vozilom nekih 15 do 20 cm, lagano, kada je u tom trenutku ugledao oštećenog P., sa svoje desne strane i kada se zaustavio vozilo. U trenutku fizičkog kontakta između njegovog vozila i  motocikla se nije kretao, već je bio svoje vozilo zaustavio i čim je došlo do udarca sa motorom, ugasio je svoje vozilo. Predmetni događaj se dešava u djeliću sekunde, tako da čim je došlo do kontakta između njegovog vozila sa motociklom izgasio je vozilo i izašao da pogleda oštećenog P. Nakon što su mu predočene fotokopija fotografije izjavio je da je to taj motor kojim je kritične prilike upravljao oštećeni P. Nije kontaktirao oštećenog, ali se interesovao preko svog advokata. Motociklista je pao sa desne strane, na način što je motociklista zakačio jedno vozilo sa desne strane, prethodno mu se bio zatresao motor, nakon čega je nastavio sa kretanjem i pao ali se sve to dešava u djeliću sekunde. U momentu kada je najprije zapazio motociklu njegovi točkovi su bili okrenuti sa desne strane  vozila, a njegovo vozilo je bilo iskosa vrlo malo okrenuto ka desnoj strani, jer su točkovi bili ka desnoj strani i tu je zaustavio vozilo, ali prednjim djelom vozila nije izašao na kolovoz. Nije se vratio u rikverc, auto je ugasio. Žali zbog posledica nezgode, ali smatra da svojim radnjama nije izazvao nezgodu. </span>
</p>
<p>
<span class="span2">U dokaznom postupku saslušani su : svjedok oštećeni P. B., svjedoci K. A. i K.A., pročitani su zapisnik istražnog sudije Osnovnog suda u Baru o uviđaju saobraćajne nezgode Kri br. 243/08 od 09.07.2008. godine, izvještaj ljekara specijaliste Opšte bolnice Blažo Orlandić u Baru br. 3525 za oštećenog P. B.od 09.07.2008. godine, izvještaj Kliničkog centra CG br. 1128 o prisustvu alkohola u krvi za oštećenog P. B. od 17.07.2008 godine, izvještaj Kliničkog centra CG br. A 1127 o prisustvu alkohola u krvi za optuženog K. A. od 17.07.2008.godine, nalaz i mišljenje vještaka medicinske struke dr. D. Č. od 09.05.2009. godine, nalaz i mišljenje sudskog vještaka mašinske struke ing. B.J. od 14.07.2008. godine o tehničkoj ispravnosti vozila, nalaz i mišljenje sudskog vještaka saobraćajne struke ing. M.Š. od aprila 2009 godine, dopunski nalaz i mišljenje vještaka saobraćajne struke od maja 2010 godine, izvod iz kaznene evidencije UP PJ B.P. br. 355 za </span><span class="span2">optuženog K.A. od 04.02.2009.godine, izvršen je uvid u fotodokumentaciju UP PJ Bar br. 276/08 od 09.07.2008. godine, pročitani su dopunski nalaz vještaka ing. M. Š. od 24.03.2011. godine, dopunski nalaz i mišljenje vještaka saobraćajne struke ing. M. Š. od aprila mjeseca 2011 godine, dopunski nalaz i mišljenje vještaka saobraćajne struke  ing. M. Š. sa zapisnika o glavnom pretresu od 28.09.2011. godine, nalaz i mišljenje Centra za saobraćajno mašinska vještačenje pri Univerzitetu CG Mašinskog fakulteta od 16.02.2012. godine, dopis Mašinskog fakulteta u Podgorici broj 2747 od 30.12.2013. godine, izvod iz kaznene evidencije na ime optuženog  Ministarstva pravde broj 0203/7300 od 26.08.2014. godine. zapisnik o rekonstrukciji saobraćajne nezgode od 25.11.2014. godine, izvršen je uvid u fotodokumentaciju UP CB Bar broj 876/14 od 25.11.2014. godine, povodom saobraćajne nezgode, pročitan je nalaz i mišljenje Univerziteta u Novom Sadu, Fakulteta tehničkih nauka, Departmana za saobraćaj broj 049-49/93-2 od 03.03.2015. godine, saslušani su vještaci M. Š., M.D. i K.S.  </span>
</p>
<p>
<span class="span2">Svjedok oštećeni P.B.je u prethodnom postupku izjavio da je vlasnik motocikla marke „Honda“, ima položen ispit A kategorije za upravljanje motociklom. Dana 09. jula 2008 godine je upravljao sa svojim motociklom i kretao se iz pravca mosta Željeznice prema Šušanjskoj plaži. Prošao je kuću Lekovića i na jednom primijetio je kako izlazi sa parkinga i to sa njegove lijeve strane jedno vozilo marke „Mercedes“ na kolovoz i kako se vozilo nalazilo na kolovozu, on je imao  namjeru da se okrene prema smjeru gdje se kretao. Kada je vidio vozilo na kolovozu zakočio je motociklom, onda je izgubio kontrolu na upravljanju, pao je sa motora i udario leđima u parkirano vozilo sa desne strane. S obzirom da se događaj desio u ljetnjem periodu sa desne strane gledano iz pravca njegovog kretanja bila su parkirana vozila, a vozilo marke „Mercedes“ je izašlo na kolovoz i nije mu ostavilo  prostora da može motorom bezbjedno proći kolovozom. Tom prilikom je imao kacigu, a ubrzo nakon njegovog pada došli su prijatelji koji su pozvali hitnu i poveli u bolnicu. Od posledica saobraćajne nezgode ne može pokretati noge, odnosno gornji dio tijela i već 10 mjeseci se liječi.  Kada je pao s motora njegov položaj tijela je bio okrenut leđima, odnosno vozilo marke „Mercedes“ nije bio u vidnom polju  tako da se ne može izjasniti šta se dešavalo sa tim vozilom nakon njegovog povrjeđivanja. Samo se sjeća da mu je odmah nakon pada prišla jedna gospođa koja ga pitala da li može pokrenuti noge, a kada  joj je rekao da ne može ona je prisutnima saopštila da ga ne diraju, jer mu je kičma povrijeđena. Na glavnom pretresu je dodao da je od posledice nezgode u kolicima i povrijeđen mu je pršljen. Kretao se ulicom koja je uska i bila su  parkirana  auta i s jedne i sa druge strane. Kretao se lijevom stranom  puta. Vozilo „Mercedes“ je bilo parkirano sa lijeve strane puta i kako je krenuo da se isparkira i htio je da se okrene. „Mercedes“ je u trenutku kada ga je vidio bio  svojom cijelom dužinom poprečke na putu i to su sekundi bili. Nije mogao da ide desnom stranom puta, bilo je ljeto i gužva i ljudi su se kretali. Sa njegove desne strane su takođe bila parkirana vozila koja su zahvatala i dio kolovoza, a misli da je „Mercedes“ je pokušavao iz više puta da krene i poprečno se postavio na kolovozu. Nije mogao da vidjeti optuženog od parkiranih auta. Pridružio se krivičnom gonjenju i postavio imovinsko pravni zahtjev koji je precizirao u podnesku preko punomoćnika G. S. adv. iz U.,od 12.05.2011.godine, postavljajući imovinsko pravni zahtjev u ukupnom iznosu od 228,700,00 eura. Na glavnom pretresu dana 01.04.2013. godine je izjavio da za pet </span><span class="span2">godina niko ga nije obilazio i gospodina prvi put sada vidi, mogli su barem telefonskim putem da ga kontaktiraju. </span>
</p>
<p>
<span class="span2">Svjedok K. A. je u prethodnom postupku izjavio da je početkom jula mjeseca bio na plaži zajedno sa K. A. i K.A. u Šušnju. K. A.je parkirao vozilo na parking u Žukotrlici, a na plaži su se najviše zadržali nekih dva sata. Po povratku sa plaže K. A.je sjeo na mjesto vozača, njegov brat K.A. na mjesto suvozača, a on je sjeo pozadi. K. A. je upalio vozilo, pokrenuo isto i možda nekih 20 cenata krenuo naprijed vozilom i vidio je kada motor udara u vozilo K.sa prednje strane. Sjeća se da je tom prilikom K. A. pokrenuo malo vozilo, ali misli da nije izašao na put sa parkinga, a već je bio udar od motora u vozilo. Kada je izašao iz vozila vidio je motor koji se nalazio ispred vozila K., a vozač motora je ležao na ulici desno od vozila na 10 metara. Na glavnom pretresu je dodao da je kada je K. A. upalio vozilo, osjetio mali pokret kao da je vozilo krenulo, koliko se sjeća vozilo se pokrenulo nekih 20 cm, samo je osjetio udar, obzirom da je sjedio pozadi, nije mogao da vidi tačno šta se dešava, ali je osjetio udar. Kada je izašao iz vozila ukapirao je da je to bio udar od motora. Nije vidio sa koje strane nailazi motor. Tek kada je izašao iz vozila je bio svjestan o čemu se radi, dakle, trenutak samog udara  nije vidio, samo je osjetio i čuo  udar, ali nije mogao da vidi šta se dešava. </span>
</p>
<p>
<span class="span2">Svjedok K. A. je koristeći prava svjedoka oslobođenih dužnosti svjedočenja izjavio da ne želi da svjedoči.</span>
</p>
<p>
<span class="span2">Iz zapisnika istražnog sudije Osnovnog suda u Baru o uviđaju saobraćajne nezgode Kri br. 243/08 od 09.07.2008. godine utvrđeno je vrijeme  i mjesto saobraćajne nezgode,  fiksirani tragovi na kolovozu, učesnici  i oštećenja na vozilu.</span>
</p>
<p>
<span class="span2">Iz izvještaja ljekara specijaliste Opšte bolnice Blažo Orlandić u Baru br. 3525 za oštećenog P. B. od 09.07.2008. godine utvrđeno je da P.  B. povrijeđen u saobraćajnom udesu kao vozač motocikla. Nije gubio svijest, nije povraćao, opisuje događaj u cjelini. Žali se na bol u kičmi, grudima, ne osjeća noge. U izvještaju su opisane povrede koje su bile predmet vještačenja vještaka medicinske struke. </span>
</p>
<p>
<span class="span2">Iz izvještaja Kliničkog centra CG br. 1128 o prisustvu alkohola u krvi za oštećenog P. B. od 17.07.2008 godine utvrđeno je da je oštećeni P.B.  kritičnom prilikom bio u trijeznom stanju. </span>
</p>
<p>
<span class="span2">Iz izvještaja Kliničkog centra CG br. A 1127 o prisustvu alkohola u krvi za optuženog K. A. od 17.07.2008.godine utvrđeno je da je optuženi  K. A. kritičnom prilikom bio u trijeznom stanju. </span>
</p>
<p>
<span class="span2">Iz nalaza i mišljenja vještaka medicinske struke dr D. Č. od 9.05.2009. godine utvrđeno je  je da je oštećeni P. B., zadobio je sledeće povrede: otok u desnom čeonom predjelu, promjera oko 2 x 2 cm, ogrebotine u predjelu desne nadlaktice, 20 x 4 cm, ogrebotine kože u predjelu desne butine, prelom 12. grudnog i 1. slabinskog pršljena, sa oduzetošću, obje noge, sa nemogućnošću zadržavanja stolice i urina, prelom od vi do x rebra sa lijeve strane uz prisustvo krivi vazduha u lijevoj grudnoj duplji i uz   prisustvo vazduhom ispod kože. Navedene povrede, koje je u predmetnom događaju zadobio P.B., u vrijeme nanošenja, kvalifikuju se kao osobito teška tjelesna povreda, jer je život P. B. bio konkretno ugrožen. Navedene povrede nastale su djelovanjem tupine mehaničkog oruđa, vjerovatno dok se P. B.  nalazio u svojstvu vozača motocikla, kada je došlo do pada i udara u tvrdu podlogu.</span>
</p>
<p>
<span class="span2">Iz nalaza i mišljenja sudskog vještaka mašinske struke ing. B. J. od 14.07.2008. godine o tehničkoj ispravnosti vozila utvrđeno je da  je  motocikl marke „Honda“ tip CBR600RR reg.ozn. BR ... na bazi detaljnog pregleda i probe na licu mjesta bio tehnički ispravan. Sva oštećenja potiču od udesa i sastavni su dio izvještaja (ista su fotografisana). Isključuje se tehnička neispravnost kao mogući uzrok nezgode. Takođe je utvrđeno da je PMV marke „Mercedes“ reg. oznake BP ...  na bazi detaljnog pregleda i probe na licu mjesta bio tehnički ispravan. Sva oštećenja potiču od udesa i sastavni su dio izvještaja (ista su fotografisana). </span>
</p>
<p>
<span class="span2">Vještak saobraćajne struke M. Š. je u nalazu i mišljenju od  aprila 2009 godine naveo da je do nezgode došlo usled propusta u vožnji od strane vozača  putničkog motornog vozila marke „Mercedes“ reg.oznake BP ... Ovo se ogleda u tome što isti nije ustupio prvenstvo prolaza kritičnim potezom saobraćajnice, vozaču    koji je upravljao motociklom marke   „Honda“ tipa CBR 600 RR reg. oznake BR ...,  od  mosta na Željeznici u pravcu šetališta „Žukotrlica“, putem zaustavljanja putničkog vozila u nivou lijeve ivice kolovoza puta, već se sa vozilom pokušao uključiti na kolovoz ove saobraćajnice u trenutku kada se  motocikl  marke „Honda“ nalazilo  na  opasnoj prostornoj udaljenosti, pa je vozač  motocikla, u pokušaju izbjegavanja sudara, izvršio usporenje i korigovanje putanje kretanja, što je dovelo do destabilizacije motocikla,a zatim pada vozača ovog motocikla na površinu kolovoza, da bi u ovoj fazi došlo do nalijetanja vozača na bočnu lijevu regiju parkiranog putničkog vozila marke „Jugo“ reg.oznake KV ...,  koje se nalazilo na  desnoj strani  kolovoza, smjera kretanja, dok je motocikl , naletjelo na prednju stranu putničkog vozila na operativnom prostoru kolovoza. Vozač motocikla obzirom na limitirajuće uslove saobraćaja, kretao se većom od bezbjedne brzine kretanja. Međutim, isti nije mogao izbjeći nezgodu i da je vozilom prilagodio brzinu kretanja limitirajućim uslovima saobraćaja, s tim što bi posljedice u ovoj  nezgodi bile manje u odnosu na posljedice koje su nastale što znači da na strani vozača motocikla postoji izvjestan doprinos nastalim posljedicama, a ne i uzroku nezgode. Brzina kretanja motocikla iznosila je 47-50 km/h, a vozila 14 vozač motocikla je mogao izbjeći nezgodu da se kretao brzinom do 31 km/h, a bezbjedna brzina zbog parkiranih vozila i da površina nije bila adaptirana za normalno odvijanje dvosmjernog saobraćaja iznosila je 40 km/h. </span>
</p>
<p>
<span class="span2">Vještak saobraćajne struke M. Š. je u dopuni nalaza i mišljenja od marta 2010 godine naveo da je nakon ponovnog i detaljnog proučavanja spisa predmeta i obavljene dopunske analize nezgode, vještak ostao pri datom nalazu i mišljenju, koji je dao u prethodnom postupku, tj. da je do nezgode došlo usled propusta u vožnji od strane vozača putničkog motornog vozila marke „Mercedes“ reg. oznake BP ... uz značajan doprinos nastalim posljedicama i od strasne vozača motocikla marke „Honda“ reg. oznake BR ... Vozač putničkog motornog vozila marke „Mercedes“ re.oznake BP   ... nije ustupio prvenstvo prolaza kritičnim potezom saobraćajnice vozaču koji je upravljao motociklom marke „Honda“  reg.oznake BR ...  kritičnim potezom saobraćajnice, od mosta na „Željeznici“ u pravcu šetališta „Žukotrlica“, a putem zaustavljanja, putničkog vozila u nivou lijeve ivice kolovoza put , smjera kretanja motocikla, već je prethodne adekvatne provjere saobraćajne situacije, sa vozilom kojim je upravljao pokušao se uključiti na kolovoz ulice kojom se kretalo motocikl marke „Honda“ , a da se isto nalazilo na opasnoj prostornoj udaljenosti, pa </span><span class="span2">je vozač motocikla, u pokušaju izbjegavanja sudara izvršio usporenje i korigovanje putanje kretanja motocikla, što je dovelo do destabilizacije motocikla, a zatim pada vozača ovog motocikla na površinu kolovoza, da bi u ovoj fazi došlo do nalijetanja vozača na bočnu lijevu regiju parkiranog putničkog vozila marke „Jugo“ reg.oznake KV ... koje se nalazilo na desnoj strani kolovoza, smjera kretanja motocikla, a motocikl je naletjelo na prednju stranu putničkog vozila, na operativnom prostoru kolovoza. Ovom prilikom vozač motocikla zadobio je tešku tjelesnu povredu. Vozač motocikla marke „Honda“ reg.oznake ..., kretao se većom od bezbjedne brzine kretanja i nije održavao  bezbjedni smjer kretanja motocikla desnom stranom kolovoza   na bezbjednoj distanci od desne operativne ivice kolovoza,   usled čega je ovim propustima u vožnji znatno doprinio povećanju  nastalih posljedica u ovoj nezgodi u odnosu na posljedice koje bi nastale i da se pravilno kretao sa motociklom u granicama bezbjedne brzine i na bezbjednoj distanci od dese  ivice puta u smjeru kretanja.</span>
</p>
<p>
<span class="span2">Iz izvoda iz kaznene evidencije UP PJ B. P. br. 355 za optuženog K. A. od 04.02.2009.godine utvrđeno je da optuženi K. A.nije osuđivan. Iz izvoda iz kaznene evidencije na ime optuženog  Ministarstva pravde broj 0203/7300 od 26.08.2014. godine utvrđeno je da je optuženi osuđivan presudom K broj 202/09 od 12.07.12. godine, međutim, kako je optuženom dozvoljeno ponavljanje postupka po navedenoj presudi, utvrđeno je da optuženi nije osuđivan. </span>
</p>
<p>
<span class="span2">Uvidom u fotodokumentaciju UP PJ Bar br. 276/08 od 09.07.2008. godine predstavljen je položaj vozila nakon saobraćajne nezgode.</span>
</p>
<p>
<span class="span2">U svom iskazu na glavnom pretresu od 24.03.2011. godine vještaka ing. M. Š. je u bitnom naveo da je do ove saobraćajne  nezgode došlo od strane vozača PMV marke „Mercedes“ uz veliki doprinos od strane motocikla, iz tih razloga ostaje u cjelosti pri datom nalazu i mišljenju i dopuni. Vezano za pitanja koje je branilac optuženog K. A. podnio svojim pismenim podneskom od 11.11.2010. godine nije  imao priliku da se upozna. Ostaje pri  nalazu i mišljenju i dopunu jer  sa sigurnošću tvrdi da je u dopuni proučio komplet spisa predmeta, te je na osnovu toga izveo zaključak o propustu, a to je od strane PMV „Mercedes“ uz veliki doprinos nastalim posledicama od strane vozača motocikliste, u cilju rasvjetljavanja ukupnog događaja, dinamike nezgode je de facto da je vozač motocikla doprinio nastalim posledicama. O pitanju  da li su se  vozilo „Mercedes“  koje je vozio optuženi i motocikl koji je vozio oštećeni, kretali u susret jedan drugom, odnosno da li se vozilo „Mercedes“ kojim je upravljao optuženi prilikom izlaska sa parkinga kretao u susret motociklu kojim je upravljao oštećeni P., je odgovorio u svom osnovnom nalazu na strani 5, pod stavom 4.2.  Takođe ističe da je to pitanje sa aspekta uzroka nezgode irelevantno. Vozilo „Mercedes“ je bilo u kretanju. U kom pravcu se vozilo kretalo sa aspekta uzroka nezgode irelevantno je, jer se vozač PMV „Mercedes“ našao u poziciji fizičke prepreke ispred motocikla  kada se motociklista nalazio na ozbiljnoj udaljenosti. Oštećenja na vozilu „Mercedes“ na reg. tablici i na prednjem braniku vozila „Mercedes“ ne mogu pouzdano ići u prilog tezi da se PMV „Mercedes“  kretalo u susret motociklisti. U kom pravcu se kretalo vozilo „Mercedes“, ne može odgovoriti, jer mu je za odgovor na ovo pitanje potrebno da ponovo detaljno prouči spise, jer u saobraćajnoj terminologiji ne postoji termin susret. Nadalje, samo može da se izjasni na ugao približnog kontakta između PMV „Mercedes“ i motocikliste.</span>
</p>
<p>
<span class="span2">Iz dopunskog nalaza i mišljenja vještaka saobraćajne struke ing. M. Š. od aprila mjeseca 2011. godine utvrđeno je da vještak u  cjelosti  ostaje  pri datom nalazu i mišljenju od aprila 2009. godine: da je do nezgode došlo usled propusta u vožnji od strane vozača putničkog motornog vozila marke „Mercedes“ reg. oznake BP ...  uz značajan doprinos nastalim posljediicma i na strani vozača motocikla marke „Honda“ reg. oznake BR ... Vozač putničkog motornog vozila marke „Mercedes“ reg.oznake BP  ... , nije ustupio prvenstvo prolaza vozaču  motocikla marke „Honda“ reg.oznake BR   ... koji se kretao kritičnim potezom saobraćajnice, smjerom od mosta na Željeznici prema šetalištu Žukotrlica, putem zaustavljanja, putničkog vozila u nivou lijeve ivice kolovoza puta, već  sa vozilom pokušao uključiti na kolovoz ove saobraćajnice u trenutku kada se motocikl nalazilo na opasnoj prostornoj udaljenosti, pa je vozač motocikla izvršio pokušaj izbjegavanja sudara putem usporenja brzine i korigovanja putanje motocikla, što je dovelo do destabilizacije motocikla, a zatim pada vozača na površini kolovoza, da bi u ovoj fazi došlo do nalijetanja vozača na bočnu lijevu stranu parkiranog putničkog vozila marke „Jugo“ reg.oznake KV ..., koje se nalazilo na desnoj strani kolovoza, smjera kretanja motocikla, a motocikl je naletjelo na frontalnu regiju putničkog vozila, na operativnom prostoru kolovoza. Vozač motocikla marke „Honda“ reg.oznake BR ..., kretao se većom od bezbjedne brzine kretanja,  ali isti nije mogao izbjeći nezgodu i da se kretao u granicama ove brzine. Međutim, posljedice u ovoj nezgodi, bile bi progresivno manje u odnosu na posljedice koje su nastale, što praktično znači  da propust u vožnji od strane vozača motocikla ne stoji u uročnoj vezi sa nastalom nezgodom, već predstavlja doprinos povećanju nastalih posljedica u odnosu na  posljedice koje bi ipak nastale i da se sa motociklom kretao u granicama bezbjedne brzine. Eksploataciona širina kolovoza puta iznosi 4,70 metara, što znači da je ista manja od 5 metara. Maksimalna standardna gabaritna  širina vozila u javnom saobraćaju iznosi 2,50 metara. Kako je eksploataciona širina kolovoza bila manja od 5 metara, to ista nije bila adaptirana za dvosmjerni saobraćaj, pa iz tih razloga, ista nije mogla biti podijeljena razdjelnom linijom na dvije kolovozne trake, jer nije u cjelosti adaptirana za dvosmjerni saobraćaj.  Imajući  u vidu operativnu širinu kolovoza ulice nijesu postojali uslovi za bezbjedno mimoilaženje putničkog vozila i motocikla, u fazi uključivanja putničkog vozila na kolovoz saobraćajnice, kojom se kretalo motocikl, pa iz ovih razloga vozač putničkog vozila morao je odustati od radnje uključivanja sa parking prostora na kolovoz ulice kojom se kretao vozač motocikla, a time i ustupiti prvenstvo prolaza vozaču motocikla,   koji mu je i dolazio sa desne strane smjera kretanja.</span>
</p>
<p>
<span class="span2">U svom iskazu na glavnom pretresu od 28.09.2011. godine vještak saobraćajne struke ing. M. Š. je u bitnom naveo da je  po nalogu suda, a na osnovu istaknutih prigovora i pitanja od strane branioca optuženog aprila 2011 godine dostavio dopunu nalaza i mišljenja, pri kojoj u cjelosti ostaje. Ovom dopunom se takođe izjasnio i na nova potpitanja ili pitanja vezana za dopunu nalaza i mišljenja, a koja su navedena i podneskom od strane branioca optuženog od 28.04.2011. godine. Ključno je  prigovor koji se odnosi na njegov nalaz i dopunu nalaza je širina kolovoza puta. U spisima predmeta jasno stoji da širina kolovoza tačnije eksploataciona širina koja po projektivnim elementima iznosi 4,70 m. Minimalna širina kolovoza za odvijanje dvosmjernog saobraćaja gdje je obavezno izvlačenje horizontalne oznake središnja razdjelna linija iznosi 5 m, što praktično znači da ovi uslovi saobraćaja nijesu </span><span class="span2">obezbjeđivali da put ima dvije kolovozne trake , već da ima lijevu i desnu stranu kolovoza stranu puta. Ukupna širina kolovoza od 4,7 m smanjena je, zbog parkiranih vozila, pa je na osnovu ovih činjenica konstatovao da umjesto eksploatacione postoji operativna  širina kolovoza koja je smanjena na 3,30 m. Prema tome, postoji razlika šta je operativna, a šta je eksploataciona širina kolovoza. Eksploataciona širina kolovoza daje dimenzije širine kolovoza koja je projektom izvedena i u konkretnom iznosi 4,70 m, a operativna širina  je smanjena širina kolovoza u konkretnom zbog parkiranih vozila i ista iznosi 3,30 m, a šta je već u osnovnom nalazu i u dopunskom nalazu konstatovao. Iz ovih razloga ne može operisati da put posjeduje dvije kolovozne trake. Drugo pitanje, u konkretnom slučaju nije se radilo o mimoilaženju vozila, jer mimoilaženje je proces koji je uslovljen načinom kretanja vozila, smjerom kretanja vozila i pravcem kretanja vozila. U konkretnom slučaju nije se radilo o mimoilaženju vozila, već izlaženju vozila marke „Mercedes“  sa parking   prostora u trenutku kada je bila kritična prostorna udaljenost. Vozač vozila marke „Mercedes“ koji se uključivao sa parking prostora imao je dovoljno vremena i prostora da predvidi potencijalnu opasnost koja je mogla rezultirati iz smjera kretanja  motocikla marke „Honda“, pa je stoga bio dužan da odustane od radnje uključivanja. U konkretnom slučaju se izjasnio o mjestu i načinu kontakta, te liniji prostiranja putanje kretanja jednog i drugog učesnika u nezgodi.  Na strani 3 nalaza i mišljenja i u dopuni nalaza i mišljenja je detaljno objasnio prostornu zonu i način fizičkog kontakta, pa je na osnovu ukupnih materijalnih tragova utvrdio da se vozač sa motociklom marke „Honda“ kretao većom od bezbjedne brzine i da je fizički kontakt između putničkog vozila i motocikla ostvaren na prostoru lijeve strane kolovoza trake iz pravca smjera kretanja motocikla. Iz ovih razloga ostaje u cjelosti pri nalazu i mišljenju i  dopunu nalaza i mišljenja. Kvantificiranje doprinosa učesnika u nezgodi u konkretnom slučaju ne može se na egzaktan - matematičnim putem utvrditi, niti se utvrđuje u krivičnom postupku, već  to obavlja sud na osnovu procjene izražitih propusta u vožnji učesnika u nezgodi. Evidentan je doprinos nastalim posledicama od strane vozača motocikla, a što je konstatovao u svom nalazu i mišljenju kao i dopuni. Može da kaže samo da postoji doprinos nastalim posledicama od strane vozača motocikla, a koji doprinos utvrđuje sud. </span>
</p>
<p>
<span class="span2">U nalazu i mišljenju Centra za saobraćajno mašinska vještačenje pri Univerzitetu CG Mašinskog fakulteta od 16.02.2012. godine navedeno je da izvršenom analizom materijalnih tragova u zoni saobraćajne nezgode nijesu utvrdili postojanje tragova forsiranog kočenja vozila „Mercedes“ i motocikla „Honda“. Na osnovu utvrđenih materijalnih tragova Zapisnikom o uviđaju i fotografijama fotodokumentacije, brzina vozila „Mercedes“ u momentu sudara sa motociklom „Honda“ je bila mala do 15 km/h ili je vozilo „Mercedes“ stao u momentu sudara 0 Km/h. Na osnovu utvrđenih materijalnih tragova Zapisnikom o uviđaju i fotografijama fotodokumentacije, brzina motocikla „Honda“ na mjestu početka tragova grebanja motocikla na kolovozu u momentu reagovanja vozača na opasnu situaciju i pada motocikla na bok bila je najmanje 12,56 m/s ili 45.2 Km/h, a u momentu sudara sa vozilom „Mercedes“ brzina je bila najmanje 7,04 m/s ili 25.37 Km/h. Detaljnom analizom utvrđenih i fiksiranih materijalnih tragova na kolovozu, tragova suljanja motocikla „Honda“, mjesto sudara u podužnom smislu bilo je na poziciji traga br. 4. odnosno udaljeno od RT na 21,3 m, a u poprečnom smislu </span><span class="span2">mjereno od lijeve ivice kolovoza u pravcu kretanja motocikla „Honda“ na 1,2 m. Na sudarnoj poziciji vozilo „Mercedes“ je bilo u ukošenom položaju u nastavku izlaženja sa zemljane površine u desno sa prednjim dijelom vozila na kolovozu (na poziciji br. 4. skice lica mjesta) u pravcu utvrđenog ukošenog traga ispod prednjeg lijevog točka vozila „Mercedes“ prikazano na slici br. 5. sa detaljem traga kretanja pneumatika (utvrđeni trag pneumatika je nastao u fazi vraćanja vozila unazad sa pozicije sudara na fiksiranu poziciju) a motocikl „Honda“ u položenom položaju na bok na utvrđenim tragovima klizanja po kolovozu. Analizirajući saobraćajnu situaciju, preduzimanje uključivanja vozila „Mercedes“ sa zemljane površine, na mjestu bez regulisnog mjesta za uključivanje na kolovoz, od strane vozača vozila „Mercedes“, za vozača motocikla „Honda“ predstavljao je iznenadnu, pokretnu, blisku i neočekivanu prepreku na tom mjestu, što je uslovilo stvaranje opasne situacije na kolovozu i nastanak saobraćajne nezgode. Uključivanje vozača vozila „Mercedes“, vozilom na mjestu gde nije bilo regulisano uključivanje sa zemljane površine i mogućnošću preglednosti da uoči motor do 50 m, a preduzeo je uključivanje kada je bio udaljen od motocikla „Honda“ na najmanje 21,3 m, zašta nije imao tehničke mogućnosti za bezbjedno uključivanje, jer je nedostajalo 0,75 m (motocikl „Honda“ zauzimao kolovoz) imao je razloga da odustane od uključivanja na kolovoz i izbjegne stvaranje opasne situacije. Imajući sve analizirane okolnosti nastanka saobraćajne nezgode propust vozača vozila „Mercedes“ je u uključivanju na kolovoz sa neregulisanog mjesta sa zemljane površine na bliskom odstojanju od motocikla „Honda“, za šta nije imao tehničke mogućnosti, što je u uzročnoj vezi sa nastankom saobraćajne nezgode. Vozač motocikla „Honda“, nije imao tehničke mogućnosti da izbjegne stvorenu opasnu situaciju i nastanak saobraćajne nezgode od vozača vozila „Mercedes“.</span>
</p>
<p>
<span class="span2">Ovlašćeni predstavnik saobraćajne komisije pri Mašinskom fakultetu D. M. je na glavnom pretresu dana 12.07.2012. godine izjavio da shodno primjedbi koja se odnosi na konstataciju člana  27 ZOOBS-a važi u slučaju  kada se svi učesnici u saobraćaju ponašaju u skladu sa pravilima saobraćaja. Međutim, u konkretnom slučaju neki učesnici u saobraćaju su prinuđeni da svoje radnje obave u skladu sa saobraćajnom situacijom, a koju diktiraju nepropisno  parkirana vozila i eventualni prolaznici u toku saobraćajne situacije.  Dakle, očekivati je za učesnika u saobraćaju da se ponaša u skladu sa saobraćajnim propisima, ako  se svi  ponašaju u skladu sa saobraćajnim propisima.  Što se tiče puta pređenog vozila „Mercedes“, na osnovu fotodokumentacije i traga pneumatika koje je ostalo na zemljanoj površini, utvrdili su da je vozilo „Mercedes“ u odnosu na zaustavnu poziciju koja je definisana na skici saobraćajne policije  pomjerena  unazad. Znači ova pozicija koja je na skici nije pozicija „Mercedes“a prilikom ulaska vozila na kolovoz, već je to skica položaja vozila „Mercedes“ u trenutku vršenja uviđaja odnosno nakon saobraćajne nezgode. Što se tiče ove pozicije kako su izračunali koliko je potrebno vozilu „Mercedes“ da se uključi u kolovoz i da se mimoiđe  sa vozilom iz referentne literature na osnovu proračuna rastojanja za  radne obilaženja, mimoilaženja, preticanja, određeni su koeficijenti potrebni rastojanja bočnih kako od  ivica kolovoza tako i međusobnog rastojanja, pa u nalazu na strani 10 prvi stav koji definiše potreban prostor i označen je sa   S,  vrijednosti u tom   izrazu uzete su na osnovu referentne literature i na osnovu dimenzija   pmv. „Mercedes“ i motocikla „Honda“ (vrijednost 0,275 data u </span><span class="span2">izrazu za S predstavlja potrebno bočno odstojanje vozila „Mercedes“ od svoje desne ivice kolovoza za uključivanje na kolovoz, vrijednost 1,74 data u izrazu za S predstavlja širinu pmv. „Mercedes“  vrijednost 0,7 predstavlja potrebnu vrijednost za mimoilaženje vozila uzeta na osnovu referentne literature, vrijednost 0, 69 u izrazu za S predstavlja širinu motocikla „Honda“, i vrijednost 0,65 predstavlja bočno odstojanje  za bezbjedno skretanje motocikla u odnosu na svoju desnu ivicu kolovoza).  Što se tiče izračunavanja brzine kretanja motocikla „Honda“ izračunata je brzina na osnovu  materijalnih dokaza i relevantnih koeficijenata koji su usvojeni iz literature za ovaj vid deformacija i način klizanja motocikla po kolovozu. Samo računanje brzine u ovakvim situacijama je  Diskutabilno i u varijanti kada ne postoje dovoljni materijalni dokazi ide se na proračun jedne od ograničavajuće vrijednosti, pa u zavisnosti od saobraćajne situacije definiše se  maksimalno moguća ili minimalno moguća uz  neznatnu razliku realne brzine.  To znači  da je izračunata brzina kretanja motocikla kao i što je u nalazu dato bila najmanje 45,2 km/h pa stvarna brzina kretanja motocikla se razlikuje do 10 % u odnosu na  najmanju izračunatu brzinu. Ta razlika  najmanje moguće brzine i stvarne je upravo dio izgubljene brzine u odnosu na kontakt motocikla Honda i parkiranog vozila zastava Juga. Što se tiče tog tehničkog podatka koji im nije bio potreban za analizu ove saobraćajne nezgode u tehničkim karakteristikama za motocikl hodna nijesu obratili pažnju na maksimalno moguću brzinu. Međutim, za analizu ove nezgode kao što je naveo taj podatak nije potreban. Prvi trag na skici lica mjesta jeste trag grebanja motocikla po asfaltnoj podlozi. Iz fotodokumentacije se vidi da je taj trag  približno prava linija sa dubokim urezanim risom i na osnovu oštećenja na motociklu „Honda“ koja se vide i na fotodokumentaciji, a koja su i navedena u mašinskom vještačenju od mašinskog inženjera Braca Jovetića, taj trag je nastao od  papučice  odnosno  oslonca za nogu i kada se pogleda  iz tehničke dokumentacije za dimenzije motocikla visina vidi se da je od prilike do 40 – tak cm rastojanje  papučice u odnosu na kolovoz kada je motocikl upravljao na kolovozu. S obzirom da je destabilizovani  položaj motocikliste doveo do kontaktiranja njegove desne strane sa kolovozom i kako je ris prvi nastao na rastojanju 1,65 od lijeve strane kolovoza u njegovom smjeru kretanja, jasno je oduzimajući rastojanje prethodno navedeno od oko 40 – tak cm od rastojanja 1,65 u pravcu lijeve strane kolovoza u smjeru kretanja motocikla da je  njegova putanja  kretanja bila udaljena oko 1,20 m od lijeve strane ivice kolovoza u smjeru kretanja motocikla. U konkretnom slučaju desna ručica upravljača prilikom pada nije trebala da ostvari prva kontakt sa kolovozom. I takođe je istakao da ručica upravljača ima plastičnu oblogu koja ne može da ostvari ris kakav je definisan u fotodokumentaciji jer materijal od koga je napravljen je mnogo lošijih karakteristika što se tiče  krutosti u odnosu na  materijal i karakteristike stope  za nogu motociklista. </span>
</p>
<p>
<span class="span2">Ovlašćeni predstavnik Centra za saobraćajna mašinska vještačenja pri Univerzitetu Mašinskog fakulteta u Podgorici M. D. je na glavnom pretresu dana 14.05.2013.godine izjavio da prilikom davanja kako osnovnog tako i dopunskog nalaza obuhvaćena je cjelokupna putanja kretanja motocikla, dakle, obuhvaćeno je od putanje i od momenta pada pa sve do zaustavljanja motocikla  i to za kompletnu dionicu puta gdje postoje materijalni tragovi kretanja motocikla.  U izrazu za brzinu je obuhvaćena i izgubljena kinetička energija od tačke 4 i tačke 5 tako da ne stoje prigovori odbrane u tom djelu. Naime, prilikom utvrđivanja brzine kretanja </span><span class="span2">motocikla imali su u vidu a što se može vidjeti u izrazu za brzinu imali su u vidu sudarnu brzinu, izgubljenu brzinu kretanja motocikla sa zaustavljenim vozilom jugom i ona je tada sa vrijednošću 2,77 m/s.  Kada su u pitanju tragovi na asfaltu 1 i 2 to su mogući tragovi od ručice motocikla upravljačkog sistema motocikla ili od pedale motocikla za promjenu stepena prenosa odnosno stope za stopalo motociklista. Što se tiče kretanje oštećenog  on se kretao na rastojanju od lijeve ivice kolovoza na rastojanju od 1,20 do najdalje 1,65 m. Dakle, imajući u vidu položaj i stanje asfalta koja nije najravnija površina a što se može utvrditi iz fotografija gledajući putanju kretanja oštećenog naveo je da se oštećeni kretao putanjom koja mu omogućuje najbolju stabilnost na tom djelu puta.  Na pitanje  da li se tragovi koji su pomenuti nastali od ručice motocikla ili od papučice ne može se pouzdano izjasniti, već je dao odgovor, s tim što dodaje da ta činjenica nije od uticaja za uzrok same nezgode. S obzirom na rastojanje na kome se dešava klizanje motocikla sa bočnom stranom po kolovozu neznatan je uticaj poprečnog nagiba na pravac njegovog kretanja do pozicije sudara sa vozilom „Mercedes“. Dakle, mala je putanja, mali je ugao, tako da to neznatno utiče na samo kretanje motocikla. Tačno je da u nalazu ne piše da je u vrijednosti izračunate brzine uzeta i izgubljena brzina na klizanje motocikla nakon sudara sa vozilom „Mercedes“ do sudara sa parkiranim vozilom Jugom, i izgubljena brzina direktnog sudara motocikla sa jugom, ali u izrazu za izračunavanje brzine te izgubljene brzine su svakako uzete u obzir, kako bi se utvrdila brzina kretanja motocikla, a što je predstavljen u izrazu izračunavanja brzine. Dakle, izračunate su izgubljene brzine od tačke 4 do 5 s tim što je dodao da je motocikla zaustavljen na vozilo jugo, a to je tačka 5, a što se tiče odbijanje motocikla od vozila juga izgubljena kinetička energija je zanemarljiva i to je posledica inercije a nije posledica kretanja motocikla. Motociklista se kretao od lijeve ivice kolovoza u rasponu od 1,20 do 1,65 m, a u odnosu na tačno definisanje traga 1 i 2 od čega je nastao kao kontakt motocikla i kolovoza tačno se može utvrditi na kojem se rastojanju motociklista kretao od lijeve strane kolovoza.  Zavisnost tragova 1 i 2 da li su posledica kontakta ručice upravljačkog sistema motocikla ili papučice nije od uticaja na uzrok nastanka saobraćajne nezgode, i to ne utiče na poziciju i kretanje motocikla. Tragovi 1, 2 kao ni trag 3 koji su nastali kao posledica kontakta motocikla sa podlogom i dalje kretanje motocikla nijesu u uzročnoj vezi sa nastalom nezgodom uključujući položaj asfalta. </span>
</p>
<p>
<span class="span2">Ovlašćeni predstavnik Centra za saobraćajno vještačenja pri Mašinskom fakultetu M. D. je na glavnom pretresu dana 30.10.2013.godine  izjavio da je u dopuni ekspertize saobraćajnog vještačenja dato pojašnjenje koje sadrži nejasnoće koje su ukazane na primjedbe branioca od 30.05.2013.godine.  Što se tiče samog izraza za izračunavanje brzine motocikla „Honda“ uzete su sve izgubljene brzine od trenutka sudara sa vozilom „Mercedes“, pa do kontakta sa vozilom „Jugo“ i same zaustavne pozicije vozila motocikla, a to se vidi i u samom izrazu koji je dat u osnovnoj ekspertizi.  Naime,u osnovnom nalazu na strani 6, tačka 2.5  nalazi se izraz brzine motocikla „Honda“ koji glasi „2x4,5x(21,3-9,3) je izgubljena brzina  do sudara sa vozilom „Mercedes“. Sledeći izraz u brzini 5,55 je izgubljena brzina na sudar motocikla i vozila „Mercedes“, sledeći izraz 2x4x(22,7-21,3) je izgubljena brzina motocikla „Honda“ od sudarne pozicije sa „Mercedes“om“ do kontakta sa vozilom „Jugo“. I sledeći član 2,77 je izgubljena brzina pri sudaru motocikla </span><span class="span2">„Honda“ sa vozilom „Jugom“. Dakle, u  ovom izrazu je sve sadržano. Prethodno navedenom izrazu za brzinu čl. 5,55, 2x4x(22,7-21,3) i 2,77 su izgubljene brzine na kretanju motocikla „Honda“ od trenutka sudara sa „Mercedesom“ do zaustavne pozicije motocikla.  U dopuni nalaza data je pozicija prvog traga na skici lica mjesta i on je pozicioniran u odnosu na lijevu ivicu kolovoza u smjeru kretanja vozila motocikla na rastojanju od 1,65 m, a trag 1 je trag kontakta vozila sa motociklom i kolovozom. Koji dio odnosno element vozila motocikla je kontaktirao sa kolovozom nemaju kao činjenično stanje, niti na osnovu spisa predmeta to mogu da utvrde. Detaljnim gledanjem fotografija uočljivo je da je par elemenata bočne desne strane motocikla „Honda“ kontaktirao sa kolovozom. Dakle, prigovori branioca su samo hipotetička nagađanja i bilo bi neozbiljno kada bi tačno definisali koji je element na motociklu „Honda“ kontaktirao sa kolovozom i ostavio trag definisan u tački 1 na skici lica mjesta. Što se tiče same geometrije nije problem utvrditi položaj, ali šta je kontaktiralo sa podlogom to se na osnovu materijalnih tragova pouzdano ne može utvrditi. Što se tiče ostalih prigovora navedenih u podnesku branioca optuženog to nije sporno kako navodi branilac u podnesku, samo pod uslovom da imaju dokazanu činjenicu da je određeni element motocikla kontaktirao sa podlogom. Nigdje u spisima predmeta ne postoji materijalni dokaz da je motocikl nakon saobraćajne nezgode odbijeno 10 metara od vozila „Jugo“, tako da u tom djelu ostaju pri prethodnom stavu, što znači da je zaustavna pozicija motocikla „Honda“ neposredno uz vozilo „Jugo“, definisana materijalnim tragom br. 5 na skici lica mjesta. U nijednom materijalnom tragu kao ni u skici lica mjesta nema dokaza da je zaustavna pozicija nakon sudara sa vozilom „Jugo“, motocikla od „Juga“ udaljena 10 m.  Što se tiče primjedbi na izračunavanje koja energija je potrošena da u spisima predmeta postoji bilo kakav  materijalni dokaz  u tom slučaju bi se uzeo  u obzir i taj dio izgubljene brzine a što u konkretnom slučaju nije bilo.  Što se tiče primjedbi u odnosu na širinu kolovoza tim djelom se ne bi bavio zato što kolovoz čine i traka za oba dva smjera kretanja i da u raznim varijantama vozač iz jednog smjera može da koristi traku iz suprotnog smjera. Sam nalaz mora da ide u smjeru kretanja vozila „Mercedes“ i sva analiza vršena je u smjeru kretanja vozila „Mercedes“ i to uključivanja na kolovoz, a što se tiče kretanja vozila motocikla on je već na kolovozu i uključivanje vozila „Mercedes“ mora da bude bazirano na neometanju kretanja motocikla „Honda“ i to je osnovno načelo u saobraćaju. Što se tiče rastojanja između vozila „Mercedes“ i vozila Juga u trenutku kada je optuženi stupio na kolovoz  zbog tačno nedefinisane geometrije zauzimanja vozila „Mercedes“  na kolovozu ne može se precizno definisati koliko je  bilo rastojanje između vozila „Mercedes“ i vozila Jugo, a što se tačne približnog podatka može da se definiše opseg slobodnog prostora u dijapazonu maksimalno od 3,30m -1,20 m, maksimum iznosi 2.10 m, a to je svakako širina veća od širine motocikla. U osnovnom nalazu na strani 6 u tački 2.5 u izrazu za brzinu motocikla „Honda“ prvi član 2x4,5x(21,3-9,3) to je izgubljena brzina pri kontaktu motocikla „Honda“ sa kolovozom do sudara sa vozilom „Mercedes“ i ona se sadrži od usporenja koje je uzeto da je 4,5 m/s2, i dužine traga klizanja od 21,3-9,3 m.  Drugi član u izrazu za brzinu 5,55 m/s je izgubljena brzina na sudar motocikla „Honda“ i vozila „Mercedes“. Drugi član u izrazu za brzinu 2x4x(22,7-21,3) to je brzina izgubljena na klizanje motocikla „Honda“ od sudara sa vozilom „Mercedes“ do sudara sa vozilom Jugo i u ovom članu usporenje motocikla </span><span class="span2">je 4 m/s2 a put koji pređe motocikl od sudara sa vozilom „Mercedes“, do sudara sa vozilom Jugo je 22,7 -21,3 m, to je rastojanje od tačke 4 do tačke 5, što se vidi na skici lica mjesta i zadnji član u izrazu za brzinu 2,77 m/s je izgubljena brzina na sudar motocikla „Honda“  i vozila Jugo. Formula navedena na strani 6 u tački 2,5 dio koji se odnosi na brzinu motocikla „Honda“ daje rezultat  koji je ispod formule u oba slučaja.  Izgubljena brzina do sudara sa vozilom „Mercedes“ iznosi 25,3 km/h, a izgubljena brzina motocikla „Honda“ računajući sudar sa vozilom „Mercedes“, klizanje do vozila Jugo i sudar sa vozilom jugo jeste razlika brzine od 45,2 km/h, koja je dobijena u prethodnom izrazu za brzinu navedeno u osnovnom nalazu i to 45,2 km/h – 25,37 km/h . Nije smatrao za potrebnim da treba da pomjene i vozilo Jugo, jer je u prvoj rečenici na strani 6 u tački 2,5 naveo na osnovu utvrđenih materijalnih tragova, zapisnika o uviđaju i fotografije. Za nalaz mu  nije bilo potrebno obradio kontakt sa Jugom, ali je svakako izgubljena brzina motocikla „Honda“ sa vozilom Jugo uzeta i u izrazu za računanje brzine je data sa članom 2,77 m/s. </span>
</p>
<p>
<span class="span2">Iz dopisa Mašinskog fakulteta u Podgorici broj 2747 od 30.12.2013. godine, utvrđene su stručne reference članova Komisije Mašinskog fakulteta u Podgorici. </span>
</p>
<p>
<span class="span2">U zapisniku o rekonstrukciji saobraćajne nezgode od 25.11.2014. godine, konstatovano je stanje na licu mjesta saobraćajne nezgode, kao i da je p</span><span class="span4">rema saglasnom kazivanju stranaka i nakon uvida u fotoelaborat, utvrđeno da je lice mjesta pretrpjelo izmjene na način što su sa lijeve i desne ivice kolovoza postavljeni ivičnjaci, a na operativnoj površini kolovoza novi sloj asfalta. Iza lijeve ivice kolovoza gledano u pravcu  naselja Šušanj postavljeni su metalni stubovi ulične rasvjete. Širina kolovoza u vrijeme rekonstrukcije iznosi 5,50 m. Na mjestu koje prema skici lica mjesta odgovara položaju vozila Mercedes sada se nalazi metalni stub ulične rasvjete iz kojih razloga je i vozilo Polo koje je korišćeno prilikom rekonstrukcije umjesto vozila marke “Jugo”, pomjereno unazad u cilju postizanja položaja 2 vozila koji je postojao u vrijeme saobraćajne nezgode. Prilikom rekonstrukcije obavljene su dvije varijante i to jedna prema kazivanju optuženog i drtuga prema kazivanju oštećenog. </span>
</p>
<p>
<span class="span2">Uvidom u fotodokumentaciju UP CB Bar broj 876/14 od 25.11.2014. godine, utvrđeno je da se ista sastoji od 12 fotografija koje su sačinjene prilikom rekonstrukcije. </span>
</p>
<p>
<span class="span2">U nalazu i mišljenju Univerziteta u Novom Sadu, Fakulteta tehničkih nauka, Departmana za saobraćaj broj 049-49/93-2 od 03.03.2015. godine, navedeno je da je d</span><span class="span2">o nezgode došlo tako što je motocikl, koji se kretao šetalištem u Baru, iz </span><span class="span2">smjera mosta rijeke Željeznice prema plaži u naselju Žukotrlica, nakon pada na </span><span class="span2">kolovoz, ostvario kontakt sa automobilom „Mercedes“, koji se na kolovoz </span><span class="span2">uključivao sa zemljane površine sa lijeve strane kolovoza, gledano u smjeru kretanja </span><span class="span2">motocikla. Nakon ovog kontakta, motocikl je preusmjeren u desnu stranu, pri čemu </span><span class="span2">je ostvario kontakt sa parkiranim automobilom „Yugo“, a potom se odbio od ovog </span><span class="span2">vozila i zaustavio. Prilikom pada motocikla na kolovoz, došlo je do odvajanja tijela </span><span class="span2">motocikliste od ovog vozila. U sudarnu poziciju sa automobilom „Mercedes“, motocikl je dospio u fazi klizajući desnom bočnom stranom po kolovozu. Primarni kontakt je ostvaren između motocikla, koji se nalazio u oborenom položaju i čeonog dijela automobila „Mercedes“, odnosno njegovog prednjeg desnog ugla i sredine </span><span class="span2">vozila, u zoni prednje registarske tablice. Nakon ovog kontakta, motocikl je preusmjeren u desnu stranu, pri čemu je ostvario kontakt sa lijevom bočnom stranom zaustavljenog automobila „Yugo“, u zoni praga vozila i u dijelu ispod zadnje ivice lijevih vrata. U fazi kretanja klizanjem ka automobilu „Mercedes“, motocikl je bio ukošen u lijevu stranu, pod uglom od oko </span><span class="span3">2 </span><span class="span2">°. </span><span class="span2">Primarni kontakt je ostvaren na udaljenosti od oko 21,30 m od fiksne tačke i na 3,5-4,0 m od desne ivice kolovoza, gledano ka naselju </span><span class="span2">Žukotrlica. </span><span class="span2">U trenutku sudara, automobil „Mercedes“ je prednjim dijelom bio ukošen u desnu stranu, tako da mu je uzdužna osa sa uzdužnom osom kolovoza zaklapala ugao od oko 60</span><sup class="sup1">0</sup><span class="span2">. Prednji lijevi ugao ovog vozila se na mjestu sudara nalazio na udaljenosti od oko 1,6 m, a prednji desni na oko 0,7 m od lijeve ivice kolovoza, gledano u smjeru naselja Žukotrlica. </span><span class="span2">Nakon sudara sa motociklom, automobil „Mercedes“ je u zaustavnu poziciju, koja je definisana prilikom uviđaja, vraćen unazad od strane vozača, po putanji kojom se i uključio na kolovoz. U trenutku sudara sa automobilom „Mercedes“, brzina motocikla „Honda“ </span><span class="span2">iznosila je oko 30 km/h. Na početku registrovanog traga grebanja, motocikl se </span><span class="span2">kretao brzinom od oko 49,5 km/h. Brzinu i režim kretanja ovog vozila prije pada na </span><span class="span2">kolovoz, tehničkim putem nije moguće utvrditi. U trenutku sudara automobil „Mercedes“ je bio zaustavljen, ili se kretao malom brzinom, ne većom od 10 km/h. Motocikl je započeo da pada na kolovoz na najmanje 14,8 m prije mjesta sudara sa </span><span class="span2">automobilom „Mercedes“, odnosno na najmanje 1,3 </span><span class="span2">s </span><span class="span2">prije trenutka sudara. </span><span class="span2">Zaustavni put motocikla forsiranim kočenjem, za utvrđenu brzinu kretanja od 49,5 km/h iznosi 28,2 m, dok je vrijeme zaustavljanja oko 2 s. Tehničkim putem nije moguće utvrditi koliko je proteklo vremena od trenutka uključivanja automobila „Mercedes“ na kolovoz, sa zemljane površine, do trenutka kada je ovo vozilo zauzelo definisanu sudarnu poziciju. Ukoliko se automobil „Mercedes“ uključio na kolovoz sa zemljane površine, na manje od 2 s prije kontakta, odnosno kada se motocikl nalazio na udaljenosti manjoj od 28,2 m od mjesta kontakta, ovakvo kretanje je objektivno moglo uzrokovati inicijalnu destabilizaciju i pad motocikla na kolovoz. Naime, kinematika kretanja automobila „Mercedes“ tokom uključivanja ovog vozila na kolovoz desnim skretanjem, zaustavna pozicija parkiranog automobila „Yugo“, kao i raspoloživa širina kolovozne površine, u potpunosti su</span><span class="span2"> onemogućavale vozača </span><span class="span2">motocikla da na ma koji način izbjegne sudar. </span><span class="span2">Ukoliko je automobil „Mercedes“ bio zaustavljen na kolovozu, u definisanoj sudarnoj poziciji, duže od 2 s, odnosno ukoliko se ovo vozilo zaustavilo kada se motocikl od mjesta sudara nalazio na udaljenosti većoj od 28,2 m. Postojala je mogućnost da vozač motocikla svoje vozilo forsiranim kočenjem zaustavi prije mjesta sudara. Pored toga, vozač motocikla je imao mogućnost da prođe između zaustavljenih vozila na bezbjednom bočnom rastojanju i pri utvrđenoj brzini kretanja od 49,5 km/h. Pozicija motocikla u trenutku reagovanja vozača kočenjem, kao i pozicija automobila „Mercedes“, opredijeljeni od strane oštećenog prilikom rekonstrukcije saobraćajne nezgode od 25.11.2014. godine, u skladu su sa materijalnim tragovima registrovanim prilikom uviđaja, na dan dešavanja nezgode. P</span><span class="span2">ozicija automobila „Mercedes“ u trenutku sudara opredijeljena od strane optuženog prilikom rekonstrukcije saobraćajne nezgode od 25.11.2014. godine (mnogo manje nego što je u svojoj varijanti naveo oštećeni), nije u skladu sa </span><span class="span2">materijalnim tragovima registrovanim prilikom uviđaja, na dan dešavanja nezgode, </span><span class="span2">odnosno sa definisanim mjestom sudara. Tehničkim putem nije moguće utvrditi da li </span><span class="span2">je eventualan kontakt motocikliste sa nekim od parkiranih vozila sa desne strane kolovoza uzrokovao njegovu destabilizaciju i pad na kolovoz. Pozicija motocikla u trenutku njegove destabilizacije, opredijeljena na rekonstrukciji od strane optuženog, u skladu je sa pozicijom materijalnih tragova registrovanih prilikom uviđaja. </span>
</p>
<p>
<span class="span2">Vještak K. S. je na glavnom pretresu dana 18.11.2015. godine naveo da na pitanje n</span><span class="span2">a osnovu kojih materijalnih tragova je utvrđeno mjesto kontakta motocikla sa vozilom  marke “Mercedes” kada je nesporno taj motocikl nakon nezgode pomjeren sa lica mjesta, jer iz zapisnika o uviđaju, te priloga sa fotoelaborata se vide fotografije lica mjesta, a među kojima je i 10 tak fotografija motocikla koje je učestvovalo u predmetnoj saobraćajnoj nezgodi koji je u uspravnom stanju i kao takav je fotografisan. Nigdje u zapisniku o uviđaju ili propratnoj dokumentaciji se ne pominje da je motocikl zatečen na licu mjesta u onom položaju u kojem je ostvario kontakt sa pmv marke “Mercedes”. Vještak je naveo da su na strani 10 u poslednjem pasusu konstatovali da je kontakt ostvaren sa čeonim dijelom automobila “Mercedes” u zoni njegovog prednjeg desnog ugla i sredinu vozila preciznije u zoni prednje reg.tablice. Ova oštećenja i tragovi grebanja jasno su uočljiva na slikama 4, 5 oštećenja na automobilu “Mercedes” pa su konstatovana zapisnikom o vanrednom tehničkom pregledu vozila. Na pitanje da li vještak isključuje mogućnost da je pmv marke “Mercedes“ u trenutku nezgode bilo van kolovoza vještak je naveo da isključuje tu mogućnost. Na pitanje da li vještak isključuje mogućnost da je predmetni motocikl ostvario kontakt sa pmv marke “Mercedes” u momentu kada je prednji kraj pmv “Mercedes” bio van kolovoza, vještak je naveo da ostaje pri sudarnom položaju koji su definisali na strani 12 u slici br. 10 koja prikazuje poziciju pmv koje je prednjom desnom stranom 0,70, a prednjom lijevom 1, 6 m na kolovozu. Na pitanje na osnovu kojih materijalnih tragova se u nalazu tvrdi da je mjesto kontakta udaljeno na oko 21,30 m od fiksne tačke i na 3,5 do 4 m od desne ivice kolovoza posmatrano prema naselju Žukotrlica, odnosno u pravcu kretanja motocikla, vještak je naveo da je zapisniku sa uviđaja jasno je definisan položaj pmv neposredno prije kontakta i u trenutku kontakta kao i položaj zaustavljenog automobila “Yugo”, kako su precizno utvrdili mjesto sudara ta dva vozila oni su sa situacionog plana skice lica mjesta u razmjeri 1 prema 100 to mjesto kontakta u podužnom smislu precizno vezali za fiksnu tačku koja je definisana kao električni stub rasvjete. Na pitanje sa koje udaljenosti je motocikl počeo skretanje u lijevo njegovog smjera kretanja i za koje vrijeme je to kretanje izvršeno i koji je to bočni pomak motocikla da bi dospio do mjesta kontakta, vještak je naveo da način kretanja motocikliste prije tragova grebanja na kolovozu sa saobraćajno tehničkog aspekta ne može precizno da se odredi. Moguće je da se motociklista prije pada kretao i lijevom stranom i desnom što na osnovu raspoloživih tragova ne može da se utvrdi. Oni su samo utvrdili da je on pod izvjesnim uglom od 2 % bio ukošen u lijevu stranu zato što su nekoliko tragova grebanja na to ukazivali. Na pitanje da li je motociklista na tom putu i za to vrijeme imao mogućnost aktiviranja radne kočnice, vještak je naveo da je motociklista pri utvrđenoj brzini koja je manja od 50 km/h mogao da izvrši kočenje vozila i to bez gubljenja stabilizacije, a kako su konstatovali u nalazu mogao je i bezbjedno da prođe između dva vozila “Mercedes” i “Yugo” jer je na raspolaganju imao širinu prolaza od 1,75 m. Na pitanje na osnovu kojih parametra je utvrđeno da je brzina vozila pmw “Mercedes” bila ne veće od 10 km/h, vještak je </span><span class="span2">naveo da tu brzinu nisu mogli da utvrde već su je procijenili da je u trenutku sudara automobil bio ili zaustavljen ili se kretao vrlo malom brzinom od najviše 10 km/h. Na pitanje da li se isključuje mogućnost da je “Mercedes“ u momentu ostvarivanja kontakta sa motociklom bilo zaustavljen odnosno nije se kretao, vještak je naveo da se ne isključuje ta mogućnost i oni su u nalazu nezavisno razmatrali dvije varijante prvu da se “Mercedes” uključivao i drugu da je “Mercedes” duže vremena bio zaustavljen na kolovozu. Na pitanje na strani 15 nalaza na slici 12 daje se kinematika kretanja automobila “Mercedes” prilikom uključivanja na kolovoz desnim skretanjem i da li je na osnovu te slike pmv “Mercedes” kompletnim gabaritima u trenutku sudara bilo na desnoj polovini kolovoza smjera njegovog kretanja, odnosno šta znači ta slika, da li krajnji položaj pmv “Mercedes” ili pak neku hipotetičku poziciju istog nakon eventualnog uključivanja na put, vještak je naveo da upravo znači to drugo - hipotetičku kinematiku kretanja automobila da bi se kompletno uključio na kolovoz desnim skretanjem, međutim, u nalazu su utvrdili da se on neznatno uključio na kolovoz do trenutka sudara pa se čak i na osnovu uočljivih brisotina može konstatovati na slici 11 i vratio malo unazad. Na pitanje, u nalazu je navedeno bezbjedno bočno rastojanje u odnosu na prepreku, a koja iznosi 0,45 m pri posjedovanoj brzini motocikla i da li se u literaturi negdje navodi bočno rastojanje za motocikl ili se ovaj proračun odnosi na automobile putnička i teretna vozila, traktor, vještak je naveo da se bezbjedno bočno odstojanje utvrđuje u funkciji brzine vozila kojom se kreće i važi za sva vozila počevši od bicikla, motocikla, pa do putničkog automobila. Na pitanje da li se formula SBM 2 = 0,45 odnosi na vozila, a ne na motocikle, vještak je naveo da se odnosi i na vozila i na motocikle. Na pitanje ako je zaustavni put motocikla pri posjedovanoj brzini 28,2 m, koliki je put bočnog pomijeranja u lijevo smjera kretanja motocikla i koje je to vrijeme, vještak je naveo da se ne zna da li se on pomjerao u lijevo ili ne, to može da se hipotetički utvrdi, jer nema dokaza da se on kretao lijevo desno, postoji posebna formula za izračunavanje bočnog kretanja vozila, koju bi mogao naknadno da izračuna, ali ne vidi smisla za to jer za to ne postoje materijalni dokazi. A sa saobraćajno tehničkog aspekta ne može se utvrditi način kretanja motocikla prije pada na kolovoz. Na pitanje da li motociklista na putu bočnim pomijeranjem imao prostorno vremenskih mogućnosti aktiviranja radne kočnice i zaustavljanja motocikla prije mjesta kontakta, vještak je naveo da se ne zna da se bočno pomjerao, ali i ako se bočno pomjerao motociklista može da koči. Na pitanje da li vještak isključuje mogućnost da motociklista nije pratio saobraćajnu situaciju ispred i oko svog motocikla, odnosno da li isključuje mogućnost da je nešto drugo, šta god to bilo uticalo na destabilizaciju motocikla, vještak je naveo sa tehničkog aspekta pri utvrđenoj brzini vozač motociklista mogao je nesmetano da koči bez destabilizacije vozila, očigledno da je u trenutku uočavanja opasnosti reagovao neprimjereno, a razlog toga je u subjektivnoj prirodi, da li je zakačio neko vozilo prethodno što ističe u svojoj odbrani optuženi ili iz drugog razloga izgubio kontrolu nad vozilom ne može sa tehničkog aspekta utvrdi. Na pitanje da li vještak može sa tehničkog saobraćajnog opisati tehničke karakteristike motocikla u smislu njegovog ubrzanja tima od 0 - 40, 0 - 80 itd obzirom na jačinu motocikla, kakve su saobraćajno tehničke mogućnosti istog odnosno da li se taj motocikl kategoriše u sportske motocikle, vještak je naveo da bez fabričkih podataka motocikla ne može da kaže koje su njegove mogućnosti i sposobnosti, a misli da je </span><span class="span2">ovo pitanje nije u vezi sa uzrokom nezgode jer očigledno motociklista nije ubrzavao već možda prethodno kočio ili pao i tako ostvario kontakt sa vozilom “Mercedes”. Očigledno da se radi o motociklu koji je imao više performanse i u pogledu ubrzavanja i u pogledu kočenja. Na pitanje da li u spisima predmeta postoji dovoljno materijalnih dokaza gdje prvenstveno misli na zapisnik o uviđaju i propratnu dokumentaciju odnosno sa saobraćajno tehničkog aspekta da li može ocijeniti da li je u fazi uviđaja i nakon nje preduzeto i urađeno baš sve kako treba, a da bi se na osnovu materijalnih dokaza koji su fiksirani, a potom zapisnički konstatovani moglo dati jedno jasno i nedvosmisleno saobraćajno vještačenje, vještak je naveo da može da konstatuje da uviđajna dokumentacija pruža potrebne podatke da se utvrde zatečena materijalni tragovi u vidu grebanja motocikla na kolovozu, oštećenja na motociklu i automobilu, kao i zaustavne pozicije vozila koja su učestvovala u nezgodi. On je takođe učestvovao u rekonstrukciji ove saobraćajne nezgode gdje su detaljno proveli sve utvrđene  nađene tragove i rekonstruisali tok nezgode prema izjavi optuženog kao i prema izjavi oštećenog, tako da u konačnom misli da su imali dovoljno pouzdanih podataka da mogu da utvrde uzročno posledične veze u nastanku ove nezgode. Na pitanje, sa saobraćajno tehničkog aspekta što vještaku znači nesporna činjenica da je motocikl podignut u uspravni položaj ili pak da je pmv „Mercedes“ takođe pomjeran što će reći da jedino pmv jugo je fiksirano upravo na mjestu gdje se i nalazilo u momentu kada se desila saobraćajna nezgoda, vještak je naveo da je jedina manjkavost u uviđajnoj  dokumentaciji što nije definisana zaustavna pozicija motocikla, inače činjenica da je vozilo “Mercedes” vraćeno unazad nakon nezgode, ali na osnovu brisotina na kolovozu to je utvrđeno u uviđajnoj dokumentaciji i na fotografijama sa uviđaja  mogli su precizno da utvrde njegov položaj u trenutku kontakta, tako da im taj podatak nije falio. Na pitanje koliko prethodno navedenih podataka u pogledu zaustavnog položaja motocikla utiče na kompletnu sliku materijalnih tragova koji su fiksirani u zapisniku o uviđaju odnosno, koliko to sa saobraćajno tehničkog aspekta udaljava i onemogućava saobraćajne vještake da daju jedan jasan, nedvosmislen i nesporan nalaz i mišljenje, vještak je naveo da zaustavni položaj motocikla nije im bio od presudnog značaja jer se brzina njegovog kretanja utvrđuje na osnovu tragova grebanja i šuljanja ovog vozila što su imali precizno definisano u uviđajnoj dokumentaciji, tako da je ta dužina i uzeta kod utvrđivanja brzine motocikla i načina njegovog kretanja. Da se motocikl i dalje kretao sigurno bi ostavio neke tragove grebanja, tako da se može zaključiti da je on zatečen negdje posle traga 4. u blizini automobila “Yugo”. Na pitanje da je u mišljenju pod tačkom 12 i 13  navedeno vrijeme od 2 sekunde odnosno navedeno je da ukoliko se hipotetički automobil “Mercedes” uključuje na kolovoz sa zemljane površine na manje od 2 sek prije kontakta ovakvo kretanje je objektivno moglo uzrokovati inicijalnu destabilizaciju i pad motocikla na kolovoz, a u suprotnom kako je to navedeno pod tačkom 13 postojala je mogućnost da vozač motocikla svoje vozilo forsiranim kočenjem zaustavi prije mjesta sudara, vještak je naveo da još jednom dopunjava tačku 9 zaključka, gdje su konstatovali da je motocikl započeo da pada na kolovoz na najmanje vremenski posmatrano 1,3 sekunde prije sudara, ako se doda i vrijeme reagovanja motocikla ispada da je on na raspolaganju imao 2, 4 sekunde što je veće od potrebnog vremena da bi kočenjem zaustavio motocikl prije mjesta kontakta. Iz ovoga se može zaključiti da je na </span><span class="span2">određeni način vozač motocikla reagovao uplašeno, neprimjereno pa je vjerovatno iz straha oborio motocikl da bi izbjegao nezgodu. To je samo njegovo mišljenje, ali ne može da tvrdi koji su to subjektivni razlozi izazvali ovakav način njegovog reagovanja. Na pitanje da odbrana ne vidi ni jedan materijalni dokaz koji ukazuje na to da je upravo vozač pmv “Mercedes” učinio nešto što je prouzrokovalo klizanje motocikla i na žalost ovakvo tešku posledicu, odnosno invalidnost motocikliste, zaključak komisije je bio ili nešto drugo, što god da je to drugo moglo da utiče na destabilizaciju motocikla, a opisali su i subjektivne elemente kod motocikliste, uplašenost i slično, strah, ali hipotetički otkud znamo odakle to potiče. Pođimo od činjeničnog opisa optužnice koji je po stavu odbrane nelogičan da neko tamo pokreće pmv par centimetara prednjim krajem i da takav način izlaska na put upravo utiče na motociklistu da on naglo koči, motocikl kliza i dešava se što se dešava, nego naravno to će biti kao i svi dokazi predmet analize suda, a konkretno pitanje je obzirom da je mišljenje dato u 16 raznih tačaka gdje se u nekima daje prednost nečemu što je izjavio optuženi, a u nekima opet nečemu što je izjavio oštećeni, da li se može dati jasan i nedvosmislen zaključak o tome ko je prouzrokovao predmetnu saobraćajnu nezgodu, vještak je naveo kada je u pitanju utvrđivanje uzroka jedne saobraćajne nezgode, možemo govoriti o različitim naučnim pristupima, uzrocima i greškama. Posmatrajući konkretnu saobraćajnu situaciju može se govoriti o jednom postupku izazivanja opasne saobraćajne situacije u konkretnom slučaju u radnjama optuženog i reagovanja na tu nastalu situaciju koja je preduzeta od strane oštećenog. Očigledno je da oštećeni nije kočio jer na kolovozu nisu ostali nikakvi tragovi kočenja već je izabrao drugi način izbjegavanja te situacije, kao u konkretnom slučaju, što je opet subjektivna reakcija, jer bi drugi vozač u takvoj situaciji započeo radnju kočenja . Dakle, sa stanovišta nauke ne može se govoriti o  tome koja je to optimalna radnja koju će preduzeti neki učesnik u saobraćaju jer je to subjektivna stvar. Na pitanje da li se može nesporan i nedvosmislen zaključak da je optuženi odnosno vozač pmv izazvao saobraćajnu nezgodu, vještak je naveo a je on prethodno već istakao da postoji izvjesni propusti i kod optuženog i kod oštećenog, ali ostavlja sudu da ocijeni koji od tih propusta u direktnoj uzročno posledičnoj vezi sa nastalom nezgodom. Činjenica da je izlazak “Mercedesa” na kolovoz stvorio neku opasnu situaciju, ali nailazeći vozač motocikla mogao je nju da razriješi bezbjedno intenzivnim kočenjem ili prolaskom pored zaustavljenog automobila “Yugo”, ali on u konkretnoj situaciji nije najbolje reagovao  pa je izabrao manevar volanom i obaranje motocikla da izbjegne nalet na prepreku. Koji je od ovih propusta dominantan to će da odluči sud. Na pitanje, u predmetnoj saobraćajnoj situaciji na licu mjesta sa desne strane je bilo parkirano više vozila, pmv “Mercedes” i da je imalo namjeru uključivalo bi se desno u svoju kolovoznu traku, što sa saobraćajno tehničkog aspekta znači kao vještaku da se motocikl kreće jednom ulicom u kojoj je veći dio njegove trake zauzet parkiranim pmv, vještak je naveo da to jeste otežana saobraćajna situaciju u kojoj motociklista ako se uzme bezbjedno bočno rastojanje od 0,45 m mora da se kreće gotovo sredinom kolovoza ovog puta i da se kreće povećanom opreznošću. Da li je ova brzina od 49 km/h nebezbjedna, prilagođena to je stvar da ocjeni sud, a oni mogu samo eventualno još da utvrde pri kojoj brzini bi motociklista mogao da se zaustavi da je blagovremeno uočio prepreku na putu.</span>
</p>
<p>
<span class="span2">Na glavnom pretresu održanom dana 21.04.2016. godine vještak K. S. je naveo da je na strani 14 nalaza i mišljenje u poslednjem obrascu vrijeme zaustavljanja je utvrđeno na 2 sekunde, a treba da stoji 3 sekunde, to isto se poslije provlači u tačkama zaključka i to u tački 9, 12 i 13, gdje se navodi 2 sekunde treba da stoji 3 sekunde. Ova ispravka bi imala izvjesnog uticaja na njegov o tumačenje sa prethodnog ročišta gdje je konstatovao da je vrijeme zaustavljanja 2 sekunde, a da je oštećeni reagovao na 2,4 sekunde što može da se zaključi da je mogao da stane  do prepreke, međutim, s obzirom da je vrijeme zaustavljanja 3 sekunde, očigledno na raspoloženom putu u vremenu od 2,4 sekunde on nije mogao da stane do prepreke koju je uočio. Vozač motocikla jeste reagovao na uočenu opasnost, međutim, pojavljivanje vozila iz reda parkiranih vozila ne bi trebalo da se tretira kao nepredvidiva prepreka, ona može da bude iznenada ako se to vozilo pojavi neposredno ispred nailazećeg vozila odnosno uđe u njegov „zaustavni put“ međutim, dalje analizirajući ukupnu situaciju gdje je utvrđeno da je između vozila “Mercedes” i parkiranog “Yuga”, postoji prolaz širine 1,7 m postavlja se pitanje da li je vozač motocikla mogao da bezbjedno prođe tim  prolazom, bez potrebe da preduzima nagle manevre pa čak i da obara motocikl. Izvršeni proračuni u nalazu Mašinskog fakulteta iz Podgorice i našeg fakulteta iz Novog Sada su kazali da u trenutku kada je vozač motocikla reagovao  preduzimanjem izbjegavajuće radnje, a to je na 16,9 m od traga br.4. imao je brzinu između 45 i 49 km/h i sa tom brzinom on ne bi mogao bezbjedno da prođe kroz raspoloživi prostor. Međutim, kako je vozač motocikla u tom trenutku započeo radnju kočenja on bi do traga br.4.  sigurno mogao da smanji brzinu vozila na 20 kilometara, a sa tom brzinom bi i mogao da prođe kroz raspoloživi prostor. Da li je on mogao u tom trenutku da sagleda sve te situacije i izabere najboljuj mogućnost za reagovanje je individualna stvar i on to ne može da okarakteriše kao njegov propust. On ne može da isključi da je neka druga situacija mogla da utiče na destabilizaciju u kretanju vozača motocikliste, posebno ako se uzme u obzir izjava optuženog da je on vidio da je vozač motocikla zakačio neko parkirano vozilo sa desne strane i da je moguće da zbog toga došlo do destabilizacije motocikla. Sa saobraćajno tehničkog aspekta mi nemamo parametre koje mogu to da potvrde ili ne. U njihovoj saobraćajnoj tehničkoj praksi vještačenja nezgoda s obzirom na preciznost izmjerenih veličina ocjene relevantnih parametara i drugih karakteristika dozvoljena je tolerancija plus minus 10%, i oni to smatraju da je neznatna tolerancija i da ne postoji velika razlika vještačenja. S obzirom da se nalazi jedne i druge institucije u pogledu bitnih parametara (mjesta suda, brzine i td) i s obzirom da su te razlike manje od 10 % može da se kaže da ne postoje bitne razlike, odnosno da su nalazi usaglašeni.Činjenica da uviđajna dokumentacija nije u potpunosti odgovarala stvarnoj situaciji u trenutku sudara, odnosno da imaju pouzdane podatke i izjave da su vozila pomjerena posle nezgode i da prilikom uviđaja nije evidentirano to stanje. Međutim, pošto su imali ta saznanja oni su u analizi uzeli u obzir te podatke  tako da </span><span class="span2">se jasno vidi u nalazu Mašinskog fakulteta tragovi vraćanja vozila “Mercedes” i pomijeranja motocikla, tako da su napravili analizu nastanka nezgode u stvarnoj situaciji koju su mogli da rekonstruišu tokom zvanične rekonstrukcije koja je izvršena 25.11.2014. godine. Tom prilikom napravili su i dvije varijante prema kazivanju učesnika. Sama situacije je promijenjena, međutim, auta su postavili u onu situaciju koja je bitna za preglednost.  </span>
</p>
<p>
<span class="span2">Vještak saobraćajne struke D. M. predstavnik Mašinskog fakulteta u Podgorici je naveo da je njima pije održavanja glavnog pretresa dostavljen nalaz i mišljenje Fakulteta Tehničkih nauka u Novom Sadu. Predstavnici tog fakulteta bili su u nekoj prednosti u odnosu na njih jer su raspolagali sa svim njihovom nalazima i mišljenjima, a prednost tog fakulteta jeste činjenica da su prisustvovali rekonstrukciji saobraćajne nezgode. Kada se sve to ima u vidu on ne vidi da između nalaza i mišljenja koje su uradili u toku postupka i nalaza i mišljenja fakulteta u Novom Sadu postoje suštinske razlike. Prema njihovom mišljenje njihovo nalazi i mišljenja su u bitnom usaglašeni.</span>
</p>
<p>
<span class="span2">Vještak saobraćajne struke M. Š. je izjavio da je u prethodnom postupku dao nalaz i mišljenje, proučio je ponovo spise predmeta, nije prisustvovao rekonstrukciji, u znatnoj mjeri je upoznat sa nalazima fakulteta jednog i drugog. Po njegovom mišljenju njegov nalaz je potvrđen mišljenjem ove institucije, te razlike koje postoje gledano iz pravca dinamike su potpuno korektne i može da se kaže da se radi o standardnoj devijaciji, jer mjerni instrumenti zbog endogenih i egzogenih faktora odstupaju , što znači da su ova odstupanja apsolutno u granicama normalnih odstupanja. Prema tome on nema primjedbi na nalaze. Konačno on prihvata  nalaz i mišljenje Fakulteta u novom Sadu, njihovo mišljenje posebno kada se ima u vidu da je taj fakultet nalaz i mišljenje izradio nakon obavljanja rekonstrukcije saobraćajne nezgode. </span>
</p>
<p>
<span class="span2">Ocjenom izvedenih dokaza utvrđeno je da je optuženi izvršio krivično djelo koje mu je stavljeno na teret. Optuženi je u svojoj odbrani u prethodnom postupku  i na glavnom pretresu različito predstavio saobraćajnu nezgodu. U prethodnom postupku je naveo da je njegovo vozilo bilo parkirano prednjim dijelom prema ulici, da je upalio vozilo i da je odmah primijetio kako mu sa desne strane nailazi motociklista, čiji se motor tresao i krivudao po putu, da u jednom trenutku motociklista motociklom kači jedno vozilo sa svoje desne strane kretanja, da nakon toga  pada sa motora, kao i da motor udara u njegovo vozilo, dok se motociklista zaustavlja na par metara od njegovog vozila. Za sve to vrijeme njegovo vozilo nije bilo u pokretu. Na glavnom pretresu je naveo da je vozilom krenuo sa parkinga, prethodno pogledavši lijevo i desno da li je put pregledan i nakon toga je vozilom krenuo u pravcu magistralnog puta, krećući se polako, prvom brzinom i kada je krenuo nekih 15 – 20 cm, sa desne strane je ugledao motociklistu, čiji motocikl se </span><span class="span2">zatresao, a nakon toga je motocikl sa svoje desne srane zakačio jedno vozilo, motocikl se zatresao, vozač je pao sa motocikla, motocikl je nastavio kretanje i udario sa njegove desne strane. U trenutku kontakta vozila i motocikla oštećeni  se nije nalazio na motociklu, jer se oštećeni prethodno odvojio nekih 3 m od motocikla. Nakon kontakta motocikla i njegovog vozila, motocikl se odbio od vozila i ostvario kontakt sa drugim vozilom marke “Yugo”. U samom trenutku fizičkog kontakta između njegovog vozila i motocikla, on se vozilom nije kretao. Odbranu optuženog iz prethodnog postupka sud je cijenio kao neosnovanu jer je ista u suprotnosti sa svim izvedenim dokazima, dok je odbrana na glavnom pretresu, a koja se u prvom redu odnosi na izlazak optuženog sa vozilom na put kolovoz puta na kome je došlo do saobraćajne nezgode potvrđena dokazima koji su izvedeni na glavnom pretresu. Konačno optuženi smatra da on svojim postupanjem nije ostvario propuste koji su u suprotnosti sa nastalom saobraćajnom nezgodom. </span>
</p>
<p>
<span class="span2">Oštećeni P. B. je opisujući saobraćajnu nezgodu naveo da je krećući se motociklom vidio da se njegove lijeve strane jedno vozilo marke „Mercedes“ izlazi sa parkinga na kolovoz sa namjerom kretanja prema smjeru gdje se on kretao, da je u tom trenutku zakočio je motociklom, izgubio kontrolu, je sa motora i udario leđima u parkirano vozilo sa desne strane. Kako se događaj desio u ljetnjem periodu sa desne strane gledano iz pravca njegovog kretanja bila su parkirana vozila, a vozilo marke „Mercedes“ je izašlo na kolovoz i nije mu ostavilo  prostora da može motorom bezbjedno proći kolovozom. Vozilo „Mercedes“ je u trenutku kada ga je vidio bio  svojom cijelom dužinom poprečke na putu. </span>
</p>
<p>
<span class="span2">Svjedok K. A. se kritičnom prilikom nalazio u vozilo marke “Mercedes” kada je optuženi pokrenuo vozilo, nekih 20 cm krenuo naprijed vozilom i vidio je kada motor udara u vozilo K. sa prednje strane. Misli da optuženi vozilom nije izašao na put sa parkinga, a već je bio udar od motora u vozilo. </span>
</p>
<p>&nbsp;</p>
<p>
<span class="span2">Iz iskaza optuženog i svjedoka K. A. proizilazi da optuženi jeste vozilom krenuo unaprijed, pri čemu prema mišljenju svjedoka vozilo nije ni jednim dijelom zauzelo kolovoz, ali da ta radnja nije mogla biti od uticaja na ponašanje vozača motocikla, dok je prema iskazu oštećenog upravo radnja kretanja vozilom unaprijed od strane optuženog predstavljala radnju koja je iznudila reagovanje oštećenog u smislu forsiranog kočenja, destabilizacije i pada sa motocikla. </span>
</p>
<p>
<span class="span2">Sud je na nesumnjiv način utvrdio da se saobraćajna nezgoda dogodila dana 09.07.2008. godine na šetalištu u naselju Žukotrlica, kojom prilikom je optuženi upravljajući pmv marke „Mercedes“,reg.ozn. BP ... otpočeo radnju uključivanja u saobraćaj na put sa zemljanog proširenja na kojoj se ne vrši saobraćaj, kojom prilikom je vozilo doveo u poziciju fizičke prepreke oštećenom P. B. koji je upravljao motociklom marke „Honda“ reg.ozn. BR ... kretao šetalištem, usled čega je oštećeni P. B. preduzeo radnju manevra volanom i obaranja motocikla, što je prouzrokovalo pad na kolovoz, nakon čega je oštećeni ostvario kontakt u bočnu lijevu stranu parkiranog vozila marke „Yugo“ reg.ozn. KV ..., dok je motocikl udario u prednju desnu stranu putničkog vozila marke „Mercedes“. U saobraćajanoj nezgodi oštećeni je zadobio osobito tešku tjelesnu povredu - prelom dvanaestog grudnog i </span><span class="span2">prvog slabinskog pršljena sa oduzetošću obije noge i nemogućnošću zadržavanja stolice i urina, prelom od VI, VII, VIII, IX i X rebra sa lijeve strane uz prisustvo krvi i vazduha u lijevoj grudnoj duplji i prisustvo vazduha ispod kože, otok u čeonom predjelu i ogrebotine desne nadlaktice i kože desne butine. Vrsta i težina tjelesnih povreda koje je zadobio oštećeni P. B. i mehanizam njihovog nanošenja, utvrđene su  iz nalaza i mišljenja vještaka medicinske struke dr. D. Č. od 09.05.2009.godine, koji je sud prihvatio kao jasan i stručan, a koji nalaz je vještak dao na osnovu provedene medicinske dokumentacije i to izvještaja ljekara specijaliste Opšte bolnice Blažo Orlandić u Baru. </span>
</p>
<p>
<span class="span2">Sud je u  toku postupka sproveo tri vještačenja i to putem vještaka saobraćajne struke M.Š., Centra za saobraćajno mašinska vještačenja Mašinskog fakulteta u Podgorici i Departmana za saobraćaj Fakulteta Tehničkih nauka u Novom Sadu. Imenovani vještak i navedeni fakulteti su u toku postupka izradili i dopune nalaza i mišljenja i saslušani su na glavnom pretresu. </span>
</p>
<p>
<span class="span2">Sudski vještak saobraćajne struke M. Š. je u nalazu i mišljenju iz prethodnog postupka, dopunama u toku postupka i iskazu na glavnom pretresu u bitnom naveo da je saobraćajna nezgoda nastala kao posledica propusta u vožnji od strane optuženog koji nije ustupio prvenstvo prolaza kritičnim potezom saobraćajnice vozaču motocikla marke Honda, na način što bi zaustavio vozilo u nivou lijeve ivice kolovoza puta, već se vozilom pokušao uključiti na kolovoz saobraćajnice u trenutku kada se motocikl nalazio na opasnoj prostornoj udaljenosti, iz kojih razloga je vozač motocikla u pokušaja izbjegavanja izvršio usporenje i korigovanje putanje kretanja, što je dovelo do destabilizacije motocikla, pada vozača na kolovoz, nalijetanja vozača na bočnu lijevu regiju vozila marke Jugo koje se nalazilo na desnoj strani kolovoza, gledano u smjeru kretanja motocikla, dok je motocikl naletio na prednju stranu vozila optuženog na operativnom prostoru kolovoza. Prema mišljenju vještaka vozač se kretao brzinom većom od bezbjedne brzine kretanja, međutim, nije mogao izbjeći nezgodu i da je brzinu kretanja prilagodio limitirajućim uslovima saobraćaja, ali bi posledice bile manje u odnosu na posledice koje su nastale. Prema mišljenju vještaka na strani vozača motocikla postoji izvjestan doprinos nastalim posledicama, ali ne i uzroku nezgode.  </span>
</p>
<p>
<span class="span2">Prema nalazu i mišljenju vještaka saobraćajne struke M. Š. brzina kretanja motocikla iznosila je 47 do 50 km/h, bezbjedna brzina kretanja iznosila je do 40 km/h a vozač je mogao izbjeći nezgodu da se kretao brzinom do 31 km/h. Zaustavni put motocikla je iznosio 21 m. Brzina kretanja vozila marke Mercedes iznosila je 14 km/h. Vještak je prilikom izrade nalaza i mišljenja imao u vidu da je predmetna saobraćajnica bila širine 4,70 m, da iz tog razloga ne postoji mogućnost za podjelu kolovoza razdjelnom linijom na dvije kolovozne trake, a zbog vozila koja su bila parkirana operativna površina kolovoza je bila smanjena na 3,30 m.</span>
</p>
<p>
<span class="span2">Kada je u pitanju uzrok saobraćajne nezgode Centra za saobraćajna mašinska vještačenja univerziteta Crne Gore je naveo da je preduzimanje radnje uključivanje vozila Mercedes sa zemljane površine, na mjestu bez regulisanja mjesta za uključivanje na kolovoz, za vozača motocikla Honda, predstavljalo iznenadnu, pokretnu, blisku i neočekivanu  prepreku, što je stvorilo opasnu situaciju na kolovozu i nastanak saobraćajne situacije, što je propust koji je u uzročnoj vezi sa nastankom saobraćajne nezgode, a da vozač motocikla marke Honda nije imao tehničkih </span><span class="span2">mogućnosti da izbjegne opasnu situaciju, prema nalazu i mišljenju brzina kretanja motocikla marke Honda iznosila je 45,2 km/h uz korekciju od 10 % koja je mogla biti veća ili manja, dok je brzina kretanja vozila marke Mercedes iznosila do 15 km/h. Zaustavni put motocikla iznosio je 23,5 m ili 2,8 sekundi. S obzirom na parkirana vozila, raspoloživi prostor na kolovozu iznosio je 3,3 m .  </span>
</p>
<p>
<span class="span2">Analizirajući navedene nalaze i mišljenja sud je imao u vidu iskaz predstavnika Fakulteta tehničkih nauka u Novom Sadu K. S., koji je pojašnjavajući nalaz i mišljenje na glavnom pretresu, naveo da je prilikom izrade nalaza i mišljenja dozvoljena tolerancija plus, minus 10% i da se smatra da je to neznatna tolerancija. Kada se uporede nalazi i mišljenja vještaka M. Š. i Mašinskog fakulteta u Podgorici, a cijeneći stav predstavnika Fakulteta tehničkih nauka u Novom Sadu da u slučaju postojanja razlika koje iznose do 10%, postoji dozvoljena tolerancija, ocjenjeno je da razlike koje postoje u vještačenju između vještaka M. Š. i mašinskog fakulteta u Podgorici predstavljaju male razlike koje su dozvoljene sa stanovišta saobraćajno tehničkog vještačenja, jer je vještak M.Š. naveo da je brzina kretanja motocikla marke “Honda” iznosila 47 do 50 km/h dok je Mašinski fakultet naveo da je brzina kretanja motocikla iznosila 45,2 km/h uz mogućnost razlike od 10 %. Kada je u pitanju brzina vozila marke “Mercedes” vještak M. Š.je naveo da je brzina kretanja vozila iznosila 14 km/h dok je Mašinski fakultet naveo da je ta brzina iznosila do 15 km/h. Prema mišljenju vještaka M. Š. zaustavni put motocikla iznosio je 21 m, prema nalazu i mišljenju Mašinskog fakulteta zaustavni put je iznosio 23,5 m, što po ocjeni suda ne predstavlja bitno razlikovanje. I vještak M. Š. i Mašinski fakultet u Podgorici su kada je u pitanju raspoloživa – operativna površina kolovoza naveli da je ista s obzirom na parkirana vozila sa desne strane, gledano u pravcu kretanja motocikla iznosila 3,30 m. Kada je u pitanju uzrok saobraćajne nezgode i vještak M. Š. i Mašinski fakultet u Podgorici su naveli da je uzrok saobraćajne nezgode u postupanju optuženog, vještak M. Š. je naveo da se vozač motocikla kretao brzinom većom od bezbjedne brzine, dok je Mašinski fakultet naveo da motociklista nije imao tehničkih mogućnosti da izbjegne saobraćajnu nezgodu.</span>
</p>
<p>
<span class="span2">Po ocjeni suda imajući u vidu bitne elemente od uticaja na nastanak saobraćajne nezgode, iznijeto mišljenje u pogledu uzroka saobraćajne nezgode, a uz sve to cijeneći dozvoljenu toleranciju koja iznosi do 10 %, vještak M. Š. i Mašiknski fakultet u Podgorici su u bitnom na sličan način predstavili predmetnu saobraćajnu nezgodu, postupanje oba učesnika u saobraćajnoj nezgodi i uzrok saobraćajne nezgode. </span>
</p>
<p>
<span class="span2">Sud je u postupku angažovao i Fakultet tehničkih nauka u Novom Sadu. Navedeni fakultet je izradio nalaz i mišljenje u pisanoj formi, a predstavnik tog Fakulteta K. S.saslušan je i na glavnom pretresu. </span>
</p>
<p>
<span class="span2">Iz nalaza i mišljenja proizilazi da je saobraćajna nezgoda nastala na način što se motocikl kretao šetalištem u pravcu naselja Žukotrlica, nakon pada na kolovoz ostvaren je kontakt sa pmv marke “Mercedes” koji se na kolovoz uključivao sa zemljane površine sa lijeve strane kolovoza, gledano u smjeru kretanja motocikla, a nakon tog kontakta motocikl je preusmjeren u desnu stranu pri čemu je ostvario kontakt sa parkiranim vozilom marke Jugo, odbio se od tog vozila i zaustavio, a prilikom pada motocikla na kolovoz došlo je do odvajanja tijela motocikliste od vozila.  Primarni kontakt ostvaren je između motocikla koji se nalazio u oborenom </span><span class="span2">položaju i prednjeg desnog ugla i sredine vozila marke “Mercedes” u zoni prednje reg.tablice.  Primarni kontakt ostvaren je na udaljenosti 3,5 do 4 m od desne ivice kolovoza, a prednji lijevi ugao vozila se nalazio na udaljenosti oko 1, 6 m, a prednji desni oko 0,70 m od lijeve ivice kolovoza gledano u pravcu naselja Žukotrlica. Na početku registrovanog traga grebanja motocikl se kretao brzinom od oko 49,5 km/h a u trenutku sudara automobil “Mercedes” je bio zaustavljen ili se kretao brzinom ne većom od 10 km/h.  Ukoliko se vozilo “Mercedes” uključilo na kolovoz na manje od dvije sekunde prije kontakta, odnosno kada se motocikl nalazio na udaljenosti manjoj od 28,2 m , takvo kretanje je objektivno moglo uzrokovati inicijalnu destabilizaciju i pad motocikla na kolovoz, a ukoliko je to vrijeme iznosilo duže od 2 sekunde, odnosno ukoliko se vozilo zaustavilo kada se motocikl od mjesta sudara nalazio na udaljenost od 28,2 m, postojala je mogućnost da svoje vozilo forsiranim kočenjem zaustavi prije mjesta sudara. Pored toga vozač motocikla je imao mogućnost da prođe između zaustavljenih vozila na bezbjednom bočnom rastojanju i pri brzini kretanja od 49,5 km/h. Prilikom rekonstrukcije saobraćajne nezgode koja je izvršena 25.11.2014. godine, sud je na s obzirom na razlike optuženog i oštećenog u predstavljanju saobraćajne nezgode izvršio dvije varijante  saobraćajne nezgode. Prema mišljenju vještaka  pozicija motocikla u trenutku reagovanja vozača kočenjem, kao i pozicija automobila marke “Mercedes” opredijeljenih od strane oštećenog, prilikom rekonstrukcija u skladu su sa materijalnim tragovima registrovanim prilikom uviđaja na dan dešavanja nezgode, a pozicija vozila “Mercedes” u trenutku sudara opredijeljena od strane optuženog prilikom rekonstrukcije nije u skladu sa materijalnim tragovima registrovanim prilikom uviđaja na dan dešavanja nezgode, odnosno sa definisanim mjestom sudara. Konačno je navedeno da tehničkim putem nije moglo utvrditi da li je eventualan kontakt motocikliste sa nekim od parkiranih vo9zila sa desne strane kolovoza uzrokovao njegovu destabilizaciju i pad na kolovoz. Prilikom pojašnjenja nalaza na glavnom pretresu vještak je naveo da je  na strani 14 nalaza i mišljenja u poslednjem obrascu vrijeme zaustavljanja utvrđeno na 2 sekunde a treba da stoji 3 sekunde, što se odnosi i na tačke 9, 12 i 13 zaključka, pri čemu bi navedena ispravka imala izvjesnog uticaja na stav vještaka da je vrijeme zaustavljanja bilo 2 sekunde, da je oštećeni reagovao na 2,4 sekunde, jer s obzirom na vrijeme zaustavljanja od 3 sekunde, očigledno da u vremenu od 2,4 sekunde oštećeni nije mogao da stane do prepreke koju je uočio. </span>
</p>
<p>
<span class="span2">Sud je nalaz i mišljenje Fakulteta tehničkih nauka u Novom Sadu i pojašnjenje predstavnika fakulteta K. S. na glavnom pretresu, prihvatio kao jasne i stručne, a sud je posebno imao u vidu da je izradi nalaza i mišljenja prethodila rekonstrukcija saobraćajne nezgode koja doprinosi preciznosti nalaza i mišljenja.  </span>
</p>
<p>
<span class="span2">Optuženi je saobraćajnu nezgodu prouzrokovao postupajući u suprotnosti sa čl.22.st.1. Zakona o bezbjednosti saobraćaja na putevima (sl.list RCG 72/05) koji je propisano da vozač koji namjerava da na putu izvrši neku radnju vozilom (uključivanjem vozila u saobraćaj, pomjeranje vozila u desno ili u lijevo, mijenjanje saobraćajne trake, preticanje, obilaženje, zaustavljanje, skretanje u desno ili u lijevo, polukružno okretanje, vožnja unazad, prestrojavanje i slično ) smije da otpočne takvu radnju samo ako se prethodno uvjerio da to može da učini  bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja, kao i suprotno odredbi čl. 36.st.5. istog zakona kojom je propisano da </span><span class="span2">je vozač dužan da propusti sva vozila koja se kreću putem na koji ulazi i kada taj put nije saobraćajnim znakom označen kao put sa prvenstvom prolaza, ako vozilom ulazi sa zemljanog puta na put sa kolovoznim zastorom ili ako na put ulazi sa površine na kojoj se ne vrši saobraćaj. </span>
</p>
<p>
<span class="span2">Optuženi je kritičnom prilikom bio zaustavljen na zemljanom proširenju koje se nalazi u naselju Žukotrlica, iza lijeve ivice kolovoza gledano u pravcu naselja Žukotrlica. Obzirom da se radilo o turističkoj sezoni uz desnu ivicu kolovoza bila su parkirana druga vozila u koloni, čime je operativna površina kolovoza, odnosno površina kolovoza koja je bila na raspolaganju vozačima, bila smanjena na 3,30 m. U takvim uslovima nisu bili ispunjeni uslovi za normalno odvijanje saobraćaja iz razloga što su vozila koja su se kretala u pravcu naselja Žukotrlica, zbog parkiranih vozila na dijelu kolovoza koji je namijenjen za njihovo kretanje, morali da koriste  dio kolovoza koji je bio namijenjen za kretanje vozila iz suprotnog smjera. Optuženi je kritičnom prilikom imao namjeru da se sa svojim vozilom isključi sa zemljanog proširenja, uključi na kolovoz i da počne kretanje u pravcu magistralnog puta. On je započeo radnju kretanja, krećući se veoma malom brzinom u trenutku kada se iz suprotnog smjera, u smjeru naselja Žukotrlica kretao motocikl marke “Honda”, kojim je upravljao oštećeni P. B. Kao što je navedeno oštećeni nije mogao koristiti cijelu površinu kolovoza, pa je iz tog razloga uključivanje vozilom u saobraćaj od strane optuženog i kretanje oštećenog zahtijevalo povećanu pažnju. Brzina kretanja vozila motocikla, po ocjeni suda i ako se kretala u granicama dozvoljene brzine kretanja za naseljeno mjesto od 50 km/h nije bila prilagođena konkretnoj saobraćajnoj situaciji, odnosno postojanju vozila koja su zauzimala kolovoz sa desne strane gledano u pravcu kretanja motocikla. Kada je oštećeni uočio da je optuženi sa svojim vozilo započeo radnju uključivanja u saobraćaj u njegovom pravcu, napravio je manevar volanom i izvršio obaranje motocikla, došlo je do pada motocikla i vozača na kolovoz. Sprovedenim saobraćajnim vještačenjima utvrđeno je da brzina kretanja vozila optuženog nije bila velika, međutim, po ocjeni suda u konkretnoj saobraćajnoj situaciji brzina kretanja vozila optuženog  nije od presudnog uticaja na nastanak saobraćajne nezgode, jer je po ocjeni suda osnovno pitanje da li je optuženi svojom radnjom uključivanja u saobraćaj ostvario propust koji je u uzročnoj vezi sa nastankom saobraćajne nezgode, odnosno da li je svojom radnjom stvorio opasnu situaciju koja je dovela do reakcije oštećenog P. B. Po ocjeni suda i pored činjenice da su se na kolovozu gledano u pravcu naselja Žukotrlica nalazila parkirana vozila i da su na zemljanom proširenju pored vozila optuženog bila parkirana i druga vozila, što sve predstavlja složenu saobraćajnu situaciju, optuženi radnju uključivanja nije izvršio na bezbjedan način, prethodno se uvjerivši da svojom radnjom neće ugroziti druge učesnike u saobraćaju. Preglednost kolovoza, gledano u pravcu magistralnog puta omogućavala je optuženom da uoči prisustvo drugih vozila na kolovozu, pri čemu je optuženi morao biti svjestan činjenice da se uključuje u saobraćaj sa površine koja nije namijenjena za odvijanje saobraćaja. Kada je u pitanju postupanje oštećenog, već je navedeno da se oštećeni kretao brzinom koja nije bila bezbjedna za date saobraćajne uslove, jer kada se vozač kreće kolovozom u situaciji kada su sa desne strane parkirana vozila, kada su iza lijeve ivice kolovoza parkirana druga vozila, realno je da u takvoj situaciji može doći do toga da neko od vozača ili pješaka započne kretanje po kolovozu, što s obzirom na smanjenu raspoloživu površinu </span><span class="span2">kolovoza zahtjeva pojačanu pažnju vozača koji se kreće kolovozom.  Oštećeni P. B. je na stvorenu opasnu situaciju od strane optuženog, djelovao na način što je napravio manevar volanom i izvršio obaranje motocikla, što je dovelo do pada motocikla i vozača na kolovoz. Prema mišljenju vještaka K. S. na glavnom pretresu činjenica je da je izlazak vozila “Mercedes” na kolovoz stvorio opasnu situaciju, ali da je vozač motocikla mogao da tu opasnu situaciju razriješi bezbjedno intezivnim kočenjem ili prolaskom pored zaustavljenog automobila Jugo, on nije najbolje reagovao pa je izabrao manevar volanom i obaranje motocikla da izbjegne nalet na prepreku. U konkretnoj saobraćajnoj situaciji oštećeni je odabrao način reagovanja koji je u tom trenutku smatrao da je za njega najbolji, što se u konačnom pokazalo kao pogrešan izbor. Teorijski posmatrano, da je oštećeni započeo radnju kočenja bez preduzimanja drugih radnji koje pominje vještak, isti bi izabrao način reagovanja koji je bezbjedniji, a to se posebno odnosi na prolazak  između vozila marke “Mercedes” i parkiranog vozila marke „Yugo“. Da je oštećeni bio siguran da će optuženi zaustaviti svoje vozilo  na mjestu na kome ga je zaustavio na kolovozu, vjerovatno bi reagovao na načine koje je opisao vještak K. S. Međutim, u ovakvim saobraćajnim situacijama oštećeni je ili mogao pretpostaviti da će vozač marke „Mercedes“ nakon što ga je uočio zaustaviti svoje vozilo, ili da će nastaviti da se kreće naprijed u cilju  završavanja radnje uključivanja u saobraćaj u pravcu magistralnog puta. Da je oštećeni bio siguran da će se optuženi zaustaviti u poziciji u kojoj se zaustavio kritičnom prilikom sigurno je da bi izabrao najbezbjedniji način reagovanja i da bi prošao između prednjeg dijela vozila marke „Mercedes“ i parkiranog vozila marke “Yugo” i u toj situaciji ne bi ni došlo do kontakta motocikla i vozila marke “Mercedes”. Međutim, da je optuženi nastavio da se kreće u naprijed s obzirom na smanjenu raspoloživu površinu kolovoza, svojim vozilom bi zauzeo čitavu raspoloživu površinu kolovoza i da je oštećeni izabrao  način izbjegavanja kontakta sa vozilom, na način što bi pokušao da prođe između vozila marke “Mercedes” i vozila marke “Yugo”, ponovo bi ostvario kontakt sa nekim od tih vozila i tada bi se postavljalo pitanje zbog čega je u datoj saobraćajnoj situaciji izabrao takav način reagovanja. Po ocjeni suda način na koji će učesnik u saobraćaju reagovati na stvorenu opasnu situaciju od drugog učesnika u saobraćaju predstavlja individualnu reakciju koja se donosi u kratkom vremenskom periodu, koja često nije ni opravdana ni logična, međutim, donosi se u cilju izbjegavanja kontakta sa drugim učesnicima u saobraćaju. I ako optuženi u svojoj odbrani navodi da smatra da svojim radnjama nije ostvario propuste koji su u vezi sa uzrokom saobraćajne nezgode, po ocjeni suda, optuženi je stvorio opasnu situaciju koja je u konkretnom slučaju dovela do reagovanja oštećenog, a koja je u konačnom dovela do saobraćajne nezgode. </span>
</p>
<p>
<span class="span2">Optuženi je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na krivično djelo</span><span class="span2"> ugrožavanje javnog saobraćaja iz čl. 339 st. 3 u vezi st. 1 Krivičnog zakonika, optuženi je postupao sa svjesnim nehatom. Kao posledica izvršenja osnovnog krivičnog djela nastupila je osobito teška tjelesna povreda oštećenog P. B., a optuženi  je u odnosu na nastalu težu posledicu postupao sa nehatom.</span>
</p>
<p>
<span class="span2">U presudi izreci presude K broj 202/09 navedeno je da je oštećeni reagujući na radnje optuženog preduzeo radnju usporenja i korigovanja putanje kretanja. U </span><span class="span2">postupku je utvrđeno da je oštećeni u trenutku reagovanja učinio </span><span class="span2">manevar volanom i obaranje motocikla, u kom dijelu nalaz i mišljenje </span><span class="span2">Fakulteta tehničkih nauka u Novom Sadu, preciznije predstavlja propust oštećenog u odnosu na vještaka M. Š. i Mašinski fakultet u Podgorici</span><span class="span2">. Međutim, i pored toga, sud je presudu K broj 202/09 ostavio na snazi u pogledu činjeničnog stanja, jer je ocijenjeno da ista potpuno i pravilno opisuje propuste optuženog u vožnji, protiv koga se i vodi krivični postupak i da ne bi bilo opravdano zbog promjene nekih detalja u radnjama oštećenog stavljati pravosnažnu presudu van snage. Reagovanje oštećenog utvrđeno je iz nalaza i mišljenja i pojašnjenja nalaza na glavnom pretresu vještaka K. S., a isto je po ocjeni suda u skladu sa uviđajnom dokumentacijom, jer na licu mjesta na kolovozu nisu uočeni tragovi kočenja, koji bi se morali nalaziti na kolovozu da je oštećeni započeo tu radnju.   </span>
</p>
<p>
<span class="span2">Odlučujući se za krivičnu sankciju sud je na strani optuženog cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio njegov raniji život, jer nije osuđivan, kao i protek vremena od izvršenja djela, a od otežavajućih okolnosti, da je oštećeni P. B. zadobio tešku tjelesnu povredu koja je rezultirala oduzetošću obije noge, pri čemu je sud cijenio i propuste u vožnji od strane oštećenog. Ocijenjeno je da prema optuženom nije potrebno izricanje efektivne kazne zatvora, te da će se izricanjem uslovne osude prema istom u potpunosti postići svrha izricanja uslovne osude i na taj način dovoljno uticati da ubuduće ne vrši krivična djela, pa je u tom dijelu presuda K br. 202/09 djelimično stavljena van snage i to u dijelu kojim je optuženi osuđen na kaznu zatvora u trajanju od 2 (dva) mjeseca, i optuženom utvrđena kazna zatvora u trajanju od 2 (dva) mjeseca i istovremeno određeno da se kazna neće izvršiti ukoliko optuženi u roku od 2 (dvije) godine, od dana pravosnažnosti, ne učini novo krivično djelo. </span>
</p>
<p>
<span class="span2">Odluka o imovinsko pravnom zahtjevu zasniva se na odredbi čl. 239 st. 2 ZKP-a. Oštećeni P. B. je preko svog punomoćnika S. G., postavio imovinsko pravni zahtjev u ukupnom iznosu od 228,700,00 eura. Međutim, kako činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenog da imovinsko pravni zahtjev ostvari u parničnom postupku.</span>
</p>
<p>
<span class="span2">Odluka o troškovima zasniva se na odredbi čl. 229 ZKP-a. Dosuđeni iznos se odnosi na troškove plaćanja nalaza i mišljenja vještaka medicinske struke dr. D. Č. u ukupnom iznosu od 148,50 eura,  nalaza i mišljenja vještaka saobraćajne  struke ing. M. Š. u ukupnom iznosu od 704,00 eura (104,50+154+209+104,50+49,50+82,50), nalaza i mišljenja vještaka mašinske struke B. J. u ukupnom iznosu od 132,00 eura,  nalaza i mišljenja Centra za saobraćajno mašinska vještačenja u ukupnom iznosu od 1.114,50 eura (895,60 +114,95+103,95), troškove Tehničkog fakulteta u Novom Sadu u ukupnom iznosu od 1.920,00 eura (1.400+520,00), kao i troškove rada suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p>
<span class="span2">Na osnovu izloženog odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span class="span5">OSNOVNI SUD U BARU</span>
</li>
<li style="text-align:center;">
<span class="span5">Dana 20.05.2016. godine</span>
</li>
<p>&nbsp;</p>
<li>
<span class="span5">ZAPISNIČAR,</span><span class="span5"></span><span class="span5"></span><span class="span5"></span><span class="span5">                                   </span><span class="span5">S U D I J A</span>
</li>
<li>
<span class="span5">Milijana Minić </span><span class="span5"></span><span class="span5"></span><span class="span5"></span><span class="span5">                           </span><span class="span5">    Goran Šćepanović</span>
</li>
<p>&nbsp;</p>
<p>&nbsp;</p>
<li>
<span class="span5">PRAVNA POUKA</span><span class="span3">:Protiv ove presude može se </span>
</li>
<li>
<span class="span3">izjaviti žalba Višem sudu u Podgorici u roku od</span>
</li>
<li>
<span class="span3">15 (petnaest) dana od dana prijema pismenog otpravka.</span>
</li>
<li>
<span class="span3">Žalba se predaje ovom sudu u dva primjerka.</span>
</li>
<p>&nbsp;</p>
<p>
<span class="span1">DNA</span><span class="span2">:</span><span class="span2">  - 1 x ODT</span>
</p>
<p>
<span class="span2"> </span><span class="span2"></span><span class="span2">  - 1 x okrivljenom</span>
</p>
<p>
<span class="span2"></span><span class="span2">  - 1 x braniocu G. N.</span>
</p>
<p>
<span class="span2">             - 1 x punomoćniku G. S., nakon pravosnažnosti</span>
</p>
<p>
<span class="span2">  - u spise</span>
</p>
<p>&nbsp;</p>
<p>&nbsp;</p>
</div>
</div>


</body>
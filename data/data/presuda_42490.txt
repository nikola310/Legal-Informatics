<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:14pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.61/12.</span>
</p>
<p class="p2"></p>
<p class="p2">
<span>				U IME CRNE GORE</span>
</p>
<p class="p2">
<span>	</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.42/12. od 11.4.2012.godine, protiv okrivljenog M. E. iz s. Jablanica, opština Rožaje, zbog krivičnog djela ugrožavanje javnog saobraćaja iz čl.339.st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Kalač Aldina iz Rožaja, oštećenog M. H. iz Rožaja i advokata Beloica Miladina branioca okrivljenog, a u odsustvu okrivljenog M. E., dana 13.6.2012.godine, donio je i javno objavio</span>
</p>
<p class="p2"></p>
<p class="p2">
<span>				P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni M.E., JMBG ., od oca Idriza i majke K., rodj. M., rodjen ..godine, u s. Jablanica, opština Rožaje, gdje i živi, maternji jezik mu je Crnogorski, nezapošljen, oženjen, otac troje maloljetne djece, završio 6 razreda osnovne škole, siromašnog imovnog stanja, osudjivan presudama ovog suda K.br.6/93, 554/93. od 13.12.1995.godine, zbog krivičnog djela šumska kradja iz čl. 143.st.1. KZ RCG na novčanu kaznu u iznosu od 150 dinara, K.br.124/01. od 31.1.2000.godine zbog krivičnog djela šumska kradja iz čl. 136.st.1. KZ RCG na novčanu kaznu u iznosu od 10.800 dinara, K.br.333/03. od 26.12.2003.godine zbog krivičnog djela falsifikovanje isprave iz čl. 207.st.3. u vezi st.1. KZ RCG uslovna osuda 30 dana zatvora uslovno za jednu godinu, K.br.26/05. od 04.3.2005.godine zbog krivičnog djela nedozvoljena trgovina iz čl. 284.KZ RCG, uslovna osuda 30 dana zatvora uslovno za jednu godinu, K.br.163/05. od 28.6.2005.godine, zbog krivičnog djela laka tjelesna povreda iz čl. 152.st.2. KZ RCG uslovna osuda 30 dana zatvora uslovno za jednu godinu, K.br.9/08. od 18.5.2009.godine,  teška djela protiv bezbijednosti javnog saobraćaja iz čl. 348. st.3. u vezi čl. 339.st.3. u vezi st. 1. KZ na novčanu kaznu u iznosu od 1.000 eura i K.br.297/09. od 30.12.2009.godine, zbog krivičnog djela laka tjelesna povreda iz čl. 152.st.2. KZ CG uslovna osuda 60 dana zatvora uslovno za jednu godinu.</span>
</p>
<p class="p2"></p>
<p class="p2"></p>
<p class="p2">
<span>				K R I V   J E</span>
</p>
<p class="p2"></p>
<p class="p3">
<span>Što je:</span>
</p>
<p class="p3">
<span>dana 18. 11.2011. godine, oko 22,30 h, na regionalnom putu broj 5, Rožaje-Kula u mjestu zv. «Carine», Opština Rožaje, ne pridržavajući se saobraćajnih propisa ugrozio saobraćaj i doveo u opasnost živote ljudi na način što upravljajući putničkim motornim vozilom marke «BMW» reg. oznaka RO AB-823, krećući se iz pravca Rožaja u pravcu mjesta Kula, Opština Rožaje, protivno odredbama čl. 200. čl. 31. i čl. 27. st. 1. Zakona o bezbjednosti saobraćaja na putevima, pod dejstvom alkohola u krvi od 1,09 promila, i nije prilagodio brzinu kretanja svog vozila okolnostima karakteristikama, stanju puta, vidljivosti, preglednosti i ferkvenciji saobraćaja, tako da vozilo može blagovremeno zaustaviti pred svakom preprekom koju pod datim uslovima može da predvidi, a zatim prešao sa desne prema lijevoj strani puta, rotirajući zadnjim krajem vozila, pa je lijevom bočnom stranom svog vozila naletio na prednju čeonu stranu  putničkog motornog vozila marke «Volkswagen» reg. oznaka RO AP-647 koje se kretalo iz suprotnog smjera, kojim je upravljao A. D. iz Rožaja, usljed čega je saputnik okrivljenog,  H. M. zadobio lake tjelesne povrede u vidu preloma nosne kosti bez dislokacije, krvnog podliva u predjelu lica, oguljotinu vrha nosa, i oguljotinu jagodične kosti lijevo.</span>
</p>
<p class="p2"></p>
<p class="p2">
<span>	-čime je izvršio krivično djelo ugrožavanje javnog saobraćaja iz čl. 339. st. 1. Krivičnog zakonika. </span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 4.13.15.32.39.42.45.46.st.1. tač.6. Krivičnog Zakonika, čl. 226.229. i 374. Zakonika o Krivičnom Postupku</span>
</p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 1.200 (hiljadudvijestotine) eura, koju je osudjeni dužan da plati u roku od 15 dana po pravnosnažnosti ove presude.</span>
</p>
<p class="p2">
<span>	Ako osudjeni ne plati novčanu kaznu u ovom roku, sud će istu zamijeniti kaznom zatvora, tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p2">
<span>	Da plati ovom sudu na ime troškova krivičnog postupka iznos od 303,75  eura i na ime paušala iznos od 50 eura u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.42/12. od 11.4.2012.godine, protiv okrivljenog M. E. iz Rožaja, zbog krivičnog djela ugrožavanje javnog saobraćaja iz čl. 339. st. 1. KZ.</span>
</p>
<p class="p2">
<span>	Na glavnom pretresu Zamjenik ODT-a istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud istog oglasi krivim za izvršeno krivično djelo i osudi ga na kaznu zatvora u trajanju od 45 dana.</span>
</p>
<p class="p2">
<span>	Okrivljenom je na osnovu čl. 324. ZKP  po rješenju ovog suda Kv.br.65/12. od 14.5.2012.godine sudjeno u odsustvu. Ovo sa razloga jer se isti nalazi u inostranstvu bez bliže adrese, te postoje važni razlozi da se istom sudi u odsustvu obzirom da bi svako traganje za istim vodilo ka odugovlačenju krivičnog postupka. Osim toga, neophodno je omogućiti oštećenom da ostvaruje prava u pogledu pretrpjele štete.</span>
</p>
<p class="p2">
<span>           Oštećeni M. H. nije se pridružio krivičnom gonjenju ODT-a u odnosu na okrivljenog i nije postavio imovinsko pravni zahtjev. </span>
</p>
<p class="p2">
<span>	Okrivljenom je angažovan branilac po službenoj dužnosti advokat Beloica Miladin, koji je predložio da sud ukoliko okrivljenog oglasi krivim što blaže kazni izricanjem uslovne osude, ili pak osude na novčanu kaznu. Da se oštećeni nije pridružio krivičnom gonjenju ODT-a, te uz postojanje drugih olakšavajućih okolnosti postoje uslovi za izricanje blaže vrste kazne. Troškove je tražio za pristup na glavnim pretresima po AT CG. </span>
</p>
<p class="p2">
<span>	Na glavnom pretresu sud je pročitao iskaz okrivljenog dat na zapisniku Kt.br.42/12. od 29.3.2012.godine  pred ODT-om u Rožajama, gdje je istakao da posjeduje putničko motorno vozilo marke „BMW“ reg. oznake RO AP 647.  Da je dana 18.11.2011.godine sa M. H.i A. R.bio u kafani u Rožajama, gdje je popio dva-tri piva. Nakon toga vozilom je pošao, a u istom su se nalazili H. M. i Al. R..  Upravljao je u pravcu s. Daciće magistralnim putem. Dolaskom na mjesto nezgode na putu je bila poledica, tako da je izgubio kontrolu nad upravljačem i vozilom i prešao sa istim na suprotnu kolovoznu traku. Da je u tom momentu iz suprotnog smjera naišlo vozilo marke „Pasat, kojim je upravljao neki D.  i došlo je do kontakta njihovih vozila prednjom čeonom stranom tog vozila  koje je udarilo u prednja lijeva vrata njegovog vozila. Da je M. H. zadobio povrede od kojih je prebačen u Opštu bolnicu u Beranama. Njegovo vozilo je  bilo oštećeno, kao i vozilo marke „Pasat“. Vozilom je upravljao brzinom oko 50 km/h, dok se vozilo Pasat kretalo većom brzinom. </span>
</p>
<p class="p2">
<span>	Na glavnom pretresu sud je izveo dokaze saslušanjem u svojstvu svjedoka – oštećenog M. H., pročitao zapisnik o uvidjaju saobraćajne nezgode Ispostave Rožaje br. 55/2011. od 21.11.2011.godine, pročitao zapisnik o alkotestiranju Ispostave Rožaje od 18.11.2011.godine, pročitao otpusnu listu sa epikrizom Opšte bolnice Berane br.6339/11. izvršio uvid u fotodokumentaciju Ispostave Rožaje od 18.11.2011.godine, po saglasnosti stranaka pročitao nalaze i mišljenja vještaka medicinske struke Pepić Jaha i saobraćajne struke Nurković Muja, u svojstvu vještaka neuropsihijatra saslušao dr. Hajrana Kalača, te i pročitao izvod iz kaznene evidencije na ime okrivljenog.</span>
</p>
<p class="p2">
<span>	Svjedok – oštećeni M. H., istakao je:  da je dana 18.11.2011.godine, bio u društvu sa okrivljenim u jednoj kafani u Rožajama, gdje su konzumirali alkohol. Kada su izašli iz lokala ušao je u vozilo okrivljenog, ako i A. R.. Vozilom je upravljao okrivljeni. Kada su došli u mjesto nezgode vidio je da je vozač izgubio kontrolu nad vozilom zbog poledice puta i vozilo je perešlo na suprotnu kolovoznu traku. U tom momentu je iz suprotnog smjera naišlo vozilo marke „Pasat“ koje je čeonim dijelom udarilo u prednja lijeva vrata njihovog vozila. Zadobio je povrede u predjelu glave i ugruvanost. U Opštoj bolnici u Beranama je bio na liječenju 6 – 7 dana. Sjeća se da su u kafani popili po 2-3 piva. Da se ne pridružuje krivičnom gonjenju ODT-a u odnosu na okrivljenog.</span>
</p>
<p class="p2">
<span>	Vještak saobraćajne struke Nurković Mujo u pisanom nalazu i mišljenju istakao je: da je do saobraćajne nezgode došlo usled propust u vožnji od strane vozača putničkog vozila BMW, koje se kretalo putem iz pravca Rožaja prema Kuli. Da je kolovoz bio zaledjen i klizav i da se  vozilo u momentu kada je predstojalo mimoilaženje sa vozilom iz suprotnog smjera kretalo brzinom 63,96 km/h. Vozač je izgubio upravljivost nad vozilom i sa svoje kolovozne trake je prešlo na lijevu stranu puta rotirajući zadnjim krajem i lijevom bočnom stranom  naletjelo na prednju čeonu stranu nailazećeg vozila marke „Pasat“. Da je mjesto kontakta bilo na prostoru desne kolovozne trake kojom je voženo vozilo „Pasat“. Da je u mjesto nezgode dozvoljena brzina kretanja bila ograničena na 80 km/h i ono se odnosilo na povoljnije uslove za odvijanje saobraćaja, a da je vozač u datim uslovima bio dužan da izvrši korekciju brzine kretanja vozila.  Da je prilagodjena brzina kretanja u datoj situaciji bila 52,69 km/h, kao i svaka druga manja brzina od ove. Da je okrivljeni vozilom upravljao brzinom većom od 11,27 km/h od prilagodjene, koja nije bila bezbijedna za datu saobraćajnu situaciju. Da je isti upravljao pod dejstvom alkohola. Vozač vozila Pasat nije doprinio nastanku ove saobraćajne nezgode jer se saobraćajna nezgoda dogodila na saobraćajnoj traci kojom je upravljao vozilom.</span>
</p>
<p class="p2">
<span>	Sudski vještak medicinske struke Pepić Jaho u pisanom nalazu i mišljenju istakao je:  da je kod oštećenog M. H.  u Opštoj bolnici u Beranama konstatovano da je imao povrede  prelom nosne kosti bez dislokacije, krvni podliv u predjelu lica, oguljotinu vrha nosa, oguljotinu jagodične kosti lijevo. Da se ove povrede tretiraju kao lake tjelesne i da su mogle nastati u saobraćajnoj nezgodi.</span>
</p>
<p class="p2">
<span>	Sudski vještak dr. Hajran Kalač u nalazu i mišljenju istakao je: da je prilikom uzorkovanja  prisustva slkohola u krvi kod oštećenog konstatovano dana 18.11.2011.godine da je isti imao 1,09 promila. Da se to stanje tretira kao srednje teško pijanstvo. Da ova količina alkohola u krvi smanjuje sposobnost upravljanja vozilom  i to kako u funkcijama vizuelnog statusa, tako i u pokretima, odnosno koordinaciji pokreta za upravljanje motornim vozilom. </span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude. Naime, iz iskaza okrivljenog i izvedenih dokaza nesporno je utvrdjeno da je okrivljeni pomenutog dana upravljajao svojim putničkim vozilom u kojem je bio oštećeni  Ha., prethodno u kafani konzumirao alkohol, u društvu sa A.. R.. Da su nakon toga pošli vozilom kojim je okrivljeni upravljao. Da je vozilom upravljao pod dejstvom alkohola u krvi od 1,09 promila i da zbog stanja na kolovozu koji je bio zaledjen brzinu kretanja vozila nije prilagodio  okolnostima, karakteristikama, stanju puta i vidljivosti, tako da isto može blagovremeno zaustaviti pred svakom preprekom prelazeći vozilom sa desne na lijevu stranu puta, rotirajući zadnjim krajem vozila kojim je lijevom bočnom stranom naletio na prednju čeonu stranu vozila marke „Volkswagen“ koje se kretalo iz suprotnog smjera. U ovom nezgodi je lake tjelesne povrede zadobio oštećeni H.. </span>
</p>
<p class="p2">
<span>	Činjenice koje se odnose na zajedničko druženje okrivljenog i oštećenog, način konzumiranja alkohola, utvrdjuju se iz iskaza okrivljenog, oštećenog, kao i zapisnika o uzorkovanju prisustva alkohola u krvi, te i nalaza i mišljenja  vještaka dr. Hajrana Kalača.</span>
</p>
<p class="p2">
<span>	Iskaz okrivljenog sud je prihvatio  u dijelu koji se odnosi da je upravljao pomenutim vozilom naznačenog dana, da je konzumirao alkohol prethodno u kafani u kojoj je sjedio sa oštećenim, da je u vozilu nakon ostvarenog kontakta povrijedjen oštećeni H.stanje kolovoza i mjesto nezgode. Njegov iskaz u ovom dijelu sud je uzeo kao dokaz, jer je u svemu potvrdjen izvedenim dokazima. Medjutim, njegov iskaz u preostalom dijelu sud je ocijenio  kao njegovo nastojanje da umanji krivičnu odgovornost za djelo koje mu se stavlja na teret. </span>
</p>
<p class="p2">
<span>	Iz zapisnika o izvršenom uvidjaju, Ispostave policije u Rožajama, zapisnika o alkotestiranju, fotodokumentacije Ispostave Rožaje, vidi se vrijeme i mjesto gdje se dogodila ova saobraćajna nezgoda, te i stanje kolovoza, utvrdjena koncentracija alkohola u krvi kod okrivljenog, kao i položaj vozila nakon saobraćajne nezgode. Ove dokaze je sud u svemu prihvatio kao tačne i vjerodostojne. </span>
</p>
<p class="p2">
<span>	Iz nalaza i mišljenja vještaka saobraćajne struke Nurković Muja utvrdjene su činjenice vezane za uzrok i nastanak ove saobraćajne nezgode. Na osnovu mišljenja ovog vještaka razlog gubljenja stabilnosti i upravljivosti nad vozilom  je neprilagodjena brzina kretanja vozila uslovima i stanju  puta kojim se vozilo kretalo. Naime, kolovoz je bio zaledjen i klizav i bezbijedna brzina, odnosno prilagodjena tim uslovima i stanju puta je bila 52,69 km/h, ili svaka manja od ove brzine, a okrivljeni je vozilom upravljao za 11,27 km/h većom od prilagodjene, što je dovelo do gubljenja kontrole nad upravljanjem vozilom, koje je prešlo na suprotnu stranu puta rotirajući zadnjim dijelom  i ostvarujući kontakt sa prednjom čeonom stranom njemu nailazećeg vozila iz suprotnog smjera. Da vozač vozila  koje je naišlo iz suprotnog smjera ničim nije doprinio nastanku predmetne saobraćajne nezgode. Ovaj nalaz i mišljenje sud je u svemu prihvatio kao objektivan, stručan i kao takav ničim nedoveden u sumnju.</span>
</p>
<p class="p2">
<span>	Iz nalaza i mišljenja vještaka neuropsihijatra Kalač Hajrana se vidi da utvrdjena koncentracija alkohola u krvi kod okrivljenog  od 1,09 primila se tretira kao srednje teško pijanstvo, koje je uticalo na sposobnost za bezbijednu vožnju. Ovaj nalaz sud je u svemu prihvatio kao tačan, stručan i objektivan jer je dat na osnovu objektivnih pokazatelja u svemu je saglasan sa ostalim izvedenim dokazima. </span>
</p>
<p class="p2">
<span>	Nalaz i mišljenje vještaka dr. Jaha Pepića, koji se odnosi na vrstu i težinu povreda kod oštećenog Hazbije, sud je prihvatio  kao objektivan, stručan i kao takav potvrdjen ostalim izvedenim dokazima, tako da se opisane povrede i pravno kvalifikuju kao lake  tjelesne povrede. </span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela ugrožavanje bezbijednosti saobraćaja iz čl. 339. st.1. KZ izvršenog na način, vrijeme i mjestu, opisano u izreci presude. Naime, ovo krivično djelo čini učesnik u saobraćaju koji se ne pridržava saobraćajnih propisa i time ugrozi saobraćaj, da dovede u opasnost život i tijelo ljudi ili imovinu većeg obima, pa usled toga kod drugog nastupi laka tjelesna povreda ili imovinska šteta čija vrijednost prelazi iznos od 20.000 eura, pa usled toga kod drugog nastupi laka tjelesna povreda ili drugom prouzrokuje imovinsku štetu koja prelazi iznos od 3.000 eura. Radnja ovog krivičnog djela se sastoji u postupanju učesnika u saobraćaju suprotno odrebama Zakona o bezbijednosti saobraćaja na putevima. U konkretnom slučaju okrivljeni je postupao suprotno odredbama čl.27.31. i 200  Zakona o bezbijednosti saobraćaja na putevima, jer je vozilom upravljao u pijanom stanju pri koncentraciji alkohola u krvi od 1,09 promila, pri kojoj koncentraciji nije bio sposoban da bezbijedno upravlja vozilom, s tim što je vozilom upravljao za 11,27 km/h, brzinom većom od prilagodjene za datu saobraćajnu situaciju, a ona je iznosila 52, 69 km /h za tu dionicu puta, koja brzina sasvim je izvjesno nije bila bezbijedna obzirom na stanje kolovoza i datu saobraćajnu situaciju.</span>
</p>
<p class="p2">
<span>	U odnosu na krivično djelo ugrožavanje javnog saobraćaja okrivljeni je postupao sa umišljajem, svjestan da se ne pridržava saobraćajnih propisa i da upravlja vozilom u pijanom stanju, kao i neprilagodjenom brzinom, obzirom na stanje kolovoza i datu saobraćajnu situaciju, pristajući na posledicu u smislu ugrožavanja sa dovodjenjem u konkretnu opasnost života i tijela ljudi. U odnosu na posledicu, laku tjelesnu povredu kod oštećenog, isti je postupao iz nehata. </span>
</p>
<p class="p2">
<span>	Za izvršeno krivično djelo sud je našao da je okrivljeni krivičnopravno odgovoran, te ga je za isto oglasio krivim pošto je našao da nema elemenata koji bi isključivali njegovu krivičnopravnu odgovornost i primjenom čl. 45. i 46. KZ osudio ga na novčanu kaznu u iznosu od 1.200 eura, kao blažom vrstom kazne od one koja je u Zakonu propisana za ovo krivično djelo.</span>
</p>
<p class="p2">
<span>	Prilikom odlučivanja o kazni u granicama koja je Zakonom propisana za ovo krivično djelo, imajući u vidu sve okolnosti koje utiču da kazna bude manja ili veća (olakšavajuće i otežavajuće), iz čl. 42. KZ sud je kao olakšavajuću okolnost istom uzeo u obzir njegove porodične prilike, njegov odnos prema izvršenom krivičnom djelu, a što proizilazi iz njegovog iskaza, odnos sa oštećenim, da se oštećeni nije pridružio krivičnom gonjenju, da je pretrpio materijalnu štetu oštećenjem vozila, te mu je imajući u vidu njegovu dosadašnju osudjivanost, olakšavajuće okolnosti ocijenio kao naročito olakšavajuće, te ga je primjenom čl. 45. i 46. KZ osudio na blažu vrstu kazne od one koja je Zakonom propiana ubijedjen da će se istom postići svrha kažnjavanja iz čl. 4. u vezi čl. 32. KZ. </span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog da plati na ime troškova krivičnog postupka iznos od 303,75 eura, a koji troškovi se odnose na ime naknade za tri nalaza i mišljenja vještaka, naknade na ime angažovanja branioca po službenoj dužnosti za jedno održano i jedno odloženo ročište na glavnom pretresu, a koje je odredjeno po AT CG kao i da plati na ime pauašala iznos od 50 eura, a ovo imajući u  vidu trajanje i složenost krivičnog postupka. </span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 13.6.2012.g.</span>
</p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa  s.r.						Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se </span>
</p>
<p class="p2">
<span>izjaviti žalba u roku od 8 dana od dana prijema</span>
</p>
<p class="p2">
<span>iste i to Višem sudu u Bijelom Polju, a preko ovog suda.</span>
</p>
<p class="p2">
<span>	</span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p4"></p>
<p class="p5"></p>
<p class="p5"></p>


</body>
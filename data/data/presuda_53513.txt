<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{margin-right:-0.25in;text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br. 1355/12</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljene B.D., iz Podgorice, zbog krivičnog djela kradja iz čl. 239 st.1  Krivičnog zakonika, rješavajući po optužnom predlogu ODT-a Podgorica Kt.br. 1432/12 od 05.12.2012 godine, nakon održanog glavnog i javnog pretresa u prisustvu zastupnika optužbe Pavličić Biljane, savjetnika na radu kod ODT Podgorica i okrivljene,  dana 13.02.2013 godine, donio je i istog dana u prisustvu stranaka javno objavio </span>
</p>
<p class="p3"></p>
<p class="p1">
<span>P R E S U D U</span>
</p>
<p class="p3"></p>
<p class="p3">
<span>Okrivljena:</span>
</p>
<p class="p3"></p>
<p class="p3">
<span>B.D. JMBG ..., od oca V. i majke I., rodjene R., rodjena ... godine u P., gdje je i nastanjena, državljanin Crne Gore, nezaposlena, sa završenom srednjom školom, razvedena, majka četvoro djece, lošeg imovnog stanja, ranije neosudjivana, </span>
</p>
<p class="p3"></p>
<p class="p1">
<span>K r i v a   j e </span>
</p>
<p class="p1"></p>
<p class="p3">
<span>Zato što je: </span>
</p>
<p class="p3"></p>
<p class="p3">
<span>U periodu od juna do oktobra 2012 godine,u Podgorici, u mjestu ..., tudju pokretnu stvar - vodu, vlasništvo oštećenog preduzeća "Vodovod i kanalizacija" Podgorica, oduzela drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je, ispred porodične kuće, uz pomoć plastične cijevi, direktno priključila česmu na vodovodnu mrežu, tako da se utrošak vode nije registrovao, pri čemu je bila svjesna svog djela, čije izvršenje je htjela, znajući da je njeno djelo zabranjeno, </span>
</p>
<p class="p3"></p>
<p class="p3">
<span>- čime je izvršila krivično djelo kradja iz čl. 239 st.1 Krivičnog zakonika, </span>
</p>
<p class="p3"></p>
<p class="p3">
<span>-pa joj Sud, primjenom citiranih zakonskih propisa, te čl. 2, 3, 4, 5, 13, 15, 32, 42, 52,  53 i 54 KZ-a, te čl. 226, 227, 229 i 374 ZKP-a izriče</span>
</p>
<p class="p4"></p>
<p class="p4"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom joj prethodno utvrđuje kaznu u trajanju od 2 (dva) mjeseca i istovremeno određuje da se ista neće izvršiti ukoliko okrivljena u roku od 1 (jedne) godine od dana pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Obavezuje se okrivljena da naknadi Sudu troškove krivičnog postupka - paušala u iznosu od 50,00 (pedeset) €, u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p class="p4">
<span>                                       </span>
</p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p3">
<span>Optužnim predlogom ODT Podgorica Kt.br. 1432/12 od 05.12.2012 godine,  kojeg je na glavnom pretresu zastupala Pavličić Biljana, savjetnik na radu kod ODT-a Podgorica, okrivljenoj B.D., stavljeno je na teret izvršenje krivičnog djela kradja iz čl. 239 st. 1 Krivičnog zakonika.</span>
</p>
<p class="p3"></p>
<p class="p3">
<span>Zastupnik optužbe je prije davanja završnih riječi precizirala optužni akt na način kako to stoji u izreci ove presude, te u završnoj riječi navela da u cjelosti ostaje pri tako preciziranom optužnom predlogu i predložila Sudu da okrivljenog oglasi krivim i osudi po Zakonu. </span>
</p>
<p class="p3"></p>
<p class="p3">
<span>Okrivljena je u navodima svoje odbrane i u prethodnom postupku i na glavnom pretresu navela da u mjestu D. posjeduje kuću pod pločom u kojoj živi sa svoja dva sina, a koja kuća je napravljena prije trideset godina, i u kojoj je nakon razvoda od supruga ostala da živi sa djecom. U toj kući nije bilo vodovodne instalacije, pa su koristili vodu sa bunara koji se nalazi ispred kuće. Medjutim, kako je predmetni bunar presušio, to je ona negdje u junu 2012 godine zbog toga što je ostala bez vode bila prinudjena da ispred kuće, tačnije uz ulicu, napravi jednu česmu koju je direktno priključila na vodovodnu mrežu bez vodomjera, i koju česmu je koristila nekih dva - tri mjeseca, uzimajući vodu za svoje domaćinstvo. To je učinila uz pomoć jedne plastične cijevi, tako što je istu spojila na mjestu koje je u zajedničkoj šahti predvidjeno za priključenje na vodovodnu mrežu. Istakla je da zna da je sve to zabranjeno i da se priključenje na vodovodnu mrežu ne smije vršiti na taj način i dodala da joj je bilo poznato da vodu koju tako potroši neće platiti, jer se potrošnja te vode nigdje nije registrovala. Pojasnila je da su negdje u julu mjesecu došli radnici iz "Vodovoda" koji su izvršili kontrolu i utvrdili na koji se način ona to priključila na vodovodnu mrežu i dodala da im ona nije dozvolila da joj isključe vodu, jer da su to uradili, a imajući u vidu da je bilo ljeto i velike vrućine, ona ne bi mogla odatle uzeti vodu. Dodala je da je vodu dobila 18.10.2012 godine, gdje je sve prikopčala i prijavila.  </span>
</p>
<p class="p3"></p>
<p class="p3">
<span>U završnoj riječi, okrivljena je navela da ostaje pri svemu što je rekla u svojoj odbrani i dodala da je morala tako uraditi jer nije imala vode, te da je sve kasnije legalizovala; i zamolila je Sud da je što blaže kazni, obzirom da je majka četvoro djece i da nikada do tada nije osudjivana. </span>
</p>
<p class="p3"></p>
<p class="p3">
<span>Sud je u dokaznom postupku: saslušao ovlašćenog predstavnika JP "Vodovod i kanalizacija" Podgorica - Ivanu Prelević, pročitao zapisnik o kontroli mjernog mjesta br. 07861 od 09/07/2012 godine, zapisnik o kontroli mjernog mjesta br. 19828 od 24/06/2012 godine, te pročitao izvod iz KE za okrivljenu izdat od UP PJ Podgorica pod br. 29-245/12-33227/2-5048 od 18/12/2012 godine.</span>
</p>
<p class="p3"></p>
<p class="p3">
<span>Ovlašćeni predstavnik oštećenog preduzeća je navela da u svemu ostaje pri svemu što su njihovi radnici zapisnički konstatovali. U ime oštećenog preduzeća pridružila se krivičnom gonjenju protiv okrivljene, dok nijesu postavili nikakav odštetni zahtjev. </span>
</p>
<p class="p3"></p>
<p class="p3">
<span>Iz  zapisnika o kontroli mjernog mjesta br. 19828 od 24/06/2012 godine, konstatovano je da kod potrošača u naselju D. na ime B.D.1, oko 150 metara od škole sa desne strane puta, u kući pod pločom, utvrdjeno je da se u šahti koja se nalazi ispred kuće, umjesto vodomjera nalazi cijev - odnosno potrošač se direktno priključio na vodovodnu mrežu, a koje stanje je utvrdjeno od strane ovlašćenih radnika "Vodovoda i kanalizacije" Podgorica. </span>
</p>
<p class="p3"></p>
<p class="p3">
<span>Iz zapisnika o kontroli mjernog mjesta br. 07861 od 09/07/2012 godine konstatovano je  da su radnici JP "Vodovod i kanalizacija" po nalogu interne kontrole kod B.D. utvrdili da je ista direktno prikopčana na cijev bez vodomjera. Konstatovano je da je kontroli prisustvovala B.D., koja nije dozvolila isključenje cijevi i koja je istakla da nema novca da kupi vodomjer i dodala da će se potruditi da isti postavi. </span>
</p>
<p class="p3"></p>
<p class="p3">
<span>Iz izvoda iz KE za okrivljenu izdatog od UP PJ Podgorica pod br. 29-245/12-33227/2-5048 od 18/12/2012 godine, utvrdjeno je da ista ranije nije osudjivana. </span>
</p>
<p class="p3"></p>
<p class="p3">
<span>Ocjenom navoda optužbe, odbrane, te svih provedenih dokaza, kako pojedinačno, tako i u njihovoj međusobnoj povezanosti, Sud je utvrdio da je okrivljeni izvršio krivično djelo koje mu je stavljeno na teret, zbog čega je istog oglasio krivim i krivično pravno odgovornim.</span>
</p>
<p class="p3"></p>
<p class="p3">
<span>Na osnovu naprijed izloženog, Sud je, na nesumnjiv način utvrdio, da je okrivljena u periodu od juna do oktobra 2012 godine,u Podgorici, u mjestu D., tudju pokretnu stvar - vodu, vlasništvo oštećenog preduzeća "Vodovod i kanalizacija" Podgorica, oduzela drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je, ispred porodične kuće, uz pomoć plastične cijevi, direktno priključila česmu na vodovodnu mrežu, tako da se utrošak vode nije registrovao, u čemu je otkrivena od strane radnika oštećenog preduzeća. </span>
</p>
<p class="p3"></p>
<p class="p3">
<span>U takvim radnjama okrivljene su se stekli svi bitni, objektivni i subjektivni elementi bića krivičnog djela kradja iz čl. 239 st.1 Krivičnog zakonika, u odnosu na koje djelo je okrivljena postupala sa direktnim umišljajem, odnosno bila je svjesna svog djela i htjela njegovo izvršenje, a što je i sama navela u svojoj odbrani. </span>
</p>
<p class="p3"></p>
<p class="p3">
<span>Prednje navedeno je utvrdjeno, kako iz svih dokaza provedenih na glavnom pretresu, tako i iz potpunog i jasnog priznanja okrivljene. </span>
</p>
<p class="p3"></p>
<p class="p3">
<span>Odlučujući o krivičnoj sankciji, Sud je cijenio sve okolnosti iz čl. 42 KZ-a, a koje utiču da krivična sankcija bude manja ili veća, pa je u odsustvu otežavajućih okolnosti od olakšavajućih okolnosti na strani okrivljene cijenio njene lične i imovinske prilike, to da je riječ o razvedenoj ženi, majci četvoro djece, loše imovno stanje, korektno držanje pred Sudom, priznanje izvršenja krivičnog djela, pa je okrivljenoj najprije utvrdio kaznu zatvora u trajanju od dva mjeseca, a zatim je, nalazeći da nije neophodno da okrivljena kaznu zatvora utvrđenu izrekom ove presude i efektivno izdržava, istu uslovio sa rokom provjere u trajanju od jedne godine, čime će se, po nalaženju Suda, u dovoljnoj mjeri uticati na okrivljenu da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 KZCG, a u okviru opšte svrhe izricanja krivičnih sankcija iz čl. 4 st.2 KZ-a CG.</span>
</p>
<p class="p3"></p>
<p class="p3">
<span>Odluku o troškovima krivičnog postupka sud je donio primjenom odredbi čl. 226, 227, 229 ZKP-a, a isti se odnose na sudski paušal u iznosu od 50,00 (pedeset) €, koji je odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p class="p3"></p>
<p class="p3">
<span>Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p class="p3"></p>
<p class="p3"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 13.02.2013 godine</span>
</p>
<p class="p1"></p>
<p class="p1"></p>
<p class="p3">
<span>     ZAPISNIČAR,                   		                                       SUDIJA</span>
</p>
<p class="p3">
<span>Valentina Vukašinović, s.r.                   			  Larisa Mijušković- Stamatović, s.r.</span>
</p>
<p class="p3"></p>
<p class="p3"></p>
<p class="p4"></p>
<p class="p5">
<span>PRAVNA POUKA : </span>
</p>
<p class="p5">
<span>Protiv ove presude može se izjaviti</span>
</p>
<p class="p5">
<span>žalba u roku od 8 (osam) dana od</span>
</p>
<p class="p5">
<span>dana prijema pismenog otpravka iste </span>
</p>
<p class="p5">
<span>Višem sudu u Podgorici,a preko ovog suda.</span>
</p>
<p class="p4"></p>
<p class="p3">
<span>                                                   ZTO: Radetić Lidija</span>
</p>
<p class="p5"></p>
<p class="p2"></p>
<p class="p2"></p>
<p class="p3"></p>
<p class="p4"></p>
<p class="p4"></p>
<p class="p6"></p>
<p class="p6"></p>
<p class="p6"></p>


</body>
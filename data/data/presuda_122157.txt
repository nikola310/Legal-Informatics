<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.347/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI, kao prvostepeni,krivični, po sudiji Larisi Mijušković – Stamatović, uz učešće Valentine Vukašinović, kao zapisničara, u krivičnom predmetu protiv okrivljenog K. N. iz Podgorice, zbog krivičnog djela nasilničko ponašanje iz čl. 399Krivičnog zakonika Crne Goreu sticaju sa krivičnim djelom kradja iz čl. 239 st. 1 Krivičnog zakonika Crne Gore u vezi čl. 23 Krivičnog zakonika Crne Gore, odlučujući po optužnom predlogu ODT-a Podgorica Kt.br.422/14 od 16.05.2014.godine, kojeg je na glavnom pretresu zastupala Kalezić Ana, zamjenik ODT-a Podgorica, nakon glavnog i javnog pretresa održanog dana 25.02.2015.godine u prisustvu zastupnika optužbe, branioca okrivljenog po izboru Pavlović Jovanom, adv. iz Podgorice, po zamjeničkom punomoćju Begović Zdravka, advokata iz Podgorice, a u odsustvu uredno obaviještenog okrivljenog donio je, a dana 26.02.2015.godine i javno objavio,</span>
</p>
<p style="text-align:center;">
<span class="span1">P  R  E  S  U  D  U</span>
</p>
<p>
<span class="span1">Okrivljeni:</span><span class="span1"></span>
</p>
<p>
<span class="span1">K. N., JMBG ************, od oca F. i majke Š., rođene O., rođen ********.godine u P., sa prebivalištem u mjestu rođenja-ul.V. M. br.**, državljanjin Crne Gore, razumije crnogorski jezik, govori srpskim jezikom, neoženjen, bez djece, pismen, sa završenom srednjom mašinskom školom, srednjeg imovnog stanja, nezaposlen, ranije neosuđivan,</span>
</p>
<p style="text-align:center;">
<span class="span1">I</span>
</p>
<p style="text-align:center;">
<span class="span1">K R I V  J E </span>
</p>
<p>
<span class="span1">Zato što je:</span>
</p>
<p>
<span class="span1">Dana 16.04.2014.godine, oko 21,30 časova, u blizini Kraljevog parka u Pogorici, svjestan svog djela čije je izvršenje htio, znajući da je njegovo djelo zabranjeno, u grupi, vršenjem nasilja prema drugom ugrozio spokojstvo građana i remetio javni red i mir, na način što je pesnicom udario oštećenog Đ. I. u desni dio glave, od kog udarca se oštećeni sagnuo i stavio ruke iznad glave, kako bi se odbranio, kada mu je prišlo više nepoznatih muških lica sa kojima je okrivljeni bio u društvu, koji su mu zadali više udaraca po glavi i tijelu, na koji način su oštećenom nanijeli lake tjelesne povrede u vidu krvnog podliva u predjelu ispod desnog uha,</span>
</p>
<p>
<span class="span1">-čime je izvršio krivično djelo nasilničko ponašanje  iz čl. 399 Krivičnog zakonika Crne Gore, </span>
</p>
<p>
<span class="span1">-pa mu sud primjenom citiranih zakonskih odredbi, i čl.3,4,5,13,15,32,36,42,52,53 i 54 Krivičnog zakonika Crne Gore, te čl. 226,227,229i 374 Zakonika o krivičnom postupku, i z r i č e,</span>
</p>
<p style="text-align:center;">
<span class="span1">USLOVNU OSUDU </span>
</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci, i istovremeno određuje da se utvrđena kazna neće izvršiti, ukoliko okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da na račun budžetskih sredstava Crne Gore, na ime troškova postupka uplati iznos od 104,50 € (stotinučetirieurapedesetcenti), kao i 50,00 € (pedeseteura) na ime paušala, u roku od 15 (petnaest) dana po pravnosnažnosti presude podprijetnjom prinudnog izvršenja.</span>
</p>
<p style="text-align:center;">
<span class="span1">II</span>
</p>
<p>
<span class="span1">Primjenom čl.372 st.1 tač.1 Zakonika o krivičnom postupku, prema okrivljenom K. N.u,</span>
</p>
<p style="text-align:center;">
<span class="span1">OPTUŽBA SE ODBIJA</span>
</p>
<p>
<span class="span1">Kojom je predstavljeno da je:</span>
</p>
<p>
<span class="span1">Dana 16.04.2014.godine, oko 21,30 časova, u blizini Kraljevog parka u Podgorici, svjestan svog djela čije je izvršenje htio znajući da je isto zabranjeno, zajedno sa tri nepoznata lica, u namjeri da sebi pribave protivpravnu imovinsku korist, prethodno oduzeli jaknu oštećenog Đ. I. marke “Kitty” vrijednosti 36,45 eura, koju su prisvojili zajedno sa parfemom marke “Zara2, vrijednosti 15,95 eura, i 1650 eura, koji predmet i novac su se nalazili u džepu, pa su tako sebi pribavili protivpravnu imovinsku korist u iznosu od 1702,40 eura,</span>
</p>
<p>
<span class="span1">-čime bi izvršio krivično djelo krađa iz čl.239 st.1 Krivičnog zakonika Crne Gore u vezi čl.23 Krivičnog zakonika Crne Gore.</span>
</p>
<p>
<span class="span1">Troškovi krivičnog postupka u ovom dijelu padaju na teret budžetskih sredstava Crne Gore.</span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>
<span class="span1">Optužnim predlogom Osnovnog državnog tužilaštva Podgorica Kt.br.422/14 od 16.05.2014.godine kojeg je na glavnom pretresu zastupala Kalezić Ana, zamjenik ODT-a Podgorica, okrivljenom K. N. stavljeno je na teret izvršenje krivičnog djela nasilničko ponašanje iz čl.399 Krivičnog zakonika Crne Gore u sticaju sa krivičnim djelom krađa iz čl.239 st.1 u vezi čl.23 Krivičnog zakonika Crne Gore.</span>
</p>
<p>
<span class="span1">Zastupnik optužbe je prije davanja završne riječi, odustala od krivičnog gonjenja u odnosu na krivično djelo krađa iz čl.239 st.1 u vezi čl.23 Krivičnog zakonika Crne Gore iprecizirala  činjenični opisdispozitiva optužnog predloga na na način kako to stoji u stavu I izreke ove presude, a u završnoj riječi navela da dokazima provedenim na glavnom pretresu nijesu potvrđeni navodi optužnog predloga Osnovnog državnog tužilaštva u Podgorici u dijelu krivičnog djela krađa, iz kog razloga je  odustala  od daljeg krivičnog gonjenja za navedeno krivično djelo, i isto izostavila iz činjeničnog i pravnog opisa, dok </span><span class="span1">su iskazom svjedoka-oštećenog koji je u skladu sa nalazom i mišljenjem vještaka medicinske struke potvrđeni navodi koji se odnose na krivično djelo nasilničko ponašanje, sa kojih razloga je od suda zatražila da okrivljenog oglasi krivim, te da mu, imajući u vidu sve okolnosti slučaja izrekne odgovarajuću krivičnu sankciju.</span>
</p>
<p>
<span class="span1">Okrivljeni K. N. je u prethodnom postupku pred Osnovnim državnim tužilaštvom u Podgorici, naveo da je nedavno imao smrtni slučaj u porodici, obzirom da je njegovom ocu preminula sestra od strica.Iz tih razloga mu jeotac kazao da mu pomogne, na način što će zalijepiti plakate, obzirom da u Tuzima imaju rodbine.Izjavio je da je vozio “Opel korsu”, a da je s njim u vozilu bila i jedna njegova drugarica, pa dok su prolazili kroz Tuzi, on je u blizini kafića “Spektra”, zaustavio vozilo kako bi propustio dva muška lica koja su htjela da pređu ulicu.Pojasnio je, da je kada se zaustavio uočio dva mlađa momka otprilike starosti kao i on, pri čemu je taj momak koji je prvi prošao, njemu zahvalio podizanjem ruke.Istakao je da setaj drugi momak, prilikom prelaska ulice okretao u njegovom pravcu i “džukelski” ga pogledao, te da mu je uzgred opsovao i majku.Takođe je pojasnio da ga je to iznenadilo, jer uopšte nije poznavao tog momka, kao i da su oba ta momka prelazila ulicu gledano od lijeve prema desnoj strani, pa nakon što ga je taj drugi momak pogledao i opsovao, prešao je ulicu i prišao zadnjem dijelu njegovog vozila, mumlajući nešto, ali nije znao šta, da bi odjednom udario nogom u staklo desnog zadnjeg dijela vozila od čega se staklo prosulo.Izjavio je da je on tada odmah izašao iz vozila, i da je čuo da je taj drugi momak govorio tom momku koji mu je polomio staklo na vozilu, nešto u smislu “šta to uradi,ajde bježimo”.Naveo je da je kada se primakao tom momku koji mu je polomio staklo, isti pokušao da ga udari, ali se on izmakao i rekao mu “ajde spušti ruke, da ti ih tu ne polomim”, pa su se nakon toga ti momci udaljili u nepoznatom pravcu, pri čemu je on momku koji mu je polomio staklo rekao da će se sresti negdje u Podgorici i da će to riješiti na drugi način.Napomenuo je da je 16.aprila 2014.godine oko 10 sati bio u društvu njegova tri druga i rođenog brata, čija imena nije želio da pomene, zatim sestre od strica i jedne drugarice, čija imena takođe nije želio da pomene, i kretali su se mostom koji se zove most braće Zlatičana iz pravca “Nikića” ka hotelu “Crna Gora”, pojašnjavajući da su se drugovi kretali ispred njega, a on i sestra od stricasu nešto međusobno pričali i išli ka njima.Istakao je da je 20-ak metara od početka mosta prema hotelu vidio momka iz Tuzi i odmah ga prepoznao.Nakon toga je sačekao da njegova sestra i tri druga pođu malo naprijed, a onda je prišao tom momku i pitao ga poznaje li ga.Naglasio je da mu je taj momak u prvi mah rekao da ga ne poznaje, ali na njegovo ponovljeno pitanje da li se sjeća kako mu je polomio staklo u Tuzima, taj momak ravnodušno odgovorio “sjećam se, pa što ćeš”, što je njega iznerviralo, pa mu je tada zadao jedan udarac stisnutom pesnicom lijeve ruke u predjelu glave.Naveo je da je od njegovog udarca taj momak poklekao, nakon čega mu je zadao još dva jaka udarca u predjelu tijela, kada mu je rekao da mu on nije slomio staklo na vozilu, već njegov rođeni brat.Pojasnio je dasu njemu tada prišla dva njegova druga i uhvatila ga za tijelo, vukući ga i udaljavajući ga od tog momka.Tom momku su prišli njegov rođeni brat i drug, ali ga nijesu tukli, već su ga samo odvukli da bude dalje od njega.Izjavio je da ga je drug pitao zašto je udario tog momka, pa kada mu je rekao da mu je polomio staklo, taj drug je počeo da ga psuje, a on je opet, koliko mu se čini nogom uspio da udari tog momka u predio noge ili gornjeg dijela tijela.Napomenuo je da je negov kum tada ponovo uhvatio tog momka i kazao mu da bježi, pa je taj momak tada skinuo plavu jaknu prilikom bježanja, i uputio se prema zgradi Skupštine, pojašnjavajući kako je taj momak jaknu bacio na mjestu gdje se sve dešavalo, odnosno na trotoaru mosta.Izjavio je da je on tada </span><span class="span1">podigao jaknu, osjetio je da je ista teška, činilo mu se da u njoj ima telefon, ali da ništa nije dirao, niti vadio bilo šta od predmeta.Naglasio je dadok je držao jaknu tog momka u ruci i trčeći za njim, taj momak već bio otrčao u park preko puta Skupštine, pa je on u trenutku kada mu se taj momak izgubio iz vida krenuo da zakači njegovu jaknu na jedan šiljak od ograde novog parka na vidnom mjestu.Tada je primijetio da tuda prolaze neki cigani biciklima, zbog čega je odustao od namjere da jaknu zakači na šiljak od ograde, nakon čega se sa svoja tri ruga, rođenim bratom, sestrom od strica i drugaricom, uputio u drugi dio parka koji vodi ka hotelu Crna Gora i zakačio jaknu na zadnji dio kapije, zapravo nabor kod zadnjeg dijela kapije, da bi se potom sa društom uputio ka naselju Drač, gdje živi, pa je na ulazu u to naselje primijetio da mu je ruka otečena, i jedan od drugova kada je to vidio, rekao mu je da je vjerovatno slomio ruku i da treba da ide u Hitnu.Dodao je da poslije 15-ak minuta dok je sa jednim drugom, išao kolima prema bolnici,istom rekao da pođu istim putem kuda su i otišli iz centra grada na Drač, kako bi vidjeli je li se onaj momak vratio po jaknu, ali su primijetili da jakne na boru na kojem je bila okačena nema.Naveo je da niko osim njega nije zadavao udarce tom momku, i da njegovo društvo ni na koji način nije učestvovalo u fizičkom napadu na njega, da je taj momak prilikom razdvajanja sam skinuo jaknu kako je to opisao, i da mu je niko od njih nije nasilno skidao, kao da mu ni on, ni njegova tri druga, ni rođeni brat ništa nijesu uzeli iz te jakne.</span>
</p>
<p>
<span class="span1">Saslušan na glavnom pretresu okrivljeni K. N. je naveo da je nedjelju dana prije predmetnog događaja biosa drugaricom u svom vozilu “Opel korsa” i išao u Tuzi kako bi izlijepio plakate jer je bila umrla njegova sestra od strica.Dalje nje naveo da kada su bili u blizini lokala koji se koliko mu se čini zove “Spektra”, zaustavio je svoje vozilo, jer je vidio da ulicu pelaze tri momka, od kojih je jedan imao kapu, pa mu se jedan od njih zahvalio digavši ruku na tom njegovom gestu, a drugi mu je namrštio facu, digao ruku, a on je njega takođe dizanjem ruku htio upitati o čemu se radi.Tada je taj momak prošao sa njegove desne strane, i desnom nogom udario u njegovo desno bočno staklo od čega se to staklo slomilo.Izjavio je da je on tada izašao iz kola, stao pored auta, oni su bili sa suprotne strane auta, i tada mu je taj momak koji je slomio staklo i koji je stajao sa desne strane kod gepekarekao nešto što on nije razumio, da bi djevojka koja je sjedjela s njim u autu počela da plače, govoreći “Nemoj N.e”, a on joj je odgovorio da neće ništa, te da samo želi da pita o čemu se radi.Tada je krenuo da pozove policiju telefonom, dok je taj momak koji mu je slomio staklo samo pričom nasrtao na njega, dok su druga dvojica stajala tamo gdje su i bila.Izjavio je da su nakon toga sva trojica pobjegla odatle, dok je on završio posao, odnosno zalijepio plakate,poslije čega se vozilom odvezao na sahranu.Nekih nedjelju dana poslije toga, kad je sa svoja tri druga-S. V., M. F. i M. M., te rođenim bratom N. i sestrom od strica K. E., kao i drugaricom B. D. krenuo put grada da šataju, na mostu, negdje na sredini kod Kraljevog parka i “Nikića”, on je prepoznao tog momka iz Tuzi koji mu je slomio staklo, koji je bio sam, i koji je išao njemu u susret.Izjavio je da ga je prepoznao, pa je usporio hod, dok su oni koji su bili s njim produžili, dok je on stao ispred tog momka i najprije ga upitao da li ga prepoznaje, on je rekao da ga ne poznaje, a kada ga je drugi put upitao da li ga prepoznaje takođe mu je odgovorio da ne zna, da bi, nakon što ga je treći put podsjetio pitavši ga da li zna kome je slomio staklo u Tuzima, taj momak odgovorio “Znam, što?”.Naveo je da ga je tada upitao zbog čega je to napravio, da je taj momak nešto pričao, ali da ga nije razumio i tada mu je opsovao majku muslimansku, uhvatio ga za ruke u predjelu miški i rekao mu “što ćeš”, a on njemu “kako što ću, znaš li šta si napravio”, nakon čega mu je odbio ruke, taj momak je tada podigao ruke, stisnuo šake u gard, što je i on učinio, da bi taj momak krenuo put njega i tu su se </span><span class="span1">sukobili.Pojasnio je da se ne može sjetiti ko je koga prvi udario, ali da se sjeća da je on tog momka udario samo jednom stisnutom pesnicom u predjelu glave, dok je i on njega udarao stisnutim pesnicama.Napomenuo je da su njegovi drugovi počeli da ih razdvajaju kad su vidjeli da su počeli da se biju, njegov rođeni brat je njega uhvatio za tijelo,a tog momka su M. M. i V. S. krenuli da odbijaju od njega, dok je za svo to vrijeme taj momak nešto psovao i govorio mu nešto u smislu da će mu vratiti, pa kada su njegov kum i drug pustili tog momka, on je skinuo jaknu, bacivši je ispred njega, i krenuo da bježi.Izjavio je da je on tada podigao tu jaknu i okačio na prvi bor koji se nalazi kod Kraljevog parka, ističući da za tim momkom niko od njih nije trčao, da su oni kasnije pošli kući, a on čak i do Hitne, da mu vide ruku koja je bila otekla od udarca, da bi sljedećeg jutra policija došla za njega.</span>
</p>
<p>
<span class="span1">Odgovarajući na pitanja zastupnika optužbe okrivljeni je pojasnio da je jaknu ostavio na mjestu koje je opisao, kako bi, ako bi bilo prijave od strane policije, njima objasnio gdje je jaknu ostavio, ističući da je namjeravao pozvati policiju, ali ga je ruka baš boljela, pa je prvo morao do kuće i do doktora.Izjavio je da je imena svjedoka pomenuo tek na glavnom pretresu, sa razloga što je iste tek skoro pitao da li hoće da dođu na sud i priznaju šta je bilo, kao i da nije htio daim pominje imena, dok ih ne pita.Dodao je da ne može da pretpostavi razlog zbog kojeg je oštećeni predmetnom prilikom skinuo jaknu.Upitan od strane suda da pojasni razlike u kazivanjima iz prethodnog postupka pred Osnovnim državnim tužilaštvom u Podgorici i na glavnom pretresu, izjavio je da je preciznije ispričao pred tužiocem, a da je na glavnom pretresu samo dodao neke stvari.</span>
</p>
<p>
<span class="span1">Branilac okrivljenog po izboru, Pavlović Jovana, advokat iz Podgorice, po zamjeničkom punomoćju advokata Begović Zdravka, iz Podgorice, je u završnoj riječi navela da se provedenim dokazima jasno utvrđuje da njen branjenik nije izvršio krivično djelo koje mu se stavlja na teret, zbog čega je predložila Sudu da njenog branjenika oslobodi od optužbe.</span>
</p>
<p>
<span class="span1">Završna riječ okrivljenog je izostala, pa je sud održao glavni pretres u njegovom odsustvu, obzirom da je isti uredno obaviješten proglašenjem rješenja sa prethodnog glavnog pretresa, prethodno je saslušan, pa njegovo prisustvo nije nužno, saglasno članu 457 Zakonika o krivičnom postupku.</span>
</p>
<p>
<span class="span1">Sud je u dokaznom postupku:saslušao svjedoka-oštećenog Đ. I., saslušao svjedoke V. S., M. M., B. D., K. E., R. A. ,M. F., K. N., pročitao zaspisnik o pretresanju stana i drugih prostorija UP CB Podgorica br.159/1417.04.2014.godine,pročitao nalaz i mišljenje vještaka komercijalne struke Đurašković Duška od 25.04.2014.godine,pročitao nalaz i mišljenje vještaka medicinske struke dr.Radojević Nemanje od 29.04.2014.gopdine i istog neposredno saslušao na glavnom pretresu od 25.02.2015.godine, pročitao izvod iz KE za okrivljenog uzdat od Ministarstva pravde Crne Gore pod br.0203/3569 od 17.07.2014.godine.</span>
</p>
<p>
<span class="span1">Sljedstveno izloženom, a na osnovu rezultata cjelokupne dokazne  gradje, Ovaj sud je nesumnjivo utvrdio da je okrivljeni K. N. ostvario subjektivna i objektivna obilježja bića krivičnog djela nasilničko ponašanje iz čl.399 Krivičnog zakonika Crne Gore,pa je temeljom ocjene svih dokaznih argumenata, utvrđenih činjenica i provedenih dokaznih sredstava, Sud prvenstveno utvrdio krivičnu odgovornost okrivljenog, a potom vrednujući </span><span class="span1">prirodu, značaj, karakter, te medjusobni odnos olakšavajućih i otežavajućih okolnosti istom izrekao krivičnu sankciju kao u stavu I dispozitiva ove presude. </span>
</p>
<p>
<span class="span1">Svjedok-oštećeni Đ. I. je u prethodnom postupku pred Osnovnim državnim tužilaštvom u Podgorici naveo da je predmetnog dana, oko 18,00 časova sa svojim ocem i majkom pošao iz Tuzi za Podgoricu, te da su išli njihovim vozilom.Izjavio je da su njegovi roditelji stali kod pumpe “Luk oil” na Starom Aerodromu, dok su oni produžili ka centru grada, te da su imali dogovor da se naknadno čuju te večeri, kako bi se zajedno vratili za Tuzi.Pojasnio je da ga je djevojka Bojana sačekala kod prvih semafora kod “Luk oila” a onda su zajedno otišli u jedan kafić ispod mosta kod knjižare “Karver”, ne mogavši da se sjeti imena kafića.Takođe je pojasnio da se na tom mjestu zadržao nekih 2-3 sata, nakon čega su se pješice uputili ka hotelu “Crna Gora”, i tu su se razišli, jer je njegova djevojka prvo otišla do neke apoteke, a zatim kući u Tološe.Naveo je da je on ostao kod hotela “Crna Gora” na ćošku kako bi sačekao roditelje, pa nakon izvjesnog vremena prešao je u novi park, i saopštio ocu i majci da će ih tu čekati.istakao je da kako mu roditeji nijesu brzo došli, čuo se sa njima par puta telefonom, i dogovorio da se nađu kod pečenjare “Kruna” koja je dosta blizu parku.Pojasnio je da se kada se uputio prema parku, nešto prije samog mosta sreo sa jednim čovjekom njegovog godišta koji ga je upitao da li ga poznaje, i koji se nalazio u društvu 3 ili 4 lica, dok nije primijetio da je i neka ženska osoba u njegovom društvu.Naveo je da je taj momak koji ga je to pitao bio ispred ostalih, a dok je razmišljao da odgovori na njegovo pitanje, taj momak ga je, poslije sekundu,dvije nakon pitanja udario stisnutom pesnicom u desni dio glave, da bi nakon toga, i ta 3-4 muška lica nasrnula na njega.Objasnio je da se od udarca malo pognuo, ali je uspio da vidi kako ga udara i drugi momak katke kose, krupnije građe i nižeg rasta koji se nalazio u društvu momka koji ga je prvi udario, pojašnjavajući kako je taj drugi momak imao u gornjem dijelu tijela neku majicu koja je svjetlucala.Napomenuo je da je predmetne večeri bio obučen u majicu kratkih rukava, tanku duksericu preko nje i jaknu marke “Kitty” sa plavom i bijelom bojom.Izjavio je da se nakon što je zadobio opisane udarce, nalazio u sagnutom položaju, i mahinalno pokušavao rukama da se otrgne od tih momaka, pa je u tom trzanju, koliko se sjeća, momak koji ga je prvi udario i koji ga je pitao poznaje li ga, strgao jaknu sa tijela, da bi ostao samo sa majicom i duksericom u rukama, nakon čega je krenuo da trči ka pošti, pa je vidio da su od te grupe momaka dvojica prestali da trče za njim, dok su dvojica trčali iza njega.Takođe je izjavio da je koliko se sjeća, jednom od momaka koji su prestali da trče za njim vidio njegovu jaknu u rukama, ali da u taj detalj nije siguran.Naglasio je da tada tog momka nije znao po imenu i prezimenu, osim da se preziva O. ili da mu je ime N., da je bokser, i da misli da živi negdje na Starom Aerodromu, kao i da je, nedjelju ili dvije sa tim momkom imao nesporazum  u Tuzima dok je prelazio ulicu, odnosno on mu je stao da pređe, ali mu je svirao dok je prelazio i nešto se bunio, te da tom prilikom s njim nije imao fizički sukob, već da je to samo bila rasprava i da mu ništa nije lomio na autu.Objasnio je da je jakna “Kitty” koja mu je oduzeta predmetne noći plavo bijele boje, zimska, koju je prije dva mjeseca na poklon dobio kao novu.Izjavio je da je u desnom unutrašnjem džepu jakne imao 1.650 eura, dok je u lijevom unutrašnjem džepu imao staklenu flašu parfema “Zara” od 50 ml, manja boca, te da je novac koji mu je oduzet bio u apoenima od 11 novčanica po 100 eura, ostale po 50, dvije po 20 i jedna od 10 eura, kao i da mu ništa od stvari nije vraćeno.</span>
</p>
<p>
<span class="span1">Saslušan na glavnom pretresu svjedok-oštećeni Đ. I. je naveo da je možda nekih nedjelju dana prije predmetnog događaja kada je prelazio ulicu u Tuzima, dok je iza njega bio jedan njegov rođak, koji je išao nezavisno od njega, i kada je gotovo prešao ulicu, pored njega je prošlo auto u kojem se nalazio okrivljeni kojeg nije znao od ranije.Pojasnio je da mu se činilo da je tada sa njim bila još jedna ženska osoba, pa ga je okrivljeni tada čudno pogledao, a potom je on upitao okrivljenog zašto ga tako čudno gleda dok je polako autom prolazio.Izjavio je da ne zna da li ga je on čuo, ali je zaustavio auto i izašao iz kola, da bi tada taj njegov rođak rekao “pustite to momci”, i nastavio dalje, svojim putem. Objasnio je da je to bila mala rasparava između njega i okrivljenog, da nijesu nasrtali jedan na drugoga i da se nijesu psovali.Naveo jeda je nakon nekih nedjelju dana, kada je sa roditeljima došao do grada, i kada su ga oni ostavili kod “Luk oil” pumpe, negdje oko 18,00 časova se vidio sa svojom djevojkom, gdje su bili u kafiću “Karver” gdje su bili nekih pola sata, ili sat, dabi nakon toga pozvao svoje roditelje da vidi kad će doći za njega, pa se s njima dogovorio da će ih čekati kod “Krune”.Kada je krenuo prema mostu, preko puta hotela “Crna Gora” blizu parka koji ide put Sat kule, njemu u susret su išla tri ili četiri momka.Dalje je naveo da kada su mu prišli, jedan od njih-okrivljeni ga je upitao poznaje li ga, dok su ostali produžili nekih 5-10 metara i zaustavili se, pa dok se on razmišljao da li ga poznaje, taj momak ga je odmah udario pesnicom u predio glave.Izjavio je da se on od udarca sagnuo i stavio ruke da se brani, a tada su došli i ostali drugovi okrivljenog, odnosno bar dvojica njih i počeli su da ga udaraju.On je pokušao da se brani, pa je moguće da je nekog od njih udario od pojasa pa naniže, ali od pojasa pa naviše nije, jer se nalazio u sagutom položaju.Napomenuo je dasu ga udarali pesnicama, i kada je krenuo da se odmakne, dok je prelazio ulicu vidio je jednog od tih drugova kojeg je vidio u hodniku prije glavnog pretresa, kako uzima nešto drveno nalik dasci od klupe i kreće put njega.U tom trenutku dok je pokušavao da se udalji unazad, ne zna tačno ko mu je uzeo jaknu, nije vidio da li okrivljeni ili njegov drug, ali zna da je okrivljeni imao u ruci.Naglasio je da je poslije toga krenuo trčeći da se udaljava put pošte, a za njim je trčao taj svjedok kojeg je vidio u hodniku prije glavnog pretresa, dok za okrivljenog nije siguran, i dodao da su u toj njegovoj jakni marke “Kitty” bile pare u iznosu od 1.650,00 eura i mali parfem “Zara”.Dodao je da se on odmah vratio pošto su ti momci odatle pobjegli, da vidi da tamo slučajno nije jakna, ali je nije našao i do danas mu te stvari nijesu vraćene.Pridružio se krivičnom gonjenju, ali nije postavio imovinsko-pravni zahtjev.</span>
</p>
<p>
<span class="span1">Odgovarajući na pitanja stranaka i suda oštećeni je izjavio da nije vidio odakle je navedeni momak uzeo tu dasku, kao i to da se novac koji je imao u jakni, nalazio u unutrašnjem džepu sa lijeve strane zakopčan patentom.Pojasnio je da, kako ga je prvo udario okrivljeni, a ostali nastavili da ga udaraju, on se sagnuo, rukama zaštitio glavu, a onda mu je neko od leđa ka glavi skinuo jaknu koja je bila otkopčana, ali nije mogao reći ko, i istakao da nije mogao od njih četvorice pokušati uzeti jaknu u kojoj je bio novac i to 860.00 eura koje je dobio na kladionici, a ostatak novca mu je dao otac.Pojasnio je i to da jakna nije bila u ruci te dvojice koji su za njim trčali, i naveo da nije vidio jer mu je glava bila sagnuta ka dolje da li mu je njegovim udaljavanjem unazad neko istrgnuo tu jaknu.</span>
</p>
<p>
<span class="span1">Upitan od strane suda da pojasni razlike u kazivanjima iz prethodnog postupka pred ODT-om Podgorica i sa glavnog pretresa oštećeni je izjavio da je preciznije događaj opisao pred tužiocem, da je puno vremena prošlo i da ne može da se sjeti, i ustvrdio da </span><span class="span1">su za njim samo dvojica trčali i u njihovim rukama nije bilo jakne, kao i to da je u navedenoj tuči bilo čupanja i svega.</span>
</p>
<p>
<span class="span1">Svjedok V. S. je na glavnom pretresu izjavio da je predmetne noći bio u društvu u kom su bili K. N., njegova sestra E., M. M., B. D. i njegov brat M. F., te da su šetali. Istakao je da kada su bili na mostu Braće Zlatičana u jednom trenutku su vidjeli da N. nema sa njima, okrenuli su se, i na nekoj udaljenosti od njih nekih desetak metar ugledali su N. kako stoji sa njima nepoznatim momkom,i vidjeli kako taj momak N.a hvata za ruke kao da ga odbija od sebe. Izjavio je da dok su oni pritrčali, N. i taj momak su počeli da se udaraju, a kada su stigli do njih počeli su da ih razdvajaju, odnosno on i M. su držali tog momka, a F. i N. su držali N. i vukli ga sa strane. Dalje je naveo da je neko od njih rekao tom momku da bježi odatle, da je dosta bilo, da se više ne biju, pa je taj momak pobjegao u pravcu pošte u centru. Izjavio je da su oni vidjeli da je tu na trotoaru ostala jakna tog momka, pa je N. uzeo tu jaknu i kada su krenuli put kuće okačio je na prvi bor do Kraljevog parka na koji su naišli.Odgovarajući na pitanja zastupnika optužbe  naveo je da nije vidio kako se jakna tog momka našla na asfaltu, da je moguće da kada su ih razdvajali, i kada se taj momak otrgnuo, da mu je ta jakna pala na pod, te kada su se oni okrenuli i primijetili N. i tog momka kako stoje, jakna nije bila na asfaltu jer dok su oni do njih dotrčali N. i taj momak su se udarali. Pojasnio je da je svo vrijeme bio prisutan od kada je došao do N. i tog momka, pa dok je taj momak pobjegao bio tu, jer ih je razdvajao.</span>
</p>
<p>
<span class="span1">Saslušan na glavnom pretresu svjedok M. M. je izjavio da je predmetne noći sa društvom-K. N., M. F., V. S., K. N., B. D. i K. E., šetao preko mosta braće Zlatičana.Kako su šetali u zanosu, bili su u priči, i nijesu ni primjetili da N. nije sa njima, da je zastao, pa kada su se okrenuli vidjeli su iza njih N. kako priča sa nekim momkom njima potpuno nepoznatim.Isatakao je da je vidio da je taj momak imao prema N. grubo ponašanje, i tada su se njih dvojica počeli sukobljavati, odnosno tući.Tada su on i drugovi prišli N. i tom momku, krenuli da ih razdvajaju i to tako što su on i S. makli ovoga momnka, a F. i N. su makli N..Pojasnio je da nije obraćao pažnju u tom trenutku, ali da zna dok su oni vukli tog momka, izgledalo mu je kao da je taj momak rukama namjerno skinuo tu jaknu.Izjavio je da zna da je svo vrijeme psovao N. na nacionalnoj osnovi, i prijetio mu da bi se u jednom trenutku otrgao i počeo da pježi put vlade, put pošte, a N. je uzeo jaknu koja je bila na sred mosta braće Zlatičanin, i kada su krenuli okačio je na prvi bor kod Kraljevog parka.Odgovarajući na pitanja stranaka ovaj svjedok je izjavio da ne zna ko je kome prvi zadao udarac, ali da zna da je taj momak nešto N. prvi pružao otpor, i dodao da je taj momak njega optužio da je uzeo neku palicu i počeo da bije, što nije tačno, i o čemu on ima svjedoke, te da je on tom momku čak u jednom trenutku rekao da bježi odatle.Ovaj svjedok je dalje istakao da niko od njih nije udarao tog momka već su ga samo makli od N., te da je taj momak samo sa N. razmjenjivao udarce, i to prije nego su oni stigli do njih, a kada su ih razdvojili više nije bilo udaraca.Takođe je dodao da niko od njih pošto je taj momak počeo da bježi nije trčao za njim, već su se svi normalnim hodom uputili u pravcu kuće.</span>
</p>
<p>
<span class="span1">Svjedok B. D. je na glavnom pretresu navela da je predmetne noći njih nekoliko šetalo preko mosta braće Zalatičanin, pa nijesu ni primjetili da N. za njima zaostaje, a kada su se okrenuli vidjeli su kako N. stoji sa jednim momkom njima nepoznatim, i vidjela je da taj momak N. drži za ruke.Tada su put njih krenuli S., F., N. i M., dok je ona ostala tu </span><span class="span1">gdje je bila i nije im prilazila, a sa njom je ostala E..Istakla je da je ona vidjela da N. i F. miču N., a da S. i M. miču tog momka.Pojasnila je da je ona vidjela da je jakna dolje, da ne zna kako je ona dospjela na ulicu, ali da zna da je u jednom momentu taj momak počeo da bježi u pravcu pošte, te da je N. uzeo tu jaknu i zakačio je na prvi bor  na koji su naišli kod Kraljevog parka, kao i da su oni poslije toga pošli kući.Odgovarajući na pitanja zastupnika optužbe svjedok je izjavila da je bilo par udaraca između N. i tog momka, a ti ostali su ih razdvajali, a da su njeni drugovi nakon što se taj momak udaljio-potrčao, ispitivali N. ko je taj momak, kao i da niko nije trčao za tim momkom i da on te večeri nije primjetila nikakve prolaznike.</span>
</p>
<p>
<span class="span1">Svjedok K. E. je saslušana na glavnom pretresu navela da je predmetne noći šetala sa društvom put centra, pa kada su bili na mostu Braće Zlatičanin, nijesu primijetili da je N. zastao iza njih, a kada su se okrenuli ona je vidjela da N. stoji sa nekim momkom njoj nepoznatim, i vidjela da taj momak rukama drži N. za njegove ruke.Objasnila je da  su tada momci što su bili sanjom pošli u njihovom pravcu i tada je došlo do fizičkog obračuna između N. i tog momka.Kada su momci iz njenog drušva stigli do njih počeli su da ih razdvajaju i to tako što su F. i N. držali N., a M. i S. ovog drugog momka, i taj momak je onda počeo da bježi u pravcu pošte a jakna mu je bila dolje na podu.N. je tada uzeo jaknu i zakačio je na prvi bor poslije Kraljevog parka.Istakla je da se ona i drugarica uopšte nijesu primicale njima nego su ostale na mjestu gdje su i bile.Odgovarajući na pitanja zastupnika optužbe, izjavila je da je vidjela da je taj momak držao ruke na N., i vidjela je da su onda počeli da se udaraju šakama u trenutku kad su ovi momci potrčali ka njima, i koji su ih razdvajali.Dodala je da kada je ovaj momak pobjegao ona je vidjela da je ta jaknana podu, ali nije vidjela kako je jakna dospjela na pod, i istakla da niko od njih nije trčao za tim momkom, već su odmah krenuli kući, jer je N. bila povrijeđena ruka, i dodala da niko od njih nije tu jaknu pregledao.</span>
</p>
<p>
<span class="span1">Svjedok M. F. je na glavnom pretresu izjavio da je predmetne noći sa N., N., M., S., D. i E. išao preko mosta kod “Nikića”, ali kojem ne zna ime, te kako su razgovarali nijesu primijetili da je N. zastao iza njih, a isti je inače i išao iza njih, pa kada se on okrenuo vidio je N. kako se tuče sa tim momkom.Tada su oni ostali prišli i razdvojili ih, na način što su on i N. makli N., a S. i M. ovog drugog momka.Izjavio je da se sjeća da je taj momak svo vrijeme nešto psovao i na srpskom i na albanskom jeziku.Istakao je da zna da je N. optužen da je uzeo neke pare i neku jaknu, što nije tačno, već je tu jaknu taj momak skinuo i bacio.Pojasnio je da je, dok su on i N. držali N., tom momku jakna bila nekako na pola na njemu, i onda je on skinuo, bacio je ispred sebe, a onda je pobjegao, vjerovatno pomislivši da će svi da ga udaraju jer ih je bilo više.Tu jaknu je N. uzeo, podigao i okačio je na prvi bor kod parka koji se nalazi odmah poslije mosta desno i za koji misli da se zove Kraljev park, aoni su onda pošli dalje, i to on i N. u Hitnu, jer je N. bila povrijeđena ruka.Odgovarajući na pitanja stranaka ovaj svjedok je izjavio da niko osim N. nije razmjenjiivao udarce sa tim momkom, te kako je ta jakna bila nekako preko njegove glave, napola, a kako su ga odvajali M. i S. od N., to je moguće da je on pretpostavio da će i dalje oni da ga udaraju, pa je tu jaknu skinuo preko glave i pobjegao je, u kom trenutku je N. bio potpuno fizički odvojen od tog momka.Istakao je da nakon što je taj momak pobjegao u pravcu pošte ni N., ni bilo ko od njih nije za njim trčao, dodajući da nakon što je podigao tu jaknu sa  tla, pa dok je nije okačio na bor, N. ni na koji način nije pregledao tu jaknu.</span>
</p>
<p>
<span class="span1">Saslušan na glavnom pretresu svjedok K. N. je naveo da su predmetne noći on, N., M., F., S., E. i D. išli put grada i prelazili preko mosta Nikić, i to tako što je N. išao iza njih, da bi on primijetio da njima u susrer dolazi neki momak koji je prošao pored njih kao i svaki drugi momak, a oni su se okrenuli u pravcu N. koji je bio nekih 10-ak metara iza njih, tek kada je počela rasprava između N. i tog momka što je taj momak N.u slomio staklo od auta.Vidio je da je prvi fizički na N. krenuo taj momak, a onda je došlo do tuče, pa su njima u susret pošli prvi on i F. kada je čuo da taj momak psuje N.a na nacionalnoj osnovi, govoreći mu “jebaću ti majku muslimansku”.Dalje je naveo da su on i F. povukli N., a ovog momka S. i M. da se ne bi dalje svađali, a kada su ga S. i M. pustili, taj momak je skinuo jaknu sa sebe, bacio je, opet na isti način opsovao N., i krenuo put njega, rekavši mu da dođe sad da se potuku, na šta mu je N. rekao da se makne, i da neće da se svađa sa njim, da bi taj momak još jednom krenuo u pravcu N. i onda je pošao u pravcu parka.Istakao je da niko od njih, kao ni N. nije pošao za tim momkom, a jaknu koju je taj momak skinuo i bacio, N. je uzeo i zakačio za drvo u park.Odgovarajući na pitanja zastupnika optužbe ovaj svjedok je izjavio da niko od njih predmetnom prilikom nije imao bilo kakav fizički obračun sa tim momkom, i da niko od njih kao ni N. nije pregledao tu jaknu.</span>
</p>
<p>
<span class="span1">Na glavnom pretresu svjedok R. A. je posvjedočila da se ne sjeća tačnog datuma, ali da je negdje početkom aprila 2014.godine zajedno sa N. bila na saučešću u Tuzima, pa kada su njegovim kolima pošli da jedu, odnosno da kupe neku hranu, i kada su razgovarali u kolima, vidjela je kako tri momka prelaze ulicu ispred njih, van pješačkog prelaza.Istakla je da je N. normalno zaustavio vozilo da oni prođu,i nastavila da razgovara sa njim, da bi u jednom trenutku, jedan od te trojice momaka zastao, pogledao u njihovom pravcu, ne sjećajući se da li je taj momak tada nešto rekao ili uradio, kada je N. raširio ruke i gestikulacijom ga upitao u čemu je problem, da bi tada taj momak došao do suvozačevih-njenih vrata, i nogom udario u staklo koje se razbilo u sitne komadiće i po njoj i pozadi u kolima.Izjavila je da je bila potpuno zbunjena, jer nije znala o čemu se radi, te da je N. izašao iz kola, a ta tri momka su već bila pobjegla, pa je i ona na kratko izašla iz vozila, rekla N. da idu odatle, što su i učinili.Istakla je da ni jednog od te trojice momaka prije tog dana nikada nije vidjela i da je bila u šoku, jer taj momak sa njihove strane ničim nije bio izazvan, da uradi to što je učinio.</span>
</p>
<p>
<span class="span1">Izzapisnika o pretresanju stana i drugih prostorija UP CB Podgorica br.159/1417.04.2014.godine, proizilazi dasu ovlašćeni policijski službenici izvršili pretres kuće, vlasništvo K. F., u ulici V. M. br.**, i to hodnika, predsoblja,trpezarije, dnevnog boravka, spavaće sobe, 2x ostave i toaleta, te da tom prilikom nijesu pronašli predmete koji bi shodno čl.81 st.1 Zakonika o krivičnom postupku bili oduzeti.</span>
</p>
<p>
<span class="span1">Iz nalaza i mišljenja vještaka komercijalne struke Đurašković Duška od 25.04.2014.godine, proizilazi da je vještak utvrdio cijenu koštanja predmetnih stvari na dan izvršenja krivičnog djela i to:jakne muške zimske marke “Kitty”, plave boje sa bijelim linijama (u upotrebi do 1.godine), kupoprodajna cijena-40,50 eura(stopa amortizacije 10%), procjena: 36,45 eura;parfema muškog, marke “Zara”, staklena flašica zapremine 50 ml, kupoprodajna cijena-15,95 eura; pa ukupno procijenjena vrijednost protivpravno oduzetih i prisvojenih pokretnih stvari na dan izvršenja krivičnog djela iznosi 52,40 eura.</span>
</p>
<p>
<span class="span1">Iz nalaza i mišljenja vještaka medicinske struke dr.Radojević Nemanje od 29.04.2014.godine, proizilazi da je oštećeni Đ. I. u predmetnom događaju zadobio krvni </span><span class="span1">podliv u predjelu ispod desnog uha, koja povreda je posljedica dejstva tupine mehaničke sile, odnosno ista je nastala usljed jednokratnog direktnog dejstva aktivno zamahnutog mehaničkog oruđa-udarca, moguće i pesnicom, a koja se u vrijeme nanošenja kvalifikuje kao laka tjelesna povreda.</span>
</p>
<p>
<span class="span1">Izjašnjavajući se na glavnom pretresu stalni sudski vještak medicinske struke dr Radojević Nemanja je pojasnio da u zavisnosti od inteziteta sile kojom se udarac zadaje, može doći do nastanka tjelesne povrede, ali i ne mora, ukoliko je intezitet sile manji, te da pored toga, postoji mogućnost i zadobijanja više udaraca na isto mjesto, kada na tijelu može ostati samo jedna povreda u tom predjelu, tzv.”pečat na pečat”.</span>
</p>
<p>
<span class="span1">Iz izvoda iz KE za okrivljenog izdatog od Ministarstva pravde Crne Gore pod br.0203/3569 od 17.07.2014.godine, proizilazi da okrivljeni K. N. ranije nije osuđivan, i da ne prolazi kroz kaznenu evidenciju tog Ministarstva pravde.</span>
</p>
<p>
<span class="span1">U relativno širokom spektru provedenih personalnih dokaza, okrivljeni K. N. je tokom postupka istrajavao na svojoj verziji predmetnog događaja, pojašnjavajući  da je odnosni događaj, samo rezultat nastavka nesuglasica i konflikta koji je uslijedio nekoliko dana prije, kada je sa oštećenim Đ., u Tuzima, imao sukob koji je nastao tokom prelaska ulice oštećenog, dok se okrivljeni K. nalazio u vozilu, kojom prilikom je, prema navodima okrivljenog, oštećeni Đ. udarcem nogom razbio staklo na njegovom vozilu.</span>
</p>
<p>
<span class="span1">Izvjesno je da je okrivljeni K., prema ocjeni Ovog suda, na glavnom pretresu imao naglašenu pretenziju da kritični događaj naknadno pripremljenim činjenicama što više relativizuje, dinamiku odvijanja kritičnog događaja objasni kao rezultat provokacija od strane oštećenog Đ.a, i isti predstavi na način za koji je smatrao da je blaži i povoljniji za njega, ali su takva nastojanja okrivljenog K. na glavnom pretresu, nedosljedna, neprincipijelna, i sa stanovišta nesumnjivog uvjerenja temeljom kojeg sud zasniva stvaranje svog konačnog suda o utvđenosti neke činjenice, procesno neodrživa.</span>
</p>
<p>
<span class="span1">Naime, navode odbrane okrivljenog K. sa glavnog pretresa kompromituje sam njegov iskaz iz prethodnog postupka, pred Osnovnim državnim tužilaštvom u Podgorici, jer isti nesumnjivo pojašnjava da je oštećenog Đ., nakon ponovljenog pitanja da li se sjeća kako mu je polomio staklo u Tuzima, Đ. ravnodušno odgovorio “sjećam se, pa što ćeš”, što je okrivljenog K. iznerviralo, pa mu je tada zadao jedan udarac stisnutom pesnicom lijeve ruke u predjelu glave, a nakon što je oštećeni Đ. poklekao, okrivljeni K. mu je zadao još dva jaka udarca u predjelu tijela.Na glavnom pretresu, međutim, okrivljeni K. predstavlja da je čak tri puta postavljao isto pitanje oštećenom, da je oštećeni nakon toga podigao ruke u gard, te da se ne sjeća ko je koga prvi udario, decidirano ustvrdivši da je oštećenog Đ. udario samo jednom, što Ovaj sud nedvosmisleno upućuje na činjenični zaključak da je odbrana okrivljenog sa glavnog pretresa nelogična,da je ista protivurječna odbrani iz prethodnog postupka, te da ne odgovara utvđenoj objektivnoj istini, pa je sud odbranu okrivljenog sa glavnog pretresa, ocijenio kao neprihvatljivu, činjenično neodrživu, neosnovanu, te usmjerenu i tendenciozno kanalisanuu svrhu ublažavanja svoje procesne pozicije u postupku.</span>
</p>
<p>
<span class="span1">U tom smislu, iskaz oštećenog Đ., po stanovištu suda odlikuje se realističnošću i okolnostima  u opisivanju činjenica koje su imanentne samo licu koje se, s procesno-pravnog aspekta može smatrati akterom predmetnog događaja, tako da strukturalna </span><span class="span1">analiza iskaza svjedoka-oštećenog dodatno diskredituje odbranu okrivljenog K..Nesumnjivo je, da su određene nesuglasice između okrivljenog i oštećenog datirale i nedjelju-dvije prije predmetnog događaja, što ne spori i oštećeni Đ. u svom iskazu, ali isti nedvosmisleno objašnjava</span><span class="span1"> je okrivljeni koji je pedmetnom prilikom išao odvojeno od ostalih koji su se nalazili u njegovom društvu, njemu postavio pitanje da li ga poznaje, pa dok je  oštećeni razmišljao da odgovori na njegovo pitanje, okrivljeni K. ga je, poslije sekundu,dvije nakon tog pitanja, udario stisnutom pesnicom u desni dio glave, da bi nakon toga, i ta 3-4 muška lica nasrnula na njega.Nesporno je da je okrivljeni K., zaostajući za licima sa kojima se predmetnom prilikom nalazio u društvu, imao namjeru da se razračuna sa oštećenim, i da je isti iskoristio pogodan trenutak dok su se ostali koji su bili s njim u društvu nalazili ispred njega, oštećenom Đ. zada, prvo jedan udarac u desni dio glave, a zatim još nekoliko udaraca zajedno sa licima koja su se nalazila u društvu okrivljenog.Sud je iskaz svjedoka-oštećenog Đ. I. prihvatio, cijenivši ga istinitim i vjerodostojnim, ali i nesumnjivo saglasnim sa nalazom i mišljenjem, te neposrednim izjašnjenjem stalnog sudskog vještaka medicinske struke, iz kojih nepobitno proizilazi da je</span><span class="span1">oštećeni Đ. I. u predmetnom događaju zadobio krvni podliv u predjelu ispod desnog uha, koja povreda je posljedica dejstva tupine mehaničke sile, odnosno ista je nastala usljed jednokratnog direktnog dejstva aktivno zamahnutog mehaničkog oruđa-udarca, moguće i pesnicom, a koja se u vrijeme nanošenja kvalifikuje kao laka tjelesna povreda; te da u zavisnosti od intenziteta sile kojom se udarac zadaje, može, ali i ne mora doći do nastanka tjelesne povrede, a pored toga postoji mogućnost i zadobijanja više udaraca na isto mjesto, kada na tijelu može ostati samo jedna povreda u tom predjelu, tzv. pečat na pečat; a koji nalaz i mišljenje, te neposredno izjašnjenje je sud cijenio stručnim, jasnim, preciznim i zasnovanim na pravilima medicinske struke i nauke.</span>
</p>
<p>
<span class="span1">U svijetlu potpunog utvrđivanja materijalne istine, sud je saslušao i svjedoka M. F., koji je odgovarajući na pitanja stranaka  pojasnio da, dok su</span><span class="span1"> M. i S. odvajali oštećenog od N., to je moguće da je on pretpostavio da će i dalje oni da ga udaraju, pa je skinuo jaknu i pobjegao.Dakle, ovaj svjedok upotebljavajući riječi “da će oni i dalje daga udaraju”, Ovaj sud jasno upućuje na činjenični zaključak da nije samo okrivljeni K. kritičnom prilikom oštećenom Đ. zadavao udarce, već da je to radio sa još najmanje dva lica, sa kojih razloga je u procesno-pravnom smislu ispunjen element krivičnog djela nasilničko ponašanje iz čl.399 Krivičnog zakonika Crne Gore,a koji se odnosi na činjenicu  da je okrivljeni K. predmetnom prilikom  vršeći nasilje prema oštećenom, djelovao u grupi.Sa druge strane, iskaz svjedoka M.a u suprotnosti je sa iskazom svjedoka M. M. koji je na glavnom pretresu pojasnio da niko od njih, osim N. nije udarao oštećenog Đ., te da kada su razdvojili oštećenog od N., više nije bilo udaraca.Ovakve navode svjedoka M. demantuje sam okrivljeni koji u navodima odbrane iz prethodnog postupka pred Osnovnim državnim tužilaštvom u Podgorici, istakao da je čak i kada su njegov brat i drug uspjeli da razdvoje njega i oštećenog Đ., on koliko mu se čini nogom uspio ponovo da udari oštećenog u predjelu noge ili gornjeg dijela tijela, pa navodi svjedoka M. da nakon razdvajanja oštećenog od okrivljenog K., više nije bilo udaraca, prema ocjeni Ovog suda suštinski su protivurječni i nelogični ostalim provedenim dokazima tokom postupka.Sud nije prihvatio ni iskaz svjedoka K. N., koji se takođe kritičnom prilikom nalazio u društvu okrivljenog, koji je odlučne činjenice predmetnog događaja pokušao da predstavi na način za koji je smatrao da su povoljnije za okrivljenog, što ako se uzme u obzir da mu je okrivljeni krvni srodnik, odnosno rođeni brat ne čudi, ali sa stanovišta utvrđivanja pravnorelevantnih činjenica usmjerenih isključivo na ublažavanje položaja </span><span class="span1">okrivljenog, iskaz ovog svjedoka odlikuje se neobjektivnim reprodukovanjem svih odlučnih činjenica pod kojima se predmetni događaj odvijao, takoda za sud, u obavezi objektivnog utvrđivanja materijalne istine ne predstavlja nikakvu činjeničnu potporu.</span>
</p>
<p>
<span class="span1">U sklopu ocjene dokaza sud je cijenio i iskaze svjedoka R. A. koja je svjedočila o situaciji u Tuzima, koja je prethodila predmetnom događaju, pa je sa stanovišta utvđivanja činjeničnog stanja a u odnosu na predmetni događaj njeno svjedočenje irelevantno, jer se radi o licu koje nema čak ni posrednih saznanja vezanih za odnosni događaj.U tom smislu, i iskazi svjedoka B. D. i K. E. nijesu za sud pružili nikakvu činjeničnu potporu u utvrđivanju činjeničnog stanja, posebno što su oba ova svjedoka samo potvrdila već nesumnjivo dokazanu činjenicu da je kritičnog dana došlo do fizičkog sukoba između okrivljenog K. i oštećenog Đ..</span>
</p>
<p>
<span class="span1">Pored toga, materijalna dokazna sredstva u vidu zapisnika o pretresanju stana i drugih prostorija, te nalaza i mišljenja vještaka komercijalne struke Đurašković Duška, Sud nije cijenio sa razloga jer je zastupnik optužbe odustao od krivičnog gonjenja okrivljenog za krivično djelo krađa iz čl.239 st.1 u vezi čl.23 Krivičnog zakonika Crne Gore, a na koje krivično djelo se i odnose citirani dokazi.U tom smislu, sud je u odnosu na navedeno krivično djelo krađe iz čl.239 st.1 u vezi čl.23 Krivičnog zakonika Crne Gore, u smislu člana 372 st.1 tač.1 Zakonika o krivičnom postupku donio presudu kojom se optužba odbija.</span>
</p>
<p>
<span class="span1">Rezimirajući činjenične i pravne aspekte predmetne krivično-pravne stvari, Ovaj sud nalazi da su se u radnjama okrivljenog ostvarili svi subjektivni i objektivni elementi bića krivičnog djela nasilničko ponašanje iz čl.399 Krivičnog zakonika Crne Gore, pa je okrivljeni, na subjektivnom planu, postupao sa direktnim umišljajem kao oblikom krivice, obzirom da je bio svjestan svog djela i htio njegovo izvršenje.</span>
</p>
<p>
<span class="span1">Vrjednujući sve okolnosti iz čl.42 Krivičnog zakonika Crne Gore koje su od uticaja da kazna bude manja ili veća, Sud je u odsustvu otežavajućih okolnosti na strani okrivljenog, kao olakšavajuće cijenio njegovu raniju neosuđivanost koja ukazuje da se radi o osobi koja nije sklona vršenju krivičnih djela, pa je sud imajući uz navedeno u vidu i stepen krivice okrivljenog, istom utvrdio kaznu zatvora u trajanju od 6 (šest) mjeseci, a zatim nalazeći da radi krivično-pravne zaštite nije neophodno da okrivljeni utvrđenu kaznu zatvora i efektivno izdržava, istu uslovio sa rokom provjeravanja u trajanju od 2 (dvije) godine, pa se istom, prema ocjeni Ovog suda pored svrhe propisivanja uslovne osude iz čl.52 Krivičnog zakonika Crne Gore, ima ostvariti i opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span><span class="span1">Dakle, Ovaj sud je mišljenja, da će se upravo ovako odmjerenom  sankcijom ostvariti zaštitna funkcija krivičnih sankcija sa jedne strane, te značaj, uloga i visina odmjerenog roka provjeravanja utvrđene kazne za okrivljenog K. N.a, te da navedena sankcija predstavlja pravedan balans između preduzimanja radnji okrivljenog kojim je ostvario subjektivna i objektivna obilježja upitne inkriminacije, i posljedice koja je nastupila kao rezultat preduzimanja i po stanovištu suda dokazanih radnji okrivljenog K.a, a koja se manifestuje u zadobijanju lake tjelesne povrede kod oštećenog.</span>
</p>
<p>
<span class="span1">Odluku o troškovima krivičnog postupka, Sud je donio primijenom čl.226,227, 229 Zakonika o krivičnom postupku, i obavezao okrivljenog da na račun budžetskih sredstava Crne Gore na ime troškova uplati ukupan iznos od 104,50 eura koji troškovi se odnose na vještačenje po vještaku medicinske struke i njegovo neposredno izjašnjenje, dok je paušal u iznosu od 50 (pedeset) eura, odmjeren shodno dužini trajanja postupka, složenosti predmeta i imovinskim prilikama okrivljenog.Kako je sud u odnosu na krivično </span><span class="span1">djelo krađe iz čl.239 st.1 u vezi čl.23 Krivičnog zakonika Crne Gore, donio presudu kojom se optužba odbija usljed odustanka zastupnika optužbe od daljeg krivičnog gonjenja, to je shodno članu 230 Zakonika o krivičnom postupku, odlučio da troškovi postupka u tom dijelu padaju na teret budžetskih sredstava Crne Gore.</span>
</p>
<p>
<span class="span1">Na osnovu izloženog,  odlučeno je kao u izreci presude. </span>
</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 26.02.2015 godine</span>
</li>
<p>&nbsp;</p>
<li>
<span class="span1">ZAPISNIČAR,                   </span><span class="span1"></span><span class="span1">                                       SUDIJA</span>
</li>
<li>
<span class="span1">Valentina Vukašinović</span><span class="span1"></span><span class="span1"></span><span class="span1"></span><span class="span1"> Larisa Mijušković- Stamatović</span>
</li>
<p>&nbsp;</p>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom</span>
</li>
<li>
<span class="span1">- Braniocu okrivljenog</span>
</li>
<li>
<span class="span1">- Oštećenom </span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<li>
<span class="span1">PRAVNA </span><span class="span1">POUKA:</span>
</li>
<li>
<span class="span1">Protiv ove presude može se izjaviti žalba u roku</span>
</li>
<li>
<span class="span1">od 8 (osam) dana od dana prijema pismenog otpravka</span>
</li>
<li>
<span class="span1">iste, Višem sudu u Podgorici, a preko Ovog suda.</span>
</li>
<p>&nbsp;</p>
<li style="text-align:center;">
<span class="span1">ZTO:  Valentina Vukašinović</span>
</li>
<p>&nbsp;</p>
<p>&nbsp;</p>
</div>
</div>


</body>
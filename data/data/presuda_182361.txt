<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">           K.434/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI, po sudiji Đuković Gorana, uz učešće namještenika suda Maraš Ane, kao zapisničara, u krivičnom  predmetu protiv okrivljenog K.  I., zbog krivičnog djela nasilje u porodici ili u porodičnoj zajednici iz čl.220 st.1 Krivičnog zakonika Crne Gore, odlučujući po optužnom predlogu koji je zastupala savjetnik ODT-a Podgorica K. M., nakon glavnog, javnog pretresa, održanog dana 01.10.2014.godine u prisustvu stranaka,  oštećene K.  S., izrekao istog dana objavio</span>
</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni. K.  I., od oca D. i majke M., rođene R., rođen .... godine u P., sa prebivalištem u P., ul.A. B. br...., državljanin Crne Gore, završio srednju trgovinsku školu, po zanimanju ugostitelj, oženjen, otac dvoje maloljetne djece, srednjeg imovnog stanja, neosuđivan.</span>
</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>
<span class="span1">Dana 30.04.2014.godine, oko 23,00 časova, u iznamjljenom stanu svoje supruge – oštećene K.  S., koji se nalazi u ulici ....M. u P., svjestan svog djela, čije je izvršenje htio, znauči da je njegovo djelo zabranjeno, primjenom grubog nasilja narušio njen duševni i tjelesni integritet, na način što je po dolasku u stan oštećene, istu gurnuo i oborio na pod, a zatim je prebacio na krevet koji se nalazio u spavaćoj sobi, gdje ju je više puta udario pesnicom u predjelu glave, nanoseći joj tom prilikom lake tjelesne povrede u vidu krvnog podliva gornjih kapaka oba oka i višestrukih oguljotina u jagodičnom, podušnom, zaušnom i obraznom predjelu, sa otokom lica.</span>
</p>
<p>
<span class="span1">-čime je izvršio krivično djelo nasilje u porodici ili u porodičnoj zajednici iz čl.220 st.1 Krivičnog zakonika Crne Gore.</span>
</p>
<p>
<span class="span1">Pa sud okrivljenom primjenom citiranih zakonskih propisa te čl.3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226,229 i 374 Zakonika o krivičnom postuku, i z r i č e,</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom mu prethodno utvrđuje kaznu zatvora u trajanju od 60(šesdeset) dana i istovremeno određuje da se utvrđena kazna neće izvršiti ukoliko okrivljeni u roku od 1(jedne) godine po pravosnažnosti presude ne izvrši novo krivično djelo</span>
</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 60,50 eura kao i 30,00 eura na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p style="text-align:center;">
<span class="span1">OBRAZLOŽENJE</span>
</p>
<p>
<span class="span1">Optužnim predlogom Osnovnog državnog tužioca Kt.br.509/14 od 24.jun 2014.godine, okrivljenom K.  Ivanu stavljeno je na teret izvršenje krivičnog djela nasilje u porodici ili u porodičnoj zajednici iz čl.220 st.1 Krivičnog zakonika. U završnim riječima, zastupnica optužbe je ostala pri podnijetom predlogu i predložila sudu da okrivljenog K.  I. oglasi krivim i osudi po zakonu.</span>
</p>
<p>
<span class="span1">Okrivljeni K.  I. je iznoseći svoju odbranu na glavnom pretresu naveo da u trenutku kada je ušao u kuću suprugu nije gurnuo i bacio na pod i pojašnjava da je iz hodnika povukao u krevet spavaće sobe. Naveo je da je povukao za ruku</span>
</p>
<p>
<span class="span1">U svojoj odbrani u prethodnom postupku na zapisniku pred Osnovnim državnim tužilaštvom Kt.br.509/14 od 16.05.2014.godine, u bitnom je naveo da ne spori da je dana 30.04.2014.godine, u stanu gdje živi njegova supruga K.  S. njoj zadao nekoliko udaraca šamarima u predjelu glave. Nadalje je naveo da je još od 2007.godine u braku sa S. i da imaju dvoje djece, ali zbog nesuglasica su podnijeli predlog za razvod braka, s tim što smatra da se njih dvoje neće razvesti jer kako navodi mogu da prevaziu njihove probleme. Dalje je naveo da su se dana 30.04.2014.godne,  on i S. preko SMS poruka dopisivali, i da ga je S. preko poruka isprovocirala. Dalje je naveo da je iz tog razloga negdje oko ponoći otišao do stana gdje ona živi, pozvonio na vrata ali kako ona nije thjela da otključa nogom je udario u vrata nakon čega je S. otvorila i njih dvoje su otišli do sobe gdje je ona legla na krevet i nakon toga su pričali. Dalje je naveo da je u toku te priče S. njemu govorila da neki njegov drug nju stalno zove telefonom, čeka ispred stana, nabacuje joj se, a on je ististirao da mu kaže ko je taj njegov drug što je ona odbijala, i u jednom momentu kako navodi izgubio je strpljenje, i tom prilikom je S. zadao dva ili tri šamara u predjelu glave i lica, a onda je sa obje ruke uhvatio u predjelu njene glave, odnosno ušiju i privukao k sebi, tražeći da mu kaže ko joj se to od njegovog društva nabacuje. Naveo je da se na kraju ispostavilo da je ona njega provocirala i da od toga nema ništa. Dalje je naveo da se ne može sjetiti koliko puta je udario S., navodeći da zna da je bilo dva ili tri puta, a da li je bilo više misli da nije. Dalje je naveo da prihvata odgovornost za ono što je uradio i da mu je zaista žao zbog svega.</span>
</p>
<p>
<span class="span1">U svojoj završnoj riječi okrivljeni je osta pri navodima svoje odbrane na glavnom pretresu.</span>
</p>
<p>
<span class="span1">Sud je, u cilju rasvjetljenju ove krivično pravne stvari u dokaznom postupku proveo sledeće dokaze: proveo saslušanje svjedoka oštećene K.  S., pročitao izvještaj ljekara spec. KC  Urgentnog cetra na ime K.  S. broj 8509 od 30.04.2014. godine, izvršio uvid u RTG nalaz KC CG – centra za radiološku dijagnostiku broj 59244 od 01.05.2014.godine, pročitao službenu zabilješku UP CB Podgorica KU.br.399/2014 od 30.04.2014.godine, pročitao izvod iz KE za okrivljenog izdat od Ministarstva pravde CG broj 0203/3367 od 16.07.2014.godine.</span>
</p>
<p>
<span class="span1">Svjedok oštećena K.  S. je u iskazu datom pred ODT-om Kt.509/14 od 16.05.2014 godine, navela da zbog nesuglasica od početka februara 2014.godine ne živi sa okrivljenim I. već da se sa svojim ćerkama preselila i da živi kao podstanar. Dalje je navleda da je dana 30.04.2014.godine, njene maloljetne ćerke M. (pet godina) i M. (šest godina) poslala kod Ivanovih roditelja i to na njihovu traženje, i da je već negdje oko 19,00 časova započela SMS </span><span class="span1">prepirku sa Ivanom. Navela je da je obavijestila I. da su njihova djeca kod njegove majke i da nema potrebe da je zove na telefon kako bi razgovarao sa njima već da zove M. koja ima svoj mobilni telefon. Dalje je navela da je to vjerovatno proizvelo određenu dozu ljubomore ili nečeg sličnog i navodi da su počeli da razmjenjuju SMS poruke što je trajalo sve do ponoći. Dalje je navela da je oko ponoći Ivan došao kod nje kući i počeo da lupa na vrata. Dalje je pojasnila da čim mu je otvorila vrata Ivan je gurnuo i oborio na pod. Navela je da je pokušala da ustane ali je on prebacio iz hodnika u sobu na krevet. Oštećena K.  S. u svjedočkom iskazu dalje navodi da ne može da opiše kako je on to uradio, jer se toga dijela ne sjeća baš najbolje, ali da zna da dok je bila na krevetu u ležećem položaju on je počeo da je udara rukama po glavi i licu. Sve to je trajalo nekih 10-15 minuta, a nakon toga na vratima je neko zvonio i ispostavilo se da je policija. I. je tada  kako oštećena navodi  molio da ne otvara vrata što ona nije htjela da uradi i nakon toga su pošli u policiju, odnosno ona kasnije i u bolnicu gdje su joj konstatovane povrede. Oštećena je navela da ne može tačno da se izjasni koliko puta je Ivan udario, niti da li je to uradio pesnicama ili otvorenom šakom, navela je da zna da je bilo dosta udaraca, i da zna da je čitavo lice bilo u modrici. Navela je da što se tiče odnosa između nje i I. u toku je brakorazvodna parnica između njih dvoje, i kao što je i rekla ne žive zajedno od februara 2014 godine. </span>
</p>
<p>
<span class="span1">Svjedok oštećena K.  S. je na glavnom pretresu održanom dana 01.10.2014.godine, navela da su njihovi odnosi sada bolji, da žive zajedno, u istom stanu sa dvoje djece. Navela je da se ne pridružuje krivičnom gonjenju protiv okrivljenog i da ne ističe imovinsko pravni zahtjev.</span>
</p>
<p>
<span class="span1">Iz citiranog izvještaja ljekara specijaliste hirurga UC KCCG, br.protokola 8509, od 30.04.2014.godine, proizilazi da su kod oštećene konstatovane povrede na latinskom jeziku: contusio capitis et faciei. Oedema faciei.heamathoma palpbre superioris bill.Exoriationes multiplices fasiei.</span>
</p>
<p>
<span class="span1">Iz RTG nalaza KC CG – centra za radiološku dijagnostiku broj 59244 od 01.05.2014.godine, proizilazi da je na prikazanim kostima krova lobanje rtg se ne dokazuje svježe frakturne promjene.</span>
</p>
<p>
<span class="span1">Iz službene zabilješke UP CB Podgorica KU.br.399/2014 od 30.04.2014.godine, proizilazi da su službenici uprve policije Š. M. i S. obrad dana 30.04.2014 godine oko 34,40 upućeni od strane DS CB Podgorica u ul. ..m. u zgradi A. drugi ulaz stan 15 na stan K. a gdje je po prijavi građana došlo do porodičnog nasilja. Dolaskom na datu adresu obrala im se K. S. od oca N. i majke S. rođene N. rođene ....godine u B. nastanjena u P. ulica  ... m. ulaz ... stan .... Dalje iz službene zabilješke proizilazi da je oštećena K.  S. prijavila da je fizički napadnuta od strane svog supruga K.  I. i da je isti više puta udarao stisnutom šakom tj pesnicom u predjelu glave i leđa od čega je ista zadobila vidne povrede u vidu hematona. Oštećenu su upoznali na pravo podnošenja pismene prijave a lice K.  I. priveli u prostorije CB-P. i predali M-....</span>
</p>
<p>
<span class="span1">Iz izvoda iz kaznene evidencije za okrivljenog K.  I. od Ministarstva pravde br.0203/3367 od 16.07.2014.godine, proizilazi da okrivljeni K.  I. nije evidentiran u KE tog centra.</span>
</p>
<p>
<span class="span1">Iz nalaza i mišljenja sudskog vještaka medicinske struke dr R. N. od 28.05.2014.godine, proizilzazi da je dana 30.04.2014.godine u P. došlo do verbalnog i fizičkog konflikta u kome je povrijeđena K.  S.. Nakon toga, ona je pregledana od strane ljekara Urgentnog centra Kliničnog centra Crne Gore, koji su kod nje dijagnostikovali sledeće povrede: krvni podlivi gornjih kapaka oba oka, koji su posledica dejstva tupine mehaničke sile, i iste su nastale usled </span><span class="span1">dvostrukog direktnog dejstva tupine aktivno zamahnutog mehaničkog oruđa – udarca, tipično pesnicom. Zatim proizilazi da je oštećena zadobla višestruke oguljotine u jagodičnom, podušnom, zaušnom i obraznom predjelu, sa otokm lica, a da su navedene povrede posledica dejstva tupine mehaničke sile, i iste su nastale usled višektarnog direktnog dejstva tupine aktivno zamahnutog mehaničkog oruđa – udaraca, moguće i pesnicom ili dlanom. Dalje iz mišljenja vještaka medicinske struke proizizlazi da se zbirno posmatrano, u vrijeme nanošenja sve zadobijene povrede kvalifikuju kao laka tjelesna povreda.</span>
</p>
<p>
<span class="span1">Cijeneći navode optužbe, odbrane okrivljenog, te sve provedene dokaze, kako pojedinačno, tako i u njihovoj međusobnoj povezanosti, sud je na nesumnjiv način utvrdio da je ok</span><span class="span1">rivljeni K.  I.</span><span class="span1"> izvršio krivično djelo koje mu je optužnim aktom stavljeno na teret, na način, mjesto i vrijeme kako je to predstavljeno u izreci ove presude, pa ga je sud oglasio krivim i izrekao krivičnu sankciju kao u izreci presude, a sve ovo iz sljedećih razloga:</span>
</p>
<p>
<span class="span1">Naime, sud je u povedenom postupku nesumnjivo utvrdio da je dana 30.04.2014 godine oko 23,30 časova, u iznajmljenom stanu svoje supruge – oštećene K.  S., koji se nalazi u ulici ....m., u P., svjestan svoga djela, čije je izvršenje htio, znajući da je njegovo djelo zabranjeno, primjenom grubog nasilja narušio njen duševni i tjelesni integritet, na način što je po dolasku u stan oštećene, istu gurnuo i oborio na pod, a zatim je prebacio na krevet koji se nalazio u spavaćoj sobi, gdje ju je više puta udario pesnicomm u predjelu glave, nanoseći joj tom prilikom lake tjelesne povrede u vidu krvog podliva gornjih kapaka oba oka i višestrukih oguljotina u jagoičnom, podušnom, zaušnom i obraznom predjelu, sa otokom lica.</span>
</p>
<p>
<span class="span1">Naprijed navedeno činjenično stanje sud je prevashodno utvrdio  svjedočkim iskazom svjedoka oštećene K. S. datim pred ODT-om Kt.br. 509/14 16.05.2014.godine kome sud poklanja vjeru i koji je potvrđen objektivnim kontrolnim dokazima:citiranim izvještajem ljekara specijaliste Urgentnog centra kao i nalazom i mišljenjem vještaka medicinske  struke. Naime, oštećena je navela da je kritičnog dana 30.04.2014.godine, oko ponoći okrivljeni K.  I. došao kod nje kući i počeo da lupa na vrata. Nakon što je oštećena otvorila vrata okrivljeni  K.  I. je gurnu i oborio na pod. Dalje je navela da je pokušala da ustane ali da je on prebacio iz hodnika u sobu na kravet. Oštećena nije pojasnila na koji način je on to uradio (na koji način je okrivljeni Ivan odvukao u sobu na krevet), jer se toga dijela baš najbolje ne sjeća, ali zna da dok je bila na krevetu u ležećem položaju on počeo da je udara rukama po glavi i licu. Oštećena je navela da je sve to trajalo nekih 10-15 minuta i da je nakon toga na vratima zvonila policija. Dalje je u svom svjedočkom iskazu navela da su nakon toga  pošli u policiju, odnosno ona kasnije i u bolnicu gdje su joj i konstatovane povrede, koja činjenica(da je oštećena pošla u bolnicu) je i</span><span class="span1"> potvrđena objektivnim kontrolnim dokazom izvještajem ljekara KBCG, iz kojeg se zaključuje da je dežurni hirurg obavio pregled oštećene i konstatovao dijagnoze prevedene sa latinskog jezika: krvni podlivi gornjih kapaka oba oka, višestruke oguljotine u jagodičnom, podušnom, zaušnom i obraznom predjelu. Nadalje, iskaz oštećene je osnažen nalazom i mišljenjem vještaka med.struke dr R. N. koji sud cijeni kao stručan i jasan, a iz kojeg proizilazi da je oštećena u predmetnom događaju zadobila povrede(konstatovane izvještajem ljekara KBCG) krvni podlivi gornjih kapaka oba oka koje su posledica dejstva tupine mehaničke sile, i iste su nastale usled dvostrukog direktnog dejstva tupine aktivno zamahnutog mehaničkog oruđa – udaraca, tipično pesnicom, a povrede višestruke oguljotine u jagodičnom podušnom, zaušnom i obraznom predjelu, sa otokom lica su posledica dejstva tupine mehaničke sile, i iste su mogle nastati usled višektarnog direktnog dejstva tupine aktivno zamahnuto mehaničkog oruđa – udaraca, moguće i pesnicom ili dlanom. Nadalje, okrivljeni K.  I. je u svojoj odbrani datoj na </span><span class="span1">zapisniku pred ODT-om naveo da je kritičnog dana došao kod svoje supruge oštećene K.  S. </span><span class="span1">i da je u jednom momentu kako navodi izgubio strpljenje, i tom prilikom oštećenoj  zadao dva ili tri šamara u predjelu glave i lica, a onda je sa obje ruke uhvatio u predjelu njene glave, odnosno ušiju i privukao k sebi, tražeći da mu kaže ko joj se to od njegovog društva nabacuje. </span><span class="span1"> Nadalje, </span><span class="span1">okrivljeni K.  I. je iznoseći svoju odbranu na glavnom pretresu naveo da u trenutku kada je ušao u kuću suprugu nije gurnuo bacio na pod i iz hodnika povukao u krevet spavaće sobe. </span><span class="span1">Dakle okrivljeni nije sporio da je kritičnog dana došao kod svoje supruge K.  S. i da joj je zadao nekoliko udaraca,ali se iz konstalacije njeove odbrane, tokom čitavog postupka,može zaključiti da negira krivicu, pa njegovu odbranu, tokom čitavog postupka,sud cijeni kao neistinitu i sračunatu na izbjegavanje krivice. Naime, okrivljeni u svojoj odbrani na konzistentan način želi predočiti sudu da je oštećenu udarao otvorenim šakama, kao i to da je za vrijeme odigravanja kritičnog događaja nije gurnuo i bacio na pod. Dakle, tvrdnja okrivljenog da je oštećenu udarao otvorenim šakama obesnažena je nalazom i mišljenjem vještaka R. N. koji je utvrdio da su povrede(krvni podlivi gornjih kapaka oba oka) kod oštećene nastale usled dejstva tupine aktivno zamahnutog mehaničkog oruđa – udaraca, tipično pesnicom, kao i to da su povrede(višestruke oguljotine u jagodičnom, podušnom, zaušnom i obraznom predjelu, sa otokom lica) kod oštećene mogle nastati usled višektarnog direktnog dejstva tupine aktivno zamahnutog mehaničkog oruđa – udarcac i pesnicom ili  dlanom. Nadalje dio odbrane u kojem okrivljeni negira da je oštećenu gurnu i bacio na pod u potpunosti je obesnažen jasnim i istinitim iskazom svjedoka oštećene koja je u svom svjedočkom iskazu pojasnila da je okrivljeni  u trenutku kad mu je otvorila vrata udario i bacio na pod. </span>
</p>
<p>
<span class="span1">Postupajući na način kao u izreci presude sud je stanovišta da je okrivljeni kritične zgode prema oštećenoj primijenio grubo nasilje a na tu činjenicu upravo upućuje brojnost povreda koje kritičnom prilikom okrivljeni nanio oštećenoj koje povrede su objektivizirane citiranom medicinskom dokumentacijom za oštećenu i nalazom i mišljenjem vještaka medicinske struke dr R. N..</span>
</p>
<p>
<span class="span1">Pravno kvalifikujući utvrđeno činjenično stanje,sud je utvrdio,da se u radnjama okrivljenog (opisanim izrekom presude), stiču sva bitna obilježja bića krivičnog djela nasilje u porodici ili u porodičnoj zajednici iz čl. 220.st.1 KZCG</span>
</p>
<p>
<span class="span1">Cijeneći subjetkivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela, htio je njegovo izvršenje, pa se njegov subjetkivni odnos prema izvršenom krivičnom djelu definiše kao direktan umišljaj, koji oblik vinosti je sud utvrdio na osnovu iskaza svjedoka oštećene K. S. kome je sud poklonio vjeru, te na osnovu materijalnih dokaza koji potvrđuju iskaz oštećene.</span>
</p>
<p>
<span class="span1">Prilikom izbora vrste i visine krivične sankcije sud je cijenio sve okolnosti iz čl.42 Krivičnog zakonika koji utiču da kazna bude manja ili veća, pa je u odsustvu otežavajućih, kao olakšavajuće okolnosti cijenio raniju neosuđivanost okrivljenog K.  I. što je utvrđeno </span><span class="span1">Iz izvoda iz kaznene evidencije od Ministarstva pravde br.0203/3367 od 16.07.2014.godine, kao i to da se </span><span class="span1"> oštećena S. K. nije pridružila krivičnom gonjenu, pri  činjenici da su se okrivljeni i oštećena izmirili  i da sada žive zajedno u istom stanu sa dvoje maloljetne djece. Sud je cijenio i činjenicu da je okrivljeni otac dvoje maloljetne djece, ali istu nije cijenio kao olakšavajuću okolnost, budući da je okrivljeni izvršio krivično djelo nasilje u porodici ili porodičnoj zajednici iz čl.220.st.1 Krivičnog zakonika Crne Gore,a koje krivično djelo spada u grupu krivičnih djela protiv braka i porodice. Imajući u vidu navedene okolnosti sud je okrivljenom izrekeo uslovnu </span><span class="span1">osudu </span><span class="span1">kojom mu prethodno utvrđuje kaznu zatvora u trajanju od 60(šesdeset) dana i istovremeno odredio da se utvrđena kazna neće izvršiti ukoliko okrivljeni u roku od 1(jedne) godine po pravosnažnosti presude ne izvrši novo krivično djelo.</span><span class="span1"> Sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime se ima ostvariti svrha uslovne osude iz člana 52. stav 2 KZ CG u okviru opšte svrhe propisivanja i izricanja krivičnih sankcija iz člana 4. stav 2 Krivičnog zakonika Crne Gore. </span>
</p>
<p>
<span class="span1">Sud je odluku o troškovima postupka temeljio na odredbi člana 229 stav 1 Zakonika o krivičnom postupku, pa je obavezao okrivljenog da na ime troškova krivičnog postupka uplati novčani iznos od 60,50 eura, a ovo na ime nagrade vještaku medicinske struke dr R. N.. Shodno članu 226 stav 3 Zakonika o krivičnom postupku, sud je odredio visinu paušala u iznosu od 30,00 eura, a koju visinu je sud odredio shodno imovnom stanju okrivljenog, dužini trajanja i složenosti krivičnog postupka, a sve prednje navedeno u roku od 15 dana po pravosnažnosti presude.</span>
</p>
<p>
<span class="span1">Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">dana 01.10.2014</span>
</li>
<li>
<span class="span1">                                                                                                                                                                                              </span>
</li>
<p style="text-align:right">
<span class="span1">                                                                                       SUDUJA</span>
</p>
<p style="text-align:right">
<span class="span1">Đuković Goran</span>
</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku </span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
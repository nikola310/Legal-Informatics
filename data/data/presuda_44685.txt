<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 125/12</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.145/12 od  01.08.2012.g. podnijet protiv okrivljenog  E.P.iz Rožaja, zbog krivičnog djela  ugrožavanje sigurnosti iz čl. 168. st. 1.  Krivičnog zakonika nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića, oštećenog S. P.  i okrivljenog, dana  30.10. 2012. donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni E. P., JMB . ,  od oca Bećira   i majke  E., rodj. H., rodjen  .g. u  selo Draga, Opština Tutin , živi u selo Njeguši, Opština Rožaje,  državljanin  CG, razumije crnogorski jezik, njegov  jezik je bosanski, pismen, završio SSS,  nezaposlen, oženjen, otac  sedmoro  djece,    siromašnog imovnog stanja, osudjivan presudom Okružnog suda u Bijeloo Polje K.br. 17/79 od 06.04.1979.g., zbog krivičnog djela iz čl. 39. st. 1. KZ SRCG u vezi čl. 19. KZ SFRJ na kaznu zatvora u trajanju od 6 godina, presudom K.br. 243/85 od 20.05.1986.godine zbog krivičnog djela iz čl. 217. st. 1. KZ SRCG na novčanu kaznu u iznosu od 10.000,00 dinara  i presudom K.br. 91/89 od 27.03.1992.g. zbog krivičnog djela iz čl. 166. st. 1. KZ SRCG na novčanu kaznu u iznosu od 3.500,00 dinara. </span>
</p>
<p class="p3"></p>
<p class="p2">
<span>K R I V  J E</span>
</p>
<p class="p3"></p>
<p class="p3">
<span>	Što je: </span>
</p>
<p class="p3">
<span>	dana 20.07.2012.g., oko 19,00 h, u mjestu zv. kod "Brijesta u selu Njeguš Opština Rožaje, ugrozio sigurnost S. P.  prijetnjom da će napasti  na njegov život i tijelo, na način što je držao pištolj u ruci nepoznate marke crne boje, koji je uperio u pravcu oštećenog i izgovorio mu riječi "razmini strijeljaću te"</span>
</p>
<p class="p3"></p>
<p class="p3">
<span>	-čime je izvršio krivično djelo ugrožavanje sigurnosti iz čl. 168. st. 1. Krivičnog zakonika </span>
</p>
<p class="p3"></p>
<p class="p3">
<span>	pa ga  sud primjenom  pomenutog zakonskog propisa i čl. 4, 13, 15, 39. st. 2. tač. 3.,  čl.  42, Krivičnog zakonika i čl. 374. Zakonika o krivičnom postupku </span>
</p>
<p class="p3"></p>
<p class="p3">
<span>					O S U Đ U J E </span>
</p>
<p class="p3"></p>
<p class="p3">
<span>	Na NOVČANU KAZNU u iznosu od 600,00 (šestotina) erua. Ako osudjeni ne plati novčanu kaznu u roku od 30 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p3"></p>
<p class="p3">
<span>	Da plati ovome sudu na ime troškova krivičnog postupka, paušalni iznos od 30,00 eura, u roku od 15 dana po pravosnažnosti ove presude. </span>
</p>
<p class="p3"></p>
<p class="p3">
<span>	Oštećeni S. P. se radi ostvarivanja imovinsko-pravnog zahtjeva upućuje na građansku parnicu. </span>
</p>
<p class="p3"></p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.145/12 od  01.08.2012.g. protiv okrivljenog E. P. iz Rožaja  zbog krivičnog djela ugrožavanje sigurnosti iz čl. 168. st. 1.	Krivičnog zakonika (KZ).</span>
</p>
<p class="p3"></p>
<p class="p3">
<span>	Na glavnom pretresu  Zamjenik  ODT-a Armin Selmanović je  ostao pri podnijetom optužnom predlogu, te je predložio da sud  okrivljenog oglasi krivim za krivično djelo koje mu je optužbom stavljeno na teret i da ga osudi na novčanu kaznu u iznosu od 600,00 eura. </span>
</p>
<p class="p3"></p>
<p class="p3">
<span>	Oštećeni S. P.je u završnoj riječi istakao, da se pridružuje krivičnom gonjenju ODT-a u odnosu na okrivljenog i postavlja odštetni zahtjev čiji iznos nije precizirao. </span>
</p>
<p class="p3"></p>
<p class="p3">
<span>	Okrivljeni je u svojoj odbrani istakao, da od ranije ne govori sa svojim bratom-oštećenim S. P., zbog  neriješenih imovinsko-pravnih odnosa.  Dana 20.07.2012.godine kosio je travu kosačicom koju je postavio na traktoru u  selu Njeguši, Opština Rožaje u mjestu zv. Velika livada - Brijest. Oko  19,00  časova oštećeni je vozilom marke "Džip" prolazio putem pored njegove livade, gdje je zastao, a zatim prišao do njega na oko 2 do 3 metra  i  rekao mu da neće dobiti ni jednu stopu zemlje, a ako dobije zemlju da će ga ubiti. Rekao mu je  "bježi, gubi se, idi kući i ne brukaj se" našta je on reagovao tako što je uzeo kamanje sa puta i  gađao ga istim, ali ga nije pogodio jer se zaklonio iza pogonske gume od traktora, nakon čega je oštećeni upalio vozilo i otišao sa lica mjesta. Istakao je da kod sebe nije imao pištolj i isti nije uperio u pravcu oštećenog, niti mu je uputio bilo koje prijeteće riječi, pa ni riječi da će ga strijeljati. Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p3">
<span>	</span>
</p>
<p class="p3">
<span>	Po ovoj krivičnopravnoj stvari sud je izveo dokaze: saslušao svedoka - oštećenog S. P., svedoka Ć.H. i izvršio uvid u izvod iz kaznene evidencije na ime okrivljenog.</span>
</p>
<p class="p3"></p>
<p class="p3">
<span>	Svedok - oštećeni S. P. je izjavio, da se dana 12.07.2012.godine vraćao iz grada vozilom marke "Džip" i u mjestu zv. kod Brijesta u selu Njeguši, Opština Rožaje je primjetio da je košena trava u njegovoj livadi i da na jednom dijelu nema ograde. U blizini je primjetio traktor i iza njega  okrivljenog  sa kojim od ranije nije u dobrim odnosima, pa je predpostavio da mu on kosi travu i upozorio ga je da ne kosi njegovu livadu i da ne pomijera ogradu i žicu jer zna   da to nije njegova livada. Tada je okrivljeni izvadio pištolj crne boje koji mu je ličio na CZ i isti je uperio u pravcu njega i rekao mu "razmini strijeljaću te".  Uplašio se od ovakvog ponašanja okrivljenog i osjećao se ugroženim, jer ga je bilo strah za život, pa mu je kazao da će zvati policiju, našta je on odgovorio "jebem tebe i policiju", pa je ušao u svoje vozilo i napustio lice mjesta. </span>
</p>
<p class="p3"></p>
<p class="p3">
<span>	Svedok Ć. H. je izjavio, da živi u selu Njeguši, Opština Rožaje i poznaje okrivljenog i oštećenog koji žive u istom selu. Ništa mu nije poznato u vezi događaja koji se desio dana 20.07.2012.g. između okrivljenog i oštećenog, jer nije bio na licu mjesta, te nije vidio, niti je čuo šta se dešavalo na kritičnom mjestu tj. u mjestu zv. kod Brijesta. </span>
</p>
<p class="p3"></p>
<p class="p3">
<span>	Iz izvoda iz kaznene evidencije na ime okrivljenog, vidi se da je isti osudjivan presudom Okružnog suda u Bijeloo Polje K.br. 17/79 od 06.04.1979.g., zbog krivičnog djela iz čl. 39. st. 1. KZ SRCG u vezi čl. 19. KZ SFRJ na kaznu zatvora u trajanju od 6 godina, presudom K.br. 243/85 od 20.05.1986.godine zbog krivičnog djela iz čl. 217. st. 1. KZ SRCG na novčanu kaznu u iznosu od 10.000,00 dinara  i presudom K.br. 91/89 od 27.03.1992.g. zbog krivičnog djela iz čl. 166. st. 1. KZ SRCG na novčanu kaznu u iznosu od 3.500,00 dinara. </span>
</p>
<p class="p3"></p>
<p class="p3">
<span>	Cijeneći odbranu okrivljenog i sve izvedene dokaze, kako pojedinačno, tako i u međusobnoj vezi u smislu čl. 370. st. 3. Zakonika o krivičnom postupku (ZKP), sud je utvrdio da je okrivljeni izvršio krivično djelo koje mu je optužbom stavljeno na teret, jer je zato kriv i krivično-pravno odgovoran. </span>
</p>
<p class="p3">
<span>	</span>
</p>
<p class="p3">
<span>	Naime, iz iskaza okrivljenog i  oštećenog utvrđeno je da  je okrivljeni dana 20.07.2012.g. u mjestu zv. kod Brijesta u selu Njeguši, Opština Rožaje kosio livadu kosačicom postavljenom na traktoru  i da je oko 19,00  h, kod njega došao oštećeni vozilom marke "Džip", pa je među njima došlo do prepirke vezano za vlasništvo nad ovom parcelom. Iskaze okrivljenog i oštećenog, sud je prihvatio obzirom da su isti objektivni i međusobno saglasni u bitnom, tako da nema sumnje u drugačije činjenično stanje. </span>
</p>
<p class="p3"></p>
<p class="p3">
<span>	Iz iskaza oštećenog, takođe je utvrđeno da je okrivljeni, nakon što ga je on upozorio da ne kosi njegovu livadu i ne pomjera njegovu ogradu i žicu  izvadio pištolj crne boje, i uperio ga u pravcu njega, govoreći mu "razmini  strijeljaću te", pa pošto se uplašio od ovakvog ponašanja okrivljenog, jer ga je bilo strah za život,   rekao je da će pozvati policiju, a zatim ušao u vozilo i napustio lice mjesta jer je okrivljeni opsovao i policiju. Iskazu   oštećenog sud je poklonio punu vjeru obzirom da je isti veoma  objektivno i  uvjerljivo opisao cijeli tok događaja, tako da nema sumnje u drugačije činjenično stanje. </span>
</p>
<p class="p3"></p>
<p class="p3">
<span>	Iz izvoda iz kaznenne evidencije na ime okrivljenog, utvrđeno je da je isti osuđivan presudom Okružnog suda u Bijeloo Polje K.br. 17/79 od 06.04.1979.g., zbog krivičnog djela iz čl. 39. st. 1. KZ SRCG u vezi čl. 19. KZ SFRJ na kaznu zatvora u trajanju od 6 godina, presudom K.br. 243/85 od 20.05.1986.godine zbog krivičnog djela iz čl. 217. st. 1. KZ SRCG na novčanu kaznu u iznosu od 10.000,00 dinara  i presudom K.br. 91/89 od 27.03.1992.g. zbog krivičnog djela iz čl. 166. st. 1. KZ SRCG na novčanu kaznu u iznosu od 3.500,00 dinara. Ovaj dokaz sud je prihvatio kao jasan i određen, jer je isti izdat od nadležnog državnog organa, a što ni okrivljeni ne spori.</span>
</p>
<p class="p3">
<span>	</span>
</p>
<p class="p3">
<span>	Sud je  cijenio iskaz svedoka Ć. H. pa je našao da isti nema uticaja na drugačiji zaključak, obzirom da ovom svedoku nijesu poznate odlučne činjenice vezane za kritični događaj. </span>
</p>
<p class="p3"></p>
<p class="p3">
<span>	Sud je cijenio iskaz okrivljenog u dijelu u kojem ističe da ga je u kritičnom momentu napao oštećeni, tako što ga je gađao kamenjem, te da on kod sebe nije imao pištolj i isti nije uperio u pravcu oštećenog,niti mu je uputio prijeteće rieči, ali njegov iskaz, u ovom dijelu, nije prihvatio obzirom da je isti neobjektivan, neuvjerljiv i opovrgnut, ubjedljivim kazivanjem oštećenog, kojem je sud poklonio punu vjeru i na istom zasnovao svoju odluku. </span>
</p>
<p class="p3"></p>
<p class="p3">
<span>	Dakle, u postupku je utvrđeno da je okrivljeni,  dana 20.07.2012.g., oko 19,00 h, u mjestu zv. kod "Brijesta u selu Njeguš, Opština Rožaje, ugrozio sigurnost S. P.  prijetnjom da će napasti  na njegov život i tijelo, na način što je držao pištolj u ruci nepoznate marke crne boje, koji je uperio u pravcu oštećenog i izgovorio mu riječi "razmini strijeljaću te". Po oceni ovoga suda navedena prijetnja je po svom karakteru i okolnostima pod kojima je data bila ozbiljna i objektivno podobna da kod oštećenog izazove osjećaj straha, lične ugroženosti i nesigurnosti  i da je  u konkretnom slučaju  izazvala  takav osjećaj kod oštećenog.</span>
</p>
<p class="p3"></p>
<p class="p3">
<span>	Cijeneći psihički odnos okrivljenog prema izvršenom krivičnom djelu, sud je našao da je isti bio svjestan svog djela tj. svejstan da na opisani način ugrožava sigurnost oštećenog i to je htio, pa je postupao sa umišljajem. </span>
</p>
<p class="p3"></p>
<p class="p3">
<span>	Iz ovakvog iznijetog i utvrđenog činjeničnog stanja, nesumljivo proizilazi da su u radnjam okrivljenog sadržani svi bitni elementi krivičnog djela ugrožavanje sigurnosti iz čl. 168. st. 1. KZ, za koje djelo je sud istog oglasio krivim i osudio ga na novčanu kaznu u iznosu od 600,00 eura. </span>
</p>
<p class="p3"></p>
<p class="p3">
<span>	Prilikom odlučivanja o izboru vrste i visine kazne, sud je imao u vidu stepen krivice okrivljenog, stepen nastupjele posledice, okolnosti pod kojima je djelo izvršeno, raniji život okrivljenog, te protek vremena od ranijih osuda, držanje okrivljenog nakon izvršenog djela, njegove porodične prilike,  cijeneći pri tom kao olakšavajuću okolnost njegovo siromašno imovno stanje, pa je sud imajući pri tom u vidu svrhu kažnjavanja iz čl.32. KZ u okviru opšte svrhe krivičnih sankcija iz čl. 4 istog zakona, našao da je imalo mjesta izricanju ovakve vrste i visine kazne,  ubijeđen da će izrečena novčana kazna u naznačenom iznosu u dovoljnoj mjeri uticati na okrivljenog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela. </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač. 9. st. 3. ZKP, sud je obavezao okrivljenog da plati ovome sudu na ime troškova krivičnog postupka, paušalni iznos od 30,00 eura, a ovo imajući u vidu trajanje i složenost krivičnog postupka, kao i imovno stanje okrivljenog. </span>
</p>
<p class="p3"></p>
<p class="p3">
<span>	Na osnovu čl. 239. st. 2. ZKP, oštećeni S. P. se radi ostvarivanja imovinsko-pravnog zahtjeva upućuje na građansku parnicu. </span>
</p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude. </span>
</p>
<p class="p3"></p>
<p class="p3"></p>
<p class="p3">
<span> </span>
</p>
<p class="p3">
<span>	OSNOVNI SUD U ROŽAJAMA, dana 30.10.2012.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p4"></p>
<p class="p4"></p>
<p class="p4"></p>


</body>
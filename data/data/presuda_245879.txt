<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{font-family:Verdana;font-size:11pt;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-indent:0.5in;text-align:justify;hyphenate:auto;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:start;hyphenate:auto;font-family:Verdana;font-size:11pt;}
.p6{text-align:justify;hyphenate:auto;font-family:Times New Roman;font-size:14pt;}
.p7{margin-left:0.5in;text-align:justify;hyphenate:auto;font-family:Verdana;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span class="s1">                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     	                                                                                             K. br. 220/10</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p3"></p>
<p class="p3">
<span>Osnovni sud u Bijelom Polju, kao prvostepeni krivični sud, u vijeću sastavljenom od sudije Svetlane Načić, kao predsjednika vijeća, i sudija porotnika Gana Bećirovića i Miljana Pešića, kao članova vijeća, uz učešće zapisničara Zorice Šćekić, u krivičnom predmetu protiv okrivljenog J.M.a, iz Mojkovca, zbog  krivičnog  djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1  Krivičnog zakonika, po optužnici Osnovnog državnog  tužilaštva u Bijelom Polju, Kt.br.697/2009 od 26.01.2010. godine,  nakon održanog usmenog, glavnog i javnog pretresa, u prisustvu: zamjenika ODT-a u B.Polju – Vesne Šćepanović, okrivljenog J.M.a, oštećenih S.M.i J.N.a, dana 14.05.2010. godine,   donio je i javno objavio</span>
</p>
<p class="p3">
<span>	</span>
</p>
<p class="p1"></p>
<p class="p4">
<span class="s1">P R E S U D U</span>
</p>
<p class="p1"></p>
<p class="p1">
<span>	Okrivljeni </span><span class="s1">J.M.</span><span> (jmb ...)</span><span class="s1">, </span><span>od oca R., majke Z., rođene M., rođen ... godine u mjestu T., opština Mojkovac, sa prebivalištem u mjestu rođenja, državljanin Crne Gore, nezaposlen, neoženjen, završio srednju školu, lošeg imovnog stanja, neosuđivan,  </span><span class="s1"> </span><span> </span>
</p>
<p class="p1"></p>
<p class="p1"></p>
<p class="p4">
<span class="s1">K r i v    j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	Dana 17.09.2009. godine, oko 19,30 časova, na magistralnom putu Bijelo Polje - Mojkovac u mjestu Krstac, opština Mojkovac, ne pridržavajući se saobraćajnih propisa ugrozio saobraćaj i doveo u opasnost život ili tijelo ljudi, na način što je upravljajući putničkim motornim vozilom marke "VW wento" reg. oz. BP-AG-688, vlasništvo oštećenog J.N.a, u smjeru od Bijelog Polja ka Mojkovcu, protivno odredbi čl. 31 ZOBS-a na putevima, brzinu kretanja vozila nije prilagodio okolnostima i atmosferskim prilikama - mokrom kolovozu, magli i noćnim uslovima, uslijed čega je u zasjeku, na podužnom usponu u blagoj lijevoj preglednoj krivini, sa kolovozom namijenjenim za dvosmjerni saobraćaj vozila, koji se sastoji od dvije kolovozne trake, od čega desna ima dvije saobraćajne trake, na svojoj kolovoznoj traci sustigao nepotpuno označen traktor sa nepotpuno označenom opterećenom traktorskom prikolicom marke "imt 539", reg. oz. Mojkovac 0024, kojim je upravljao J.T. i protivno odredbi čl. 3 istog zakona nije preduzeo sve potrebne mjere - radnje kočenja vozila i izmještanja vozila sa desne na lijevu saobraćajnu traku desne kolovozne trake, radi izbjegavanja naleta na traktorsku prikolicu, zbog čega je došlo do naleta čeone bočne desne i bočne desne prednje strane vozila marke "VW wento" na zadnju lijevu i bočnu lijevu zadnju stranu traktorske prikolice, kojom prilikom je saputnica u vozilu okrivljenog, oštećena S.M.a zadobila teške tjelesne povrede u vidu potresa mozga, preloma parijatalne kosti glave, istegnuća vratnog dijela kičmenog stuba, nagnječenja lijevog koljena i mekih tkiva grudnog koša i trbuha, dok je na vozilu " VW wento" prouzrokovana imovinska šteta, </span>
</p>
<p class="p3"></p>
<p class="p3">
<span>-čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika,</span>
</p>
<p class="p3"></p>
<p class="p3">
<span>-pa ga sud, primjenom citiranih zakonskih propisa, te čl. 2, 4, 5, 13, 16, 32, 39,  42, 45 i 46 st. 1 tač. 6 KZ  CG,  i čl. 199 st. 2,  202, 212  i  364 ZKP, </span>
</p>
<p class="p1"></p>
<p class="p1"></p>
<p class="p4">
<span class="s1">O S U Đ U J E</span>
</p>
<p class="p1"></p>
<p class="p1">
<span>	Na novčanu kaznu u iznosu od 1.200,00 € (hiljadu dvesta eura),   koju je dužan platiti u jednakim mjesečnim ratama u roku od jedne godine od dana pravosnažnosti presude, na račun br:530-4149-79– Depozita novčanih kazni, troškova postupka i paušala RCG.</span>
</p>
<p class="p1"></p>
<p class="p1">
<span>	Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p5"></p>
<p class="p3">
<span>Okrivljeni se obavezuje da  plati ovom sudu, na ime  paušala  iznos od 30,00€, kao i na ime troškova krivičnog postupka iznos od 260,50 €, na žiro račun br.:         530-4149-79, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p1">
<span>	</span>
</p>
<p class="p1">
<span>	Radi ostvarivanja imovinsko-pravnog zahtjeva oštećena S.M.a se upućuje na parnični postupak. </span>
</p>
<p class="p1"></p>
<p class="p3"></p>
<p class="p2">
<span class="s1">O b r a z l o ž e nj e</span>
</p>
<p class="p1">
<span> </span>
</p>
<p class="p3">
<span>Optužnicom Osnovnog državnog  tužilaštva  u Bijelom Polju, Kt.br. 697/2009 od 26.01.2010. godine, optužen je J.M., iz Mojkovca, zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika.</span>
</p>
<p class="p3"></p>
<p class="p3">
<span>Glavni pretres je održan  i zaključen  u prisustvu zamjenika ODT-a u B.Polju – Vesne Šćepanović, okrivljenog J.M.a, oštećenih S.M.i J.N.a.</span>
</p>
<p class="p3"></p>
<p class="p1">
<span>	Zamjenik ODT-a Vesna Šćepanović, u završnoj riječi, je izjavila da ostaje pri podnijetoj optužnici, jer je izvedenim dokazima utvrdjeno da je okrivljeni izvršio krivično djelo stavljeno mu na teret i tražila je od suda da ga osudi po zakonu. </span>
</p>
<p class="p1"></p>
<p class="p1">
<span> 	Oštećeni S.M.a i J.N.o u završnoj riječi se nijesu pridružili krivičnom gonjenju protiv okrivljenog, a oštećena S.M.a je istakla imovinsko-pravni zahtjev, dok oštećeni J.N.o nije istakao imovinsko-pravni zahtjev.  </span>
</p>
<p class="p1">
<span>	</span>
</p>
<p class="p3">
<span>Okrivljeni  J.M., u svojoj odbrani tokom postupka,  je istakao da je kritičnog dana i vremena upravljao pmv marke "VW Wento" reg. oz. BP-AG-688. Na mjestu suvozača je sjedjela S.M.a i kretao se magistralnim putem iz pravca Bijelog Polja u pravcu Mojkovca, vani je padala kiša, bila je magla, te je on brzinu kretanja vozila prilagodio uslovima puta, vozio je 40 km/h. Dolaskom na kritično mjesto na uzbrdici u jednom trenutku na njegovoj desnoj kolovoznoj traci bio je zaslijepljen od strane svjetala žute boje, pa je on pomislio da je neko vozilo prešlo na njegovu kolovoznu traku tako da je naglo skrenuo lijevo i pokušao da izbjegne iznenadnu prepreku, medjutim, došlo je do kontakta sa nekim vozilom koje se nalazilo na njegovoj desnoj kolovoznoj traci koje nije imalo upaljenu signalizaciju i u pitanju je bio traktor pa je on udario lijevim blatobranom i vratima suvozača u zadnji lijevi dio traktora. Zatim je produžio oko 10 - 15 m i zaustavio se na središnjoj liniji, nakon udara S.M.a se onesvijestila i pala je njemu u krilo. On je tada pokušao da pomogne S.M.i, a tada su priskočili u pomoć T.J.i Z.A..  Ista lica su njega i S.M.u prevezli u Hitnu pomoć, radi ukazivanja ljekarske pomoći.Dalje je  istakao da je po njegovom mišljenju glavni krivac za nastanak udesa vozač terenskog vozila M.A., odnosno  kako je traktorom upravljao J.T., a na njegovom vozilu nije radila signalizacija tako je ispred traktora išlo terensko vozilo i osvetljavalo mu put, a na zadnjem dijelu terenskog vozila nalazila su se svijetla koja su davala žutu svjetlost. </span>
</p>
<p class="p1"></p>
<p class="p6">
<span>	</span><span class="s2">U završnoj riječi istakao je da se djelimično osjeća krivim, ali smatra da nije jedini krivac ove saobraćajne nezgode, žao mu je što je došlo do iste, što je oštećena povrijedjena, drago mu je što se ista oporavila i moli sud da ukoliko utvrdi krivicu na njegovoj strani, da ga što blaže kazni. </span>
</p>
<p class="p1">
<span>	</span>
</p>
<p class="p1">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećene S.M.u i J.N.a, svjedoke J.T.a i A.M.a, pročitao  zapisnik o uvidjaju Osnovnog suda u Bijelom Polju Kr.br. 143/09 od 17.09.2009. godine, zapisnik Uprave policije Ispostave Mojkovac o ispitivanju vozača da li imaju alkohola u krvi od 17.09.2009. godine za J.T.a i J.M.a, zapisnike o tehničkom pregledu DOO V.K.- Mojkovac za traktor IMT reg. oz. 539Y i traktorsku prikolicu IMT 0024 vlasništvo J.T.a, zapisnik o tehničkom pregledu DOO AMK.br. V.K.- Mojkovac, medicinsku dokumentacija na ime S.M.e, nalaz i mišljenje vještaka saobraćajne struke Č.M.a od 23.12.2009. godine, nalaz i mišljenje vještaka medicinske struke M.D.a od 18.12.2009. godine, izvršio uvid u foto tehničku dokumentaciju sa skicom lica mjesta Ispostave policije Mojkovac br. 76/09 od 17.09.2009. godine i izvod iz kaznene evidencije na ime okrivljenog.  Drugih predloga za dopunu dokaznog postupka nije bilo. </span>
</p>
<p class="p1"></p>
<p class="p3">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret  javnom optužbom i da je za isto kriv. </span>
</p>
<p class="p3"></p>
<p class="p3">
<span>Navode iz odbrane okrivljenog da je do predmetne saobraćajne nezgode došlo usled njegove zaslijepljenosti od strane jakih svjetala žute boje, sa vozila koje se kretalo njegovom kolovoznom trakom, sud je cijenio kao isključivo usmjerene na izbjegavanje sopstvene krivice te iste nije prihvatio, jer su po ocjeni suda isti nelogični, pošto iz uvidjajne fotodokumentacije proizilazi da je na mjestu nezgode duži pravac i logično bi bilo da okrivljeni sa veće udaljenosti primijeti ovako osvijetljeno vozilo, a takodje logično bi bilo da su ta navodna svijetla bila na prednjoj strani vozila a ne na zadnjoj kako to predstavlja okrivljeni. Takodje ova odbrana je obezvrijedjena iskazima saslušanih svjedoka J.T.a i A.M.a koje navode je sud u potpunosti prihvatio.</span>
</p>
<p class="p3"></p>
<p class="p3">
<span>Činjenično stanje sud je utvrdio prevashodno iz pismenih dokaza izvedenih tokom postupka, navoda iz iskaza svjedoka J.T.a i A.M.a, te nalaza i mišljenja vještaka saobraćajne struke. Naime, svjedok J.T. je u svom iskazu istakao da je on kritičnog dana i vremena upravljao traktorom sa traktorskom prikolicom, sa neispravnom zadnjom signalizacijom, te da se nijedno vozilo nije kretalo ispred njega a da je na udaljenosti od 100 m od motela Krstac, osjetio udar u zadnji dio priključnog vozila. Tom prilikom vozilo marke "VW wento" je svojom bočnom desnom prednjom stranom vozila udarilo zadnju lijevu stranu traktorske prikolice, nakon čega se on zaustavio i prišao vozilu marke "VW wento" da  pomogne povrijedjenim, dok se A.M., koji je sa svojim vozilom bio parkiran na parkingu motela "Krstac", vozilom vratio unazad - u rikverc da pruži pomoć povrijedjenim. U saglasnosti sa navedenim iskazom, su i navodi iz iskaza svjedoka A.M.a koji je istakao da se on u trenutku predmetne saobraćajne nezgode nalazio u svom teretnom vozilu tmv marke "Kampanjola", na kojem su bila upaljena prednja svjetla i zadnje pozicije, parkiranom na zemljanom proširenju ispred motela Krstac. Kada je čuo udes on je sa svojim vozilom krenuo u rikverc i kretao se nekih 50 m da bi došao na lice mjesta. Inače je negirao da se svojim vozilom kretao ispred traktora kojim je upravljao J.T.. Sud je u potpunosti prihvatio navode iz iskaza saslušanih svjedoka kao jasne, logične i uvjerljive ničim dovedene u sumnju. Iz sadržine nalaza i mišljenja vještaka saobraćajne struke M.a Č. od 23.12.2009. godine, sud je utvrdio da se nezgoda desila noću za vrijeme padanja kiše i prisustva magle, pri smanjenoj vidljivosti i mokrom asfaltnom kolovozu, na magistralnom putu, u zasjeku, na podužnom usponu, gdje je put u blagoj lijevoj preglednoj krivini, sa kolovozom namijenjenim za dvosmjerni saobraćaj vozila, koji se sastoji od dvije kolovozne trake, od čega desna od dvije saobraćajne trake širine 3,10 + 3,25 m, a lijeva kolovozna traka je širine 3,10 m, gdje je brzina kretanja vozila ograničena na 40 km/h, a po kolovozu je obilježena uzdužna razdeljna linija, u saobraćajnoj situaciji kada je putničko vozilo sustizalo nepotpuno označenu opterećenu traktorsku prikolicu, koju je vukao nepotpuno označen traktor, došlo je do naleta čeono bočne desne i bočne desne prednje strane putničkog vozila na zadnju lijevu i bočnu lijevu zadnju stranu traktorske prikolice, na desnoj saobraćajnoj traci desne kolovozne trake. Po vještaku propuštanjem da putničkim vozilom upravlja prilagodjenom brzinom i da preduzme izmještanje putničkog vozila sa desne na lijevu saobraćajnu traku desne kolovozne trake ili kočenje putničkog vozila u fazi sustizanja traktorske prikolice, na raspoloživoj dužini vidljivosti, vozač putničkog vozila učinio je propust koji se smatra osnovnim razlogom za nastanak ove nezgode. U datim uslovima i opisanoj saobraćajnoj situaciji, nepotpuno označen  traktor i nepotpuno označena traktorska prikolica (samo katadiopterima, bez zadnjih pozicionih svjetala), predstavljali su prepreku na putanji kretanja pv, koja se u opisanim uslovima uočavala sa značajno kraće udaljenosti u odnosu na udaljenost uočavanja pri potpunom označavanju, što je smanjivalo prostorne mogućnosti vozaču putničkog vozila za izvršenje promjene saobraćajne trake, pa se smatra doprinosom nastanku ove nezgode. Prihvatajući u potpunosti iskaze svjedoka A.M.a i J.T.a sud nije prihvatio odbranu okrivljenog da je kritičnog dogadjaja on bio iznenada zaslijepljen svjetlom žute boje, koje je dolazilo od vozila koje se kretalo ispred traktora sa traktorskom prikolicom, odnosno da je navodno upaljeni reflektor sa svjetlima žute blještave boje na pmv bio jedan od razloga za nastanak ove saobraćajne nezgode te u tom dijelu nije prihvatio nalaz i mišljenje vještaka saobraćajne struke Č.M.a, dok je u ostalom dijelu sud u potpunosti prihvatio nalaz i mišljenje ovog vještaka, jer je isti dat po osnovu pravila struke i nauke. </span>
</p>
<p class="p3"></p>
<p class="p1">
<span>	Iz iskaza oštećene S.M.e, koja je saslušana u svojstvu svjedoka proizilazi da se ona kritičnog dana i vremena kretala pmv marke "VW Vento", reg. oz. BP-AG-688, da je vozilom upravljao J.M., a da je ona sjedjela na mjestu suvozača. Kako je padala kiša i bila je magla pmv marke " VW Vento" se kretao malom brzinom, dolaskom u kritično mjesto Krstac, u neposrednoj blizini motela "Krstac" na uzbrdici u jednom trenutku na njihovoj desnoj kolovoznoj traci,  bila je zaslijepljena od strane svjetala žute boje, svjetla su dolazila od vozila koje se nalazilo na njihovoj kolovoznoj traci, zbog čega je okrivljeni pokušao da izbjegne iznenadnu prepreku i skrenuo je lijevo, te je došlo do kontakta desnog blatobrana i desnih vrata suvozača sa zadnjim dijelom nekog vozila. Navode iz iskaza ovog svjedoka da se njihovom kolovoznom trakom kretalo vozilo koje je imalo blještava svijetla žute boje i da je vozač bio zaslijepljen od tih svjetala, sud je cijenio kao date u cilju olakšavanja krivično-pravnog položaja okrivljenog, te iste nije prihvatio, a ovi navodi su i u suprotnosti sa iskazima svjedoka A.M.a i J.T.a, čije iskaze je sud u potpunosti prihvatio.  Ostale navode iz iskaza ovog svjedoka sud je prihvatio kao jasne, logične i uvjerljive ničim dovedene u sumnju. </span>
</p>
<p class="p1"></p>
<p class="p3">
<span>Iz medicinske dokumentacije na ime oštećene kao i nalaza vještaka med. struke M.D.a od 18.12.2009. godine, sud je utvrdio da je oštećena kritičnom prilikom zadobila teške tjelesne povrede u vidu potresa mozga, preloma parijatalne kosti glave, istegnuća vratnog dijela kičmenog stuba, nagnječenja lijevog koljena i mekih tkiva grudnog koša i trbuha. Sud je u potpunosti prihvatio nalaz vještaka medicinske struke kao jasan i objektivan, jer je isti dat od strane stručnog lica, a po osnovu medicinske dokumentacije na ime oštećene, koja predstavlja objektivni pokazatelj o vrsti i lokaciji povreda kod iste, a koje su konstatovane pregledom neposredno nakon nastanka saobraćajne nezgode. Iz zapisnika o ispitivanju vozača da li ima alkohola u organizmu okrivljenog i J.T.a utvrdjuje se da je okrivljeni  kritičnom prilikom upravljao u trijeznom stanju, dok je kod J.T.a utvrdjeno prisustvo alkohola u količini 0,40 promila. Iz zapisnika o izvršenom tehničkom pregledu vozila okrivljenog i J.T.a utvrdjuje se da je okrivljeni kritičnom prilikom upravljao ispravnim vozilom, dok je J.T. upravljao neispravnim vozilom, neispravni su bili uredjaji za označavanje vozila i davanje svjetlosnih signala, a radna kočnica nije imala dovoljnu efikasnost.  </span>
</p>
<p class="p3"></p>
<p class="p1">
<span>	Dakle, iz izvedenih dokaza tokom postupka sud je kao nesporno utvrdio da je okrivljeni kritičnom prilikom postupao suprotno važećim saobraćajnim propisima, a koje postupanje je predstavljalo osnovni razlog za nastanak predmetne saobraćajne nezgode,  u kojoj je jedno lice zadobilo teške tjelesne povrede, pa je na taj način  u svojim radnjama ostvario elemente krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 KZ CG. U konkretnoj saobraćajnoj situaciji postupanja okrivljenog bila su suprotna odredbama iz čl. 31 ZOBS-a na putevima, brzinu kretanja vozila nije prilagodio okolnostima i atmosferskim prilikama - mokrom kolovozu, magli i noćnim uslovima, uslijed čega je u zasjeku, na podužnom usponu u blagoj lijevoj preglednoj krivini, sa kolovozom namijenjenim za dvosmjerni saobraćaj vozila, koji se sastoji od dvije kolovozne trake, od čega desna ima dvije saobraćajne trake, na svojoj kolovoznoj traci sustigao nepotpuno označen traktor sa nepotpuno označenom opterećenom traktorskom prikolicom marke "imt 539", reg. oz. Mojkovac 0024, kojim je upravljao J.T. i protivno odredbi čl. 3 istog zakona nije preduzeo sve potrebne mjere - radnje kočenja vozila i izmještanja vozila sa desne na lijevu saobraćajnu traku desne kolovozne trake, radi izbjegavanja naleta na traktorsku prikolicu, zbog čega je došlo do naleta čeone bočne desne i bočne desne prednje strane vozila marke "VW wento" na zadnju lijevu i bočnu lijevu zadnju stranu traktorske prikolice, kojom prilikom je saputnica u vozilu okrivljenog, oštećena S.M.a zadobila teške tjelesne povrede u vidu potresa mozga, preloma parijatalne kosti glave, istegnuća vratnog dijela kičmenog stuba, nagnječenja lijevog koljena i mekih tkiva grudnog koša i trbuha, dok je na vozilu " VW wento" prouzrokovana imovinska šteta.</span>
</p>
<p class="p1"></p>
<p class="p1">
<span>	Okrivljeni je krivično djelo izvršio s nehatom, a sa nehatom je postupao i u odnosu na posledicu date saobraćajne nezgode – nastanak tjelesnih povreda kod oštećene. </span>
</p>
<p class="p3">
<span> </span>
</p>
<p class="p1">
<span>	Prilikom odlučivanja o vrsti i visini kazne, sud je cijenio okolnosti iz čl. 42 KZ , koje se odnose na odmjeravanje kazne, pa je od olakšavajućih okolnosti kod okrivljenog našao da se radi o mladoj, nezaposlenoj osobi, licu koje do sada nije kažnjavano, što ukazuje da nije sklono vršenju krivičnih djela, koji se nakon saobraćajne nezgode korektno ponašao, i koji je izrazio svoje žaljenje zbog predmetne nezgode, a kome se oštećeni nijesu pridružili krivičnom gonjenju, pa u nedostatku otežavajućih okolnosti sud je mišljenja da sve olakšavajuće okolnosti na strani okrivljenog predstavljaju osobito olakšavajuće okolnosti koje kao takve mogu biti osnov ublažavanja predviđene zatvorske kazne, te da će se i sa ublaženom kaznom postići svrha kažnjavanja, i okrivljenog, umjesto na zatvorsku, osudio na novčanu kaznu u iznosu od 1.200,00 €, cijeneći da će i sa takvom vrstom i visinom kazne, postići se svrha kažnjavanja predviđena u čl. 32 KZ CG </span>
</p>
<p class="p1"></p>
<p class="p1">
<span>	Odluka o troškovima postupka  donijeta je na osnovu odredbe čl. 199 st. 2 Zakonika o krivičnom postupku, pri čemu je sud u pogledu troškova postupka obuhvatio troškove namijenjene za vještačenje vještaka med. struke dr. D.a M.a iznos od 27,50 eura;  kao i troškove vještačenja vještaka saob. struke u iznosu od 159,50 eura i 55,00 € za izlazak vještaka na lice mjesta, dok troškovi na ime paušala iznose 30,00 eura, pri čemu je sud  u određivanju istih imao u vidu trajanje i složenost krivičnog postupka, te i imovinske prilike okrivljenog.          </span>
</p>
<p class="p1"></p>
<p class="p1">
<span>	Shodno čl. 212 ZKP, sud je oštećenu S.M.u, radi ostvarivanja imovinsko-pravnog zahtjeva, uputio na parnični postupak. </span>
</p>
<p class="p1"></p>
<p class="p1">
<span>	Iz  iznijetog je odlučeno kao u izreci presude, a shodno čl. 364  ZKP.</span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana 14.05.2010. godine   </span>
</p>
<p class="p2"></p>
<p class="p2"></p>
<p class="p7"></p>
<p class="p1">
<span>ZAPISNIČAR,					PREDSJEDNIK VIJEĆA-SUDIJA, </span>
</p>
<p class="p1">
<span>Zorica Šćekić, s.r.     				           Svetlana Načić,s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p8"></p>


</body>
&nbsp;<br>
<div style="text-align: right;">
	K.br.66/11</div>
<div style="text-align: center;">
	U IME CRNE GORE</div>
<br>
<br>
VIŠI SUD U PODGORICI, kao prvostepeni krivični, u vijeću sastavljenom od sudije Vesne Moštrokol, kao predsjednika vijeća, sudija Nataše Božović i Dejana Dragovića, kao članova vijeća, uz učešće Anke Raković, kao zapisničara, u predmetu optuženog D. G. iz Republike Makedonije, zbog krivičnog djela ubistvo u pokušaju iz čl.143 u vezi čl.20 Krivičnog zakonika, koga po službenoj dužnosti brani V. R., advokat iz Podgorice, po optužnici Višeg državnog tužilaštva u Podgorici, Kt.br.1/11 od 28.03.2011.godine, koju je na glavnom pretresu zastupala Tatjana Begović, zamjenik Višeg državnog tužioca u Podgorici, po održanom glavnom i javnom pretresu, započetom i završenom dana 21.09.2011.godine, u prisustvu optuženog, njegovog branioca i punomoćnika oštećenog, nakon tajnog vijećanja i glasanja, dana 26.09.2011.godine, donio je i istog dana javno objavio,<br>
<br>
<div style="text-align: center;">
	P R E S U D U</div>
<br>
<br>
Optuženi.<br>
<br>
G. D., , po zanimanju keramičar, završio osnovnu školu, neoženjen, srednjeg imovnog stanja, neosuđivan, u pritvoru od 01.01.2011.godine, od 06,00 časova,<br>
<br>
<div style="text-align: center;">
	K r i v&nbsp; j e</div>
<br>
Zato što je.<br>
<br>
Dana 01.01.2011.godine, oko 03,00 časova, u Podgorici, u iznajmljenom stanu koji se nalazi u …, sa umišljajem pokušao da liši života oštećenog A. D., na način što je, prilikom svađe sa oštećenim, sa stola iz sobe, uzeo nož na preklapanje, dužine sječiva 8,8 cm, prislonio ga u predjelu potiljka oštećenog, kojom prilikom mu je nanio nagnječno-razdernu ranu u potiljačnom predjelu, nakon čega je istim sredstvom uboo oštećenog u predjelu lijeve polovine grudnog koša, nanoseći mu tešku tjelesnu povredu opasnu po život, u vidu ubodne rane sa prisustvom krvi i vazduha u lijevoj grudnoj duplji, čije se dno završavalo u plućnom tkivu, u predjelu lijevog plućnog tkiva<br>
<br>
- čime je izvršio krivično djelo ubistvo u pokušaju iz čl.143 u vezi čl.20 Krivičnog zakonika<br>
<br>
- pa ga sud primjenom citiranih zakonskih odredbi, odredbi čl.4 st.2, 32, 36, 42, 45, 46 i 51 Krivičnog zakonika, te odredbi čl.226, 229 i 374 Zakonika o krivičnom postupku<br>
<div style="text-align: center;">
	O S U Đ U J E</div>
<br>
Na kaznu zatvora u trajanju od 3 (tri) godine, u koju kaznu će mu se uračunati vrijeme provedeno u pritvoru od 01.01.2011.godine, od 06,00 časova, pa nadalje.<br>
<br>
Na osnovu čl.75 Krivičnog zakonika izriče se<br>
<div style="text-align: center;">
	MJERA BEZBJEDNOSTI<br>
	ODUZIMANJE PREDMETA<br>
	&nbsp;</div>
Od optuženog G. D. oduzima se jedan kuhinjski nož na preklapanje, dužine sječiva 8,8 cm, sa natpisom “COLUMBIA”.<br>
<br>
OBAVEZUJE SE optuženi da na ime troškova krivičnog postupka uplati ovom sudu novčani iznos od 3.662,50 € (trihiljadešeststotinašezdesetdva eura i pedeset centi), a na ime paušala iznos od 100,00 € (sto eura), sve u roku od 15 dana po pravosnažnosti presude, pod prijetnjom prinudnog izvršenja.<br>
<br>
OBAVEZUJE SE optuženi da oštećenom D.u A.u, na ime nagrade i nužnih izdataka njegovog punomoćnika, advokata Boriše Mićunovića, uplati novčani iznos od 267,00 €.<br>
<br>
<div style="text-align: center;">
	O b r a z l o ž e nj e</div>
<br>
Optužnicom Višeg državnog tužilaštva u Podgorici Kt.br.1/11, od 28.03.2011.godine, optuženom G. Dušku stavljeno je na teret izvršenje krivičnog djela ubistvo u pokušaju iz čl.143 u vezi čl.20 Krivičnog zakonika (KZ). Zastupnik optužnice je pri istoj ostao do kraja glavnog pretresa, a u završnim riječima je predložio da sud optuženog oglasi krivim i osudi na kaznu zatvora u granicama propisanim zakonom.<br>
<br>
Punomoćnik oštećenog se pridružio završnoj riječi zastupnika optužbe, navodeći da će oštećeni naknadu štete ostvarivati u parničnom postupku, tražeći da optuženi, oštećenom naknadi troškove za angažavanog punomoćnika.<br>
<br>
Optuženi D. G. je, na saslušanju u policiji i pred istražnim sudijom Osnovnog suda u Podgorici, naveo da je sa drugovima D. D. i D. A. i bratom od strica M. G., za doček nove godine, bio u lokalu „Kula Karadžića“, na Starom aerodromu, u Podgorici. Svi iz društva su pili alkoholna pića. Oko 03,00 časa su svi zajedno krenuli kući, prema iznajmljenom stanu. Tokom puta, vjerovatno usljed dejstva akohola, je imao kraću prepirku sa D., ali mu je rekao da nema potrebe da se svađaju. Po dolasku kući počeli su da se spremaju za spavanje. Negdje oko 03,30 časova, dok je namještao krevet, u njegovu sobu ušao je D., koji je, kako pretpostavlja, imao namjeru da nastavi da se svađa, iako, po njemu, nije imao razloga. Potom su u sobu ušli M. i D. i odveli D., kojem je M. rekao da će spavati u njegovoj sobi. Iako su ga izgurali iz sobe, nakon par minuta, D. ponovo dolazi do njega, i onako u alkoholisanom stanju, hvata ga desnom rukom oko vrata i počinje da ga vuče za pidžamu. M. i D. ponovo guraju D. iz njegove sobe, dok on sjedi na krevetu i D. upozorava da napusti sobu, jer će ga u suprotnom povrijediti nožem. Isti se ne obazire na njegovo upozorenje, zbog čega on uzima nož na rasklapanje, koji je stajao na staklenom stolu u sobi i kreće prema D.u. Kad mu je prišao, počeli su da se guraju, a M. je pokušavao da mu oduzme nož. Prilikom tog guranja padaju na hodnik i vjerovatno je tada on i uboo D. nožem u tijelo, jer je, dok su ležali u hodniku jedan naspram drugog, primijetio da D. krvari, a da je krv prisutna i na zidu hodnika. On je ustao i rekao M. da je uboo D.a, kojem je ovaj prišao i pomogao mu da ustane, dok je D. izašao iz stana, a potom odveo D.a do bolnice, dok se M. vratio u stan u kome se on nalazio.<br>
<br>
Na saslušanju pred istražnim sudijom ovog suda, optuženi je u odnosu na već rečeno pojasnio da su, za vrijeme novogodišnjeg dočeka u „Kuli Karadžića“ pili crno vino, jedno 7-8 litara, a da je D. kasnije, umjesto vina pio pivo. Sva četvorica su bili pijani, a D. je počeo sa svađom još dok su bili u lokalu. Iako je i on bio u alkoholisanom stanju, svega se dobro sjeća. U stanu u kojem se sve dešavalo žive on i M., dok D. živi u drugoj kući, nedaleko od njihovog stana. Sa D.m je živio i D., ali je taj stan napustio jer nije imao novca, pa su mu on i M. dozvolili da spava kod njih. Kad je krenuo prema D. sa nožem, pogurali su se i D. ga je uhvatio za vrat i povukao prema vratima, da bi se umiješao M., da ih razdvoji, nakon čega su obojica pali na hodnik, i to tako što je on ležao na podu hodnika, a D. je bio iznad njega. Ne sjeća se kako ga je uboo, ali pretpostavlja da je do uboda došlo kad su pali na pod, a nakon što su pali, nož mu više nije bio u ruci, a ne zna gdje je završio. Nije htio da ubije Daniejla, samo da ga zaplaši da bi ovaj prestao da nasrće na njega.<br>
<br>
Na glavnom pretresu optuženi je dodao i da je, dok su još bili u “Kuli Karadžića” M. našao mobilni telefon i dao ga D., a ovaj ga bacio u WC šolju, poslije čega su njih dvojica počeli da se svađaju, a u svađu se uključio i on, koji je takođe počeo da se svađa sa D.. Potom je u lokala došla policija, jer je nekom momku nestao telefon i novčanik. Njih četvorica su popili još jedno piće, još neko vrijeme ostali u lokalu i nakon odlaska policije, a potom krenuli kući. Na putu prema iznajmljenom stanu on se nastavio svađati sa D., zbog onog događaja u kafani, iako je išao nekih 10-15 metara ispred njega, upravo da se ne bi svađali. On je prvi i došao u stan, a poslije njega je došao i D., a nakon nekog vremena stigli su M. i D.. D. je opet počeo da se svađa sa njim, u dnevnu sobi gdje je sjedio, kojom prilikom su se i pogurali, ali ih je D. razdvojio. Poslije par minuta D. je opet počeo sa svađom, a&nbsp; on&nbsp; mu je rekao da ide u drugu sobu, ali mu je on prišao i uhvatio ga rukom za zadnji dio vrata. On je tada ustao, a dok je ustajao uzeo je nož na rasklapanje koji je stajao na stolu rasklopljen, jer su ga ranije koristili za otvaranje flaše vina. U momentu dok je ustajao sa nožem, a D. ga držao rukom za vrat i vukao ga, a on njega obgrlio sa obje ruke i držao pri sebi, skočili su M. i D. da ih razdvoje, ali su se on i D. pogurali i u tom guranju pali, i to tako što je on pao leđima na pločice, a D. preko njega. Pali su u hodniku,negdje po sredini hodnika, a dnevna soba gleda tačno na ulazna vrata i taj hodnik ide od ulaznih vrata prema dnevnoj sobi. Od momenta kada je uzeo nož sa stola, pa do trenutka kada su on i D. pali, nije nožem zamahivao prema njemu, a držao ga je u lijevoj ruci, jer je ljevak, ali se ne sjeća u kom položaju mu je bila ruka. U momentu kada su se čupali i kada su pali, on je leđima bio okrenut vratima stana, a D. je bio ispred njega, dok je iza D. bio M., a nije vidio gdje je bio D.. Kada su krenuli da ustaju, primijetio je da mu nož više nije u ruci, a da je D. krvav, dok je krvi bilo na pločicama i po zidu. Nije bio svjestan, niti zna kada ga je uboo nožem. M. i D. su prihvatili D. i pomogli mu da ustane i izađe kako bi ga odveli do bolnice. On je ostao u stanu, a ne zna gdje se izgubio nož. Kaje se i žao mu je zbog svega.<br>
<br>
Branilac optuženog je u završnoj riječi istakla da smatra da izvedenim dokazima nije nesumnjivo utvrđeno da je optuženi izvršio krivično djelo za koje se tereti optužnicom. Naime, optuženi ne zna kako je došlo do povređi. oštećenog, a nije imao namjeru da istog liši života, već je htio samo da ga zaplaši. Predložila je sudu da istog oslobodi od optužbe, a ukoliko nađe da je kriv za nanošenje tjelesne povrede iz nehata, ukazala je na sve olakšavajuće okolnostima na strani optuženog. Sam optuženi je prihvatio završnu riječ svog branioca, nemajući šta da doda.<br>
<br>
Sud je na glavnom pretresu izveo sljedeće dokaze. na saglasan predlog stranaka pročitao iskaz svjedoka oštećenog D. A., te iskaze svjedoka M. G. i D. D.a; pročitao zapisnik o uviđaju Uprave policije Područna jedinica Podgorica, Ku.br.3/2011, od 02.01.2011.godine; pročitao nalaz i mišljenje sudskog vještaka medicinske struke dr K. N.a, Ki.br.1/11, od 31.01.2011.godine i saslušao ovog vještaka na glavnom pretresu; pročitao izvještaj o trasološkom vještačenju Uprave policije Forenzički centar Danilovgrad, br.133/11, od 08.02.2011.godine; izvršio uvida u fotoelaborat Uprave policije Područna jedinica Podgorica br.17-28-244-2567/3372, od 01.01.2011.godine; pročitao izvod iz kaznene evidencije na ime optuženog&nbsp; Ministarstva pravde Republike Makedonije i izvršio uvid u račun br.03-7 Kliničkog centra Crne Gore u Podgorici.<br>
<br>
Sud je odlučio da se u dokaznom postupku ne čitaju tri službene zabilješke Uprave policije Poručna jedinica Podgorica, Ku.br.3/2011, od 02.01.2011.godine, a koje dokaze je predložio tužilac, jer iste sadrže činjenice koje su ovlašćeni službenici policije, u postupku prikupljanja obavještenja, saznali od optuženog, oštećenog i dežurnog ljekara koji je primio oštećenog kritične večeri, što se ne može koristiti kao dokaz u postupku.<br>
<br>
Oštećeni D. A. je u istrazi naveo da je u novogodišnjoj noći, sa zemljacima D. i M. G. i D. D., bio u restoranu “Kula Karadžića”, koji se nalazi na Starom aerodromu, u kojem naselju svi oni i stanuju, s tim što je on, sa D. i M., stanovao u jednom, a D. u zasebnom stanu. U restoranu su se zabavljali i pili. On je prethopdno, u stanu, popio tri boce piva od po 0,5 l, au restoranu 6-7 boca piva od 0,33 l. D. I D. su takođe pilu, u stanu bijelo, a u restoranu crno vino, dok M. nije pio u stanu, već samo u restoranu, takođe crno vino. U jednom trenutku, on je otišao od njihovog stola do stola pjevača, a kada se vratio kod M. i D., M. mu je dao jedan telefon da ga baci u WC. Pitao ga je otkud mu telefon, a ovaj mu je rekao da ga, zajedno sa jednim novčanikom, ukrao sa jednog stola. On je otišao do WC-a i bacio telefon, a kada se vratio, u restoran je došla policija. M. mu je govorio da ne govori ništa o krađi novčanika i telefona. Kada je policija otišla, on je, u prisustvu D., govorio M. i D. da će prijaviti policiji M., zbog krađe, te su se zbog toga počeli svađati. Kada su krenuli kući, a na putu prema stanu, i dalje su nastavili da se svađaju, i tada mu je D. rekao da više ne dolazi u njihov stan, a potom je otišao prvi do stana. Kad su njih trojica došli do stana, M. ga je nagovarao da uđe u stan, pa kada je ušao, vidio je D. da sjedi u dnevnoj sobi, a da je, na stolu ispred njega jedan nož, dok je u rukama držao drugi. Nastavili su da se svađaju, pa je on odlučio da ode. Dok su se svađali, stajao je na vratima dnevne sobe i taman kad je krenuo prema izlazu iz stana, koji je pravo&nbsp; od dnevne sobe, na kraju hodnika, D. je ustao, skočio na njega, i dok je bio leđima okrenut, nožem ga uboo u predjelu potiljka i jednom u predjelu grudi, ispod lijeve ruke, a potom su obojica pali na pod. Skočili su M. i D. i razdvojili ih.<br>
<br>
Oštećeni je na glavnom pretresu u bitnom potvrdio sve gore navedeno a pojasnio je da kada je došao u stan, a po nagovoru M., vidio je D. da sjedi u dnevnoj sobi, a da u ruci drži nož na rasklapanje, koji je bio otvoren, a da je, na stolu pored njega, stajao i jedan kuhinjski nož. Kada ga je ugledao, a bio je na vratima dnevne sobe, D. mu je rekao. “Izađi, zaklaću te, ubiću te”, a onda je ustao, uzeo njegovu jaknu sa stola i baco je na njega. Jakna je pala dolje, a on je rekao “dobro”, okrenuo se i uputio u pravcu ulaznih vrata, sa namjerom da napusti stan, a D. je ostao u dnevnoj sobi, iza njegovih leđa. U jednom momentu, D. mu je prišao sa leđa, prislonio mu nož uz tjeme glave, kada je osjetio da ga je posjekao, a odmah poslije toga ga je i uboo u predjelu grudi, ispod lijevog ramena, u predjelu pazuha, nakon čega je pao na pod hodnika. Sve se dešavalo negdje po sredini hodnika, koji vodi od dnevne sobe prema ulaznim vratima stana. Te večeri je na sebi imao farmerice, košulju dugih rukava, a preko košulje kraću jaknu bijele boje. Kritične večeri su svi bili popili, jer su pili i u stanu i kasnije u restoranu, ali nijesu bili tako pijani da ne znaju šta rade i da se toga ne sjećaju. Kada je izašao iz bolnice, čuo je od M. da je D. otac platio troškove bolničkog liječenja.&nbsp;<br>
<br>
Objasnio je da nije rekao kod istražnog sudije da je M. ukrao i novčanik, već samo&nbsp; telefon, a tek kad je u restoran došla policija, čuo je da je ukraden i novčanik, koji je poslije i nađen, tako da je vjerovatno pogrešno shvaćen. Ne može se sjetiti da je D. pao zajedno sa njim nakon što ga je uboo, ali on jeste pao, i bio je ošamućen, a čuo je D. glas. “uboo si ga, ostavi ga, umrijeće, umrijeće“, a nije vidio gdje se D. nalazi i šta radi. Pridružio se krivičnom gonjenju i postavio imovinsko pravni zahtjev za zadobijene povrede.<br>
<br>
Svjedok M. G. je u istrazi naveo da u Podgorici obavljao keramičarske poslove, a stanovao je kao podstanar sa bratom od strica, D., i D. drugom, D.om, koji je prvobitno stanovao sa D. D., a potom je prešao kod njih. Sva četvorica su bila u “Kuli Karadžića”, za doček nove godine. Dosta su pili, da bi se D. i D. zakačili oko nekog novčanika i telefona koji je nestao nekom momku, a za koje je D. pitao D., da li ih je on ukrao. Među njima je došlo do žučne rasprave, koja se nastavila i kad su, oko 03 časa, sva četvorica krenuli kući i trajala čitavim putem do njihovog stana. I u stanu su nastavili da se svađaju. D. je govorio D.u da će ga ubosti i da izađe iz stana, a on je insistiro da D. spava u njegovoj sobi, a ne kao što je do tada, u D.. Bio je prisutan i D., koji je takođe pomagao da se njih dvojica pomire. U jednom trenutku, D. je došao na vrata od dnevne sobe, u kojoj je na krevetu sjedio D., i nasloljen na dovratnik, sa vrata, kada je bio udaljen nekih 3-4 metra, govorio nešto u smislu da će sjutra sve riješiti. Tada je D. ustao sa kreveta, došao do D.a koji je i dalje bio na vratima dnevne sobe i onda su se, odjedanput, obojica našli na podu hodnika.On i D. su krenuli da ih razdvajaju, on je povukao D., a D. D.a, i tada je čuo da D.a “uboo ga je”, a kad se ispravio, vidio je krv na zidu. D. je ustao, stavio ruku na potiljak i izašao na ulicu, a D. se vratio u dnevnu sobu. Izašao je za D.om i vidio ga je ispred kuće, na ulici, sa D., a da niz leđa ima dosta krvi, što se dobro vidjelo na njegovoj bijeloj jakni. Zaustavili su nekog čovjeka, koji ga je kolima odvezao do Hitne pomoći. Sa njim je pošao i D., a on se vratio u stan i zatekao D. koji se već oblačio i rekao mu “uboo sam čovjeka, idem da ga vidim i idem u policiju”. Uopšte nije vidio čime je D. uboo D.a.<br>
<br>
Ovaj svjedok je na glavnom pretresu naveo da je, dok su bili u restoranu “Kula Karadžiča”, našao jedan mobilni telefon, pored jednog stola i dao ga D.u, jer ovaj nije imao mobilni telefon. Poslije toga su čuli da je nekom momku u kafani neko ukrao novčanik, zbog čega je u kafanu dolazila i policija. Poslije toga D. je pitao D. da li je on ukrao ovaj mobilni telefon i novčanik, pa je između njih došlo do rasprave i svađe, koja se nastavila i kad su, negdje oko 03 časa poslije ponoći, krenuli kući. Potom se D. izdvojio i išao ispred njih, a oni za njim. D. je prvi stigao kući, a za njim i D., dok su on i D. ostali ispred kuće, jer D. nije htio da uđe i govorio je da će da spava na ulici, a on ga je nagovarao da prespava kod njih. Na njegov nagovor D. je i ušao u kuću, a on ga je uveo u svoju sobu. D. i D. su sjedjeli u dnevnoj sobi i razgovarali, a D. je prokomentarisao nešto u smislu da D. ne može da spava kod njih. Pošto je ostavio D.a u svojoj sobi, otišao je u dnevnu, da porazgovara sa D., kako bi D. ostao da prespava. Ne sjeća se što mu je D. rekao. Izašao je iz dnevne sobe, zatvorio vrata i krenuo da uđe u svoju, da bi na vratima zatekao D., koji je već izašao iz sobe, prošao pored njega i uputio se prema dnevnoj. Kada je ulazio u svoju sobu, čuo je D.a da viče “pobili su se, ubo ga je” i tada se okrenuo i vidio da su D. i D. na podu hodnika. Ne zna kako su ležali i ko je bio preko koga. D. im je prišao, D. ustao, a on je vidio tragove od krvi na zidu, pa je uveo D. u sobu. Vidio je da D. drži ruku na potiljačnom dijelu glave. Kod D. nije vidio nož kako prije, tako ni poslije D.ovog povređiV., već je isti vidio tek kada ga je D. pokazao policjii. Tada je nož bio u dnevnoj sobi, na staklenom stolu, a radi se o nožu koji su koristili u kuhinji.<br>
<br>
Objašnjavajući razlike u odnosu na iskaz iz istrage, svjedok je naveo da je kod istražnog sudije davao izjavu dan-dva nakon predmetnog događaja, a moguće je da je, svjedočeći na glavnom pretresu, ponešto i zaboravio, jer je od događaja prošlo pet-šest mjeseci. Ne sjeća se da je u istrazi naveo da je D. prijetio D.u i pominjao da će ga ubosti, a sjeća se da je došlo do neke rasprave između njih dvojice u stanu. Iskaz sa glavnog pretresa je ono što je tačno i ono što on zna o događaju.&nbsp;<br>
<br>
Svjedok D. D. je u istrazi naveo da su njih četvorica, D. i M. G., D. A. i on sam, u kafani “Kula Karadžića” čekali Novu godinu. Dok su bili u kafani, M. je D.u dao jedan telefon, koji je ovaj bacio u WC. Sva četvorica su dosta popili, a između D. i M. i D. oko telefona, zašto ga je D. bacio, kad njih dvojica nemaju telefon. D. je prijetio da će prijaviti policiji za telefon i novčanik, jer je ranije, u kafanu dolazila policija, jer je nekom od gostiju nestao novčanik i telefon. Potom su krenuli kući. Prvi je išao D., koji je prvi i došao u stan gdje su bili smješteni on i M., a u kome je spavao i D., a potom su u stan došla i njih trojica. D. i D. sui nastavili da se svađaju u stanu i D. mu je govorio da napusti stan, jer ga on plaća, a ako to ne učini da će ga izbosti, a za to vrijeme je imao nekakav nož u ruci. D. je i njemu rekao. “D., izađi i ti jer ću i tebe izbosti”, pa je on izašo ispred stana i stao ispred ulaznih vrata, da sačeka ne bi li D. izašao za njim. M. je govorio Dušku da D., koji je ranije živio sa njim, a onda prešao u stan kod G., neće ići nikuda i da će spavati u njegovoj sobi. On je posmatrao dešaV. u stanu stojeći ispred otvorenih ulaznih vrata stana i vidio je kad su se D. i D. sreli kod ulaznih vrata dnevne sobe i nastavili da se svađaju. D. je stavio nož za vrat D.u i rekao mu da će ga ubosti, pa su krenuli prema izlaznim vratima. Potom je on ušao unutra, kako bi prekinuo svađu, jer se M. nije trudio da istu spriječi. Zgrabio je D., a M. je rekao da odvoji D. i tada je vidio da D.u curi krv i da je uboden u grudi.<br>
<br>
Na glavnom pretresu, svjedok je u odnosu na već rečeno dodao da kada je vidio D. da drži nož u predjelu D.ovog vrata, njih dvojica su bili okrenuti licem u lice i nalazili su se negdje po sredini hodnika, tako što mu je bliži bio D., koji je bio okrenut leđima, a ispred D.a je bio D., a pored D., bočno M.. Tada je on ušao u stan kako bi ih razdvojio, da ne bi došlo do sukoba, jer je M. samo stajao i gledao, nije ništa posebno preduzimao da ih razdvoji. Dok je D. držao nož za vrat D.u, i kad je bio ispred dnevne sobe, on ga je uhvatio za lakat, stisnuo za zglob ruke i uzeo mu nož, a M. je rekao “uhvati ih, vidiš li da će se izbosti”. Nakon što je on uzeo nož, a ne zna gdje ga je stavio, D. je nasrnuo na D., koga M. nije držao, a tada isti nije imao nož, i njih dvojica su pali na pod hodnika, a da je D. uboden u predjelu grudi vidio je tek kada su mu on i M. pomagali da ustane, a ne zna kad je moglo doći do ubadanja, jer nije vidio da je između D. i D.a došlo do međusobnog udaranja, niti da je D. zamahivao rukama u pravcu D.a. Ne sjeća se u kojoj ruci je D. držao nož, a ne zna ni da li je isti ljevak ili dešnjak.<br>
<br>
Iz zapisnika o uviđaju Uprave policije Područna jedinica Podgorica Ku.br.3/2011 utvrđuje se da je lice mjesta spratna kuća locirana u Ulici Andrije Paltašića br.36, u naselju Stari aerodrom. Gledajući od ulaza u kuću, hodnik lijevo vodi u kupatilo, dalje lijevo u dvije spavaće sobe, a pravo u dnevnu sobu i kuhinju. U hodniku iza ulaznih vrata, po podu i na zidu, zatečeni su tragovi nalik na krv. Pri kraju hodnika, gledano od ulaza u kuću, nalazi se komoda na kojoj je pronađena platnena jakna braon boje, na kojoj se nalaze tragovi nalik na krv.&nbsp; Gledajući od ulaza u dnevnu sobu, lijevo, se nalazi komoda sa TV-om, a na podu oko komode je garderoba i papuče. Gledajući pravo od ulaza u dnevnu sobu, nalaze se, jedan do drugog, dva kauča, na kojima su zatečena zgužvana ćebad i garderoba. Ispred kauča nalazi se mali metalno-stakleni sto. Na stolu je zatečen kuhinjski nož, viljuška, daljinski upravljač, prazna čaša i flaša “Coca Cola”. Na polici ispod staklene površine stola pronađen je nož na preklapanje, braon sive boje i karte. Oko stola, na podu, zatečene su plastične flaše od sokova, kisele vode, flaša piva i prazna flaša od crnog vina. Gledajući desno od ulaza u dnevnu sobu, nalazi se kuhinja, a u istoj kuhinjski sto sa hranom, kuhinjski elementi i mikrotalasna pećnica.<br>
<br>
Izgled prostorija i materijalni tragovi zatečeni na licu mjesta prikazani su u fotoelaboratu Uprave policije PJ Podgorica br.17-28-244-2567/3372.<br>
<br>
Iz nalaza i mišljenja sudskog vještaka medicinske struke dr K. N.a, koji je dat na osnovu uvida u medicinsku dokumentaciju (medicinski zapis u Protokolu bolesnika Urgentnog centra i otpusna lista sa epikrizom Centra za grudnu hirurgiju na ime oštećenog), utvrđeno je da je D. A., u predmetnom događaju, zadobio tjelesne povrede u vidu ubodne rane u predjelu lijeve polovine grudnog koša, sa prisustvom krvi i vazduha u lijevoj grudnoj duplji, čije se dno završavalo u plućnom tkivu u predjelu lijevog plućnog krila, koja je nanesena šilljkom mehaničkog oruđa, u šta spada nož i sl., i predstavlja, u vrijeme nanošenja, sama za sebe, pojedinačno procijenjeno, tešku tjelesnu povredu opasnu po život, kao i nagnječno-razdernu ranu u potiljačnom predjelu, koja je nanesena dejstvom tupine mehaničkog oruđa, i predstavlja sama za sebe, pojedinačno procijenjeno, laku tjelesnu povredu. Opisane povrede predstavljaju, u vrijeme nanošenja, skupno procijenjeno, tešku tjelesnu povredu opasnu po život.<br>
<br>
Vještak je na glavnom pretresu objasnio da, polazeći od lokalizacije ulaznog otvora ubodine u predjelu lijeve polovine grudnog koša, te nagnječno-razderne rane u potiljačnom predjelu, kao i lokalizacije oštećenja na odjeći oštećenog, opisanih u izvještaju o trasološkom vještačenju garderobe oštećenog, te činjenicu da je optuženi ljevak, to je oštečeni A. D. u vrijeme zadobijanja povreda bio u uspravnom položaju tijela, okrenut leđima prema sili koja je djelovala. Obzirom da je ubodina zahvatila ne samo zid grudnog koša, već je i ušla u lijevu grudnu duplju i oštetila plućno tkivo, objasnio je da je sila kojom je nož djelovao na tijelo oštećenog bila jakog inteziteta, odnosno da je navedena ubodina nanesena aktivno zamahnutim nožem, a ista nije mogla nastati prilikom zajedničkog pada optuženog i oštećenog na pod. Rana u potiljačnom predjelu je u raspoloživoj medicinskoj dokumentaciji dijagnostikovana kao nagnječno-razderna rana, a ne kao sjekotina ili ubodina, što znači da je nanesena tupinom mehaničkog oruđa. Nož je mehaničko oruđe koje teoretski ima sva tri dejstvena principa, tupinu ukoliko se udara drškom noža, sječivo, ukoliko se nož prevlači preko kože i šiljak, ukoliko se nožem ubada. Opisana nagnječno-razderna rana u potiljačnom predjelu nastala je takođe kad se oštećeni nalazio u uspravnom položaju, okrenut leđima prema sili koja je djelovala i nanesena je tupinom mehaničkog oruđa, u šta bi spadalo drška od noža, stisnuta pesnica i slično. Oštećeni je liječen na Odjeljenju za grudnu hirurgiju KC CG, od 01. do 05.01.2011.godine, a shodno otpusnoj listi, na otpustu, dana 05.01.2011.godine, opšte stanje oštećenog bilo je dobro i isti je otpušten na dalje kućno liječenje. Broj bolesničkih dana liječenja i stanje povrijeđenog na otpustu nije kvalifikatorni element. Povreda koju je oštećeni zadobio, i to ubodina u predjelu lijeve strane grudnog koša, sadrži u sebi&nbsp; konkretnu opasnot po život u svim fazama prilikom i nakon povređiV., a povrede navedenog tipa, bez hirurške intervencije završavaju fatalno. Kod tih povreda dolazi do nagomilaV. krvi u grudnoj duplji, konkretno u lijevoj grudnoj duplji, a time i do kompresije lijevog plućnog krila i do promjene lokalizacije svih grudnih organa, a što u drastičnoj mjeri kompromituje disanje, kao najvažniju vitalnu funkciju. Zato su ove povrede opasne po život, dok je u konkretnom slučaju bilo prisutno i krvarenje, i to ne samo unutra, u lijevu grudnu duplju, nego i spolja. Upoznat sa iskazom oštećenog, koji je naveo da mu je optuženi prišao sa leđa, da je osjetio kako mu stavlja nož na potiljak i da ga je uboo u predjelu grudi ispod lijevog ramena, a imajući u vidu izgled noža, prikazanog u fotoelaboratu koji čini sastavni dio izvještaja o trasološkom vještačenju, te lokalizaciju povreda, intezitet djeloV. sile, položaj koji opisuje oštećeni i optuženi, način nanošenja ovih povreda, odgovara iskazu oštećenog, onako kako on prikazuje događaj i momenat nanošenja povreda.<br>
<br>
Iz izvještaja o trasološkom vještačenju br.133/11 utvrđeno je da su na vještačenje dostavljeni odjevni predmeti oštećenog i jakna optuženog i predmetni nož. Na jakni oštećenog, bež boje, marke “Revillon”, veličine “S”, na njenoj prednjoj strani, osim intezivnih tragova tečnosti tamnobraon boje nalik na krv, nijesu uočena mehanička oštećenja. Na zadnjoj strani jakne uočeno je jedno mehaničko oštećenje, na 16,5 cm od donje ivice jakne i 9 cm od lijevog šava prednje i zadnje pole, relativne veličine 2,1 cm. I na zadnjoj strani jakne uočeni su intezivni tragovi tečnosti tamnobraon boje nalik na krv. Na košulji dugih rukava oštećenog, marke “Kantaras”, veličine “M”, na prednjoj strani, nijesu uočena mehanička oštećenja.Na zadnjoj strani košulje uočeno je jedno mehaničko oštećenje, na 27,3 cm od donje ivice košulje i 2 cm od lijevog šava prednje i zadnje pole. Relativna veličina ovog oštećenja je 5,7 cm, od čega je u dužini od 2,2 cm oštećenje nastalo dejstvom tvrdog i oštrog predmeta sa sječivom, a preostali dio oštećenja je nastao cijepanjem dejstvom sile. Na jakni optuženog, marke “FF”, veličine ”L”, na prednjoj i zadnjoj strani nijesu uočena mehanička oštećenja. Predmetni nož je na sklapanje, sa natpisom “Columbia”, ukupne dužine 19,7 cm, dužine sječiva 8,8 cm, širine 1,9 cm. Mehanička oštećenja na odjevnim predmetima oštećenog nastala su usljed dejstva tvrdog i oštrog predmeta sa sječivom, nalik na nož, a ista su mogla nastati i od dostavljenog noža.<br>
<br>
Vještak medicinske struke je, na osnovu uvida u medicinsku dokumentaciju na ime oštećenog, te svog stručnog znanja, dao potrebna objašnjenja, koja je sud u cjelosti prihvatio, dok je vještak trasolog izvještaj dao na osnovu stručnog znanja i neposrednog pregleda materijala koji mu je dostavljen na vještačenje.<br>
<br>
Iz izvoda iz kaznene evidencije Ministarstva pravde Republike Makedonije utvrđeno je da optuženi D. G. nije osuđivan.<br>
<br>
Vršenjem uvida u ovjerenu kopiju računa br.03-7 Kliničkog centra Crne Gore utvrđeno je da je troškove bolničkog liječenja oštećenog, na Odjeljenju grudne hirurgije, u iznosu od 206,96 €, platio Ž. G., otac optuženog.<br>
<br>
Na osnovu naprijed izvedenih dokaza sud je utvrdio da su optuženi D. G., oštećeni D. A. i svjedoci M. G. i D. D., kritične večeri bili u kafani “Kula Karadžića”, na Starom aerodromu, u Podgorici, gdje je bio organizovan doček Nove godine. U jednom trenutku, dok su još bili u kafani, došlo je do svađe između oštećenog sa jedne i optuženog i njegovog brata od strica, svjedoka G., sa druge strane, a povodom toga što ih je oštećeni optuživao da su telefon, koji je njemu dao svjedok G., da ga baci u WC, što je i uradio, prethodno ukrali nekom gostu (povodom čega je u kafanu dolazila i policija) i prijetio da će ih prijaviti. Svađa između oštećenog i optuženog nastavila se i kad su sva četvorica, oko 03 časa izjutra, napustili pomenutu kafanu, i trajala je sve vrijeme njihovog puta do iznajmljenog stana, a potom se nastavila i u stanu, u koji su na kraju došli sva četvorica. Sve navedeno je utvrđeno iz iskaza oštećenog, koji je u tom dijelu potvrđen iskazima saslušanih svjedoka, a što takođe proizilazi iz odbrane samog optuženog.<br>
<br>
Iz iskaza oštećenog dalje je utvrđeno da je optuženi, još tokom svađe u putu prema iznajmljenom stanu, oštećenom poručio da više ne dolazi u stan koji je on zakupio sa svjedokom G. M., a u kojem je i oštećeni spavao. Ipak, upravo je svjedok G. M., kako je to utvrđeno iz iskaza ovog svjedoka i iskaza oštećenog, nagovorio oštećenog da dođe u stan, gdje se nastavila svađa između oštećenog i optuženog. Optuženi G. je tokom svađe oštećenom prijetio otvorenim nožem na sklapanje, koji je držao u ruci, uputivši mu riječi “izađi, zaklaću te, ubiću te”, i to dok je sjedio na kauču u dnevnoj sobi, a za koje vrijeme se oštećeni nalazio na ulaznim vratima dnevnog boravka. Iskaz oštećenog u tom dijelu je potvrđen iskazima svjedoka M. G., koji je u istrazi naveo da je optuženi oštećenom govorio da će ga ubosti i da izađe iz stana, istovremeno potvrđujući da je optuženi sjedio na krevetu u dnevnoj sobi, a&nbsp; da je oštećeni bio na vratima dnevne sobe, naslonjen na dovratnik, i D. D., koji je u istrazi i na glavnom pretresu naveo da je u svađi u stanu optuženi govorio oštećenom da napusti stan, jer ga on plaća, a ako to ne učini da će ga izbosti, za koje vrijeme je imao nož u ruci.<br>
<br>
Iz iskaza oštećenog utvrđeno je da nakon prijetnji koje mu je uputio optuženu, krenuo prema izlaznim vratima sa namjerom da napusti stan, da bi mu optuženi prišao sa leđa, i sa nožem mu zadao povrede u predjelu tjemena glave i u predjelu grudi, ispod lijevog ramena, nakon čega su obojica pali na pod hodnika. Navedeno je potvrđeno nalazom i mišljenjem vještaka medicinske struke, iz kojeg je utvrđeno da je oštećeni tom prilikom zadobio tjelesne povrede u vidu nagnječno-razderne rane u potiljačnom predjelu i ubodne rane u predjelu lijeve polovine grudnog koša, kao i iskazom iz istrage svjedoka G. M., koji je naveo da je oštećeni ustao sa poda hodnika, držeći ruku na potiljku, (što je ponovio i u iskazu na glavnom pretresu), dok je on sam primijetio da “niz leđa ima dosta krvi, što se dobro vidjelo na njegovoj bijeloj jakni”, a da je bilo krvi i na zidu u stanu, te iskazom svjedoka D. iz istrage, koji je naveo da je, kad je, zajedno sa svjedokom G.m razdvojio optuženog i oštećenog, vidio da je isti uboden u predjelu grudi, te da mu curi krv, i sa glavnog pretresa, gdje je naveo da je, dok je oštećenom pomagao da ustane, vidio da je isti uboden u predjelu grudi. Navedeno je na kraju u skladu i sa zapisnikom o uviđaju i fotoelaboratom br.17-28-244-2567/3372, iz kojih se utvrđuje da su, u hodniku (koji od ulaznih vrata vodi pravo do dnevne sobe), iza ulaznih vrata, po podu i zidu, zatečeni tragovi nalik na krv i bliži izgled tih tragova, te izvještajem o trasološkom vještačenju, iz kojeg je utvrđeno da, na zadnjoj strani jakne oštećenog, postoji jedno mehaničko oštećenje, na 16,5 cm od donje ivice jakne i 9 cm od lijevog šava prednje i zadnje pole, relativne veličine 2,1 cm, a da na zadnjoj strani košulje oštećenog postoji jedno mehaničko oštećenje, na 27,3 cm od donje ivice košulje i 2 cm od lijevog šava prednje i zadnje pole, relativne veličine 5,7 cm, od čega je, u dužini od 2,2 cm, oštećenje nastalo dejstvom tvrdog i oštrog predmeta sa sječivom, a preostali dio oštećenja nastao je cijepanjem dejstvom sile, te da su opisana oštećenja mogla nastati od predmetnog noža na sklapanje, sa natpisom “Columbia”, ukupne dužine 19,7 cm, dužine sječiva 8,8 cm, širine 1,9 cm.<br>
<br>
Tačno je da je oštećeni u istrazi naveo da se posvađao sa optuženim i svjedokom G. M., zato što ih je optužio da su u kafani ukrali telefon i novčanik, te da je zajedno sa optuženim pao na pod hodnika, nakon što mu je isti zadao povrede nožem, dok je na glavnom pretresu naveo da je svjedok G. ukrao samo telefon, a ne i novčanik, a da je on nakon povređiV. pao, dok se nije mogao sjetiti da li je i optuženi pao zajedno sa njim. Međutim, riječ je o beznačajnim razlikama, koje iskaz oštećenog ne dovode u sumnju, jer je isti, u pogledu odlučnih činjenica, koje su značajne za pravilno presuđenje, i u istrazi i na glavnom pretresu, svjedočio istovjetno, pri tome detaljno opisujući predmetni događaj i navodeći da mu je optuženi prišao sa leđa i nožem mu zadao dvije povrede, jednu u predjelu potiljka i jednu u predjelu grudi, ispod lijevog ramena, nakon čega je pao. Iskaz oštećenog u pogledu načina nanošenja povreda, potvrđen je i nalazom i mišljenjem vještaka medicinske struke i njegovim stručnim izjašnjenjem na glavnom pretresu, te izvještajem o trasološkom vještačenju. Naime, vještak medicinske struke je, polazeći od lokalizacije ulaznog otvora rane ubodine u predjelu lijeve polovine grudnog koša, te nagnječno-razderne rane u potiljačnom predjelu, lokalizacije oštećenja na odjeći oštećenog, izgleda predmetnog noža, inteziteta djeloV. sile koja je prouzrokovala navedene povrede kod oštećenog i načina njihovog nanošenja, kod nesporne činjenice da je optuženi ljevak, o čemu se isti sam izjasnio na glavnom pretresu, potvrdio da je u vrijeme zadobijanja povreda, oštećeni bio u uspravnom položaju tijela, okrenut leđima prema sili koja je djelovala, a kako je to u svom iskazu opisao oštećeni, dok je iz izvještaja o trasološkom vještačenju utvrđeno da opisanoj povredi - rani ubodini u predjelu lijeve polovine grudnog koša kod oštećenog, u potpunosti odgovaraju mjesta na kojima su konstatovana oštećenja na njegovoj garderobi - na zadnjoj strani jakne i košulje.<br>
<br>
Iz nalaza i mišljenja vještaka medicinske struke i njegovog izjašnjenja na glavnom pretresu sud je utvrdio da je povreda kod oštećenog, koju je vještak u nalazu kvalifikovao kao nagnječno-razderno ranu u predjelu potiljka, nastala dejstvom tupine mehaničkog oružja, odnosno da je ista nanesena drškom predmetnog noža. Dakle, opisana povreda nije nastala dejstvom oštrice noža, iako je i za tu povredu, kao i za ranu ubodinu, oštećeni u iskazima naveo da je nastala tako što ga je optuženi uboo nožem, a što je po mišljenju suda bio njegov subjektivni osjećaj, obzirom da mu je optuženi navedenu povredu nanio sa leđa, pa nije ni mogao da vidi na koji način je koristio predmetni nož, a što po mišljenju suda&nbsp; ne dovodi u sumnju iskaz oštećenog.<br>
<br>
O načinu na koji je nanesena ta povreda i vrsti povrede, na osnovu pravila medicinske nauke, te medicinske dokumentacije na ime oštećenog, izjasnio vještak, čije mišljenje je sud u potpunosti prihvatio.<br>
<br>
Svjedok M. G. je u istrazi naveo da je optuženi prijetio oštećenom da će ga ubosti i da napusti stan, a objasnio je da je, za vrijeme trajanja svađe u stanu, optuženi sjedio na krevetu u dnevnoj sobi, a oštećeni je bio nasloljen na dovratak vrata dnevne sobe, nakon čega je, u jednom trenutku, optuženi ustao i došao do oštećenog, da bi potom obojica pali na pod hodnika. Sud je mišljenja da je svjedok G. u istrazi istinito i objektivno prikazao sve ono što mu je bilo poznato u vezi predmetnog događaja. Ovo tim prije što je ovaj svjedok iskaz kod istražnog sudije dao 05.01.2011.godine, dakle, samo par dana nakon predmetnog događaja. Na glavnom pretresu, gdje je iskaz davao nakon više mjeseci, naveo je da je oštećeni izašao iz njegove sobe, u koju ga je prethodno doveo, prošao pored njega koji je namjeravao da uđe u istu, i uputio se prema dnevnoj sobi, kada je čuo svjedoka D. da viče “pobili su se, uboo ga je”, a vidio optuženog i oštećenog na podu hodnika, iz čega proizilazi da nije vidio ni trenutak ubadanja, niti prethodne pozicije optuženog i oštećenoga, dok nije uopšte pomenuo prijetnje optuženog upućene oštećenom, objašnjavajući da se toga ne sjeća. Bez obzira na protek vremena, sud je mišljenja da je ovaj svjedok, iskazom na glavnom pretresu, posebno time što nije pomenuo prijetnje za koje je u istrazi naveo da ih je optuženi uputio oštećenom, očigledno nastojao da olakša položaj optuženog u postupku, kojem je inače i rođeni brat od strica. Svjedok D. D. je u istrazi naveo da je čuo kada je optuženi, držeći nož, zaprijetio oštećenom da će ga ubosti ako ne napusti stan, što u tom dijelu odgovara činjeničnom stanju onako kako ga je utvrdio sud, a da je isti prijetio i njemu samom. Međutim, iz iskaza ovog svjedoka, kako onog iz istrage, tako i sa glavnog pretresa, proizilazi da isti nije vidio trenutak kada je optuženi zadao povrede oštećenom nožem, posebno ne ranu ubodinu, opisanu u nalazi i mišljenju vještaka medicinske struke. Naime, u istrazi, ovaj svjedok je naveo da je vidio trenutak kada su se optuženi i oštećeni sreli na vratima dnevne sobe, kada je optuženi stavio nož za vrat oštećenom i rekao da će ga ubosti, da bi potom zajedno krenuli prema izlaznim vratima, kada je on ušao u stan da ih razdvoji i tada je vidio da je oštećeni uboden u grudi. Na glavnom pretresu, je na istovjetan način opisao susret optuženog i oštećenog na vratima dnevne sobe, pojašnjavajući da su tada jedan drugom bili okrenuti licem u lice, te da je tada on ušao i oduzeo nož optuženom, da bi tada optuženi fizički nasrnuo na oštećenog. Iskaz ovog svjedoka dat u fazi istrage, a kasnije i na glavnom pretresu, ne može se dovesti u vezu ni sa jednim drugim dokazom, obzirom da ni neposredni učesnici predmetnih dešaV., optuženi i oštećeni, nijesu opisali događaj na način kako je to učinio ovaj svjedok, niti je tako nešto pomenuo drugi svjedok, M. G.. Oštećeni jeste, nakon što je čuo iskaz svjedoka D., potvrdio da se on u jednom momentu okrenuo licem prema optuženom, ali je objasnio da se okrenuo pošto je osjetio da ga je optuženi nožem povrijedio u predjelu potiljka, da bi tada osjetio bol u predjelu grudi, ispod pazuha, sa lijeve strane, za koje povrede je nesumnjivo utvrđeno, a ovo posebno imajući u vidu nalaz i mišljenje vještaka i njegovo izjašnjenje na glavnom pretresu, da je oštećeni obije zadobio sa leđa, što je i tvrdio tokom cijelog postupka. Ipak, oštećeni ni tada nije pomenuo da mu je optuženi držao nož za vrat, niti da je nakon toga fizički nasrnuo na njega, a potpuno je nelogično da bi te činjenice prećutao, kada se ima u vidu da on svojim iskazom tereti optuženog, te da se pridružio i njegovom krivičnom gonjenju. S toga je, a polazeći od svega naprijed iznijetog, očigledno da svjedok D., ni u istrazi, ni na glavnom pretresu, iz njemu znanih razloga, nije dešaV. u stanu, a koja se odnose na način nanošenja povreda oštećenom, predstavio onako kako su se ista zaista i odvijala. Međutim, kod činjenice da je istinitost iskaza oštećenog potvrđena stručnim objašnjenjima vještaka medicinske struke, te izvještajem o trasološkom vještačenju, iskazi svjedoka M. G. i D. D.a nijesu od presudnog značaja za utvrđenje činjeničnog stanja u dijelu na koji način je došlo do ubadanja oštećenog od strane optuženog, jer su ovi svjedoci saglasno izjavili da taj trenutak nijesu vidjeli. Iskazi ovih svjedoka, u dijelu u kojem se mogu povezati i potvrditi drugim dokazima, doprinose samo utvrđenju pojedinih činjenica koje su tom činu prethodile, ili su pak uslijedile nakon toga, posebno u pogledu dešaV. u kafani, kada je došlo do svađe između optuženog i oštećenog, dešaV. u putu do stana i po samom dolasku u stan, kada se svađa nastavila i produbila, kao i u pogledu dešaV. nakon povređiV. oštećenog od strane optuženog.<br>
<br>
Optuženi se brani da je oštećeni, koji je bio u alkoholisanom stanju, po povratku u stan, nasrnuo na njega, uhvatio ga rukom oko vrata i vukao, da bi ih razdvojili svjedoci, njihovi drugovi, ali kako je oštećeni nastavio sa nasrtanjem, on, koji je takođe bio pod uticajem alkohola, je uzeo nož na rasklapanje, sa stola, i krenuo prema oštećnom, ne sa namjerom da ga ubije, već samo da ga zaplaši, da bi prestao da nasrće na njega, pa kad mu je prišao, počeli su da se guraju, prilikom kojeg guranja su pali na pod hodnika, i to tako što je on ležao leđima na podu, a oštećeni je bio iznad njega, kojom prilikom je vjerovatno i došlo do ubadanja oštećenog, obzirom da je on sve vrijeme imao nož u ruci, ali se ne sjeća na koji način.<br>
<br>
Ovakva odbrana optuženog je opovrgnuta stručnim izjašnjenjem vještaka medicinske struke na glavnom pretresu, obzirom da se vještak izjasnio da je sila kojom je nož djelovao na tijelo oštećenog bila jakog inteziteta, odnosno da je ubodina u lijevoj polovini grudnog koša nanesena aktivno zamahnutim nožem, i nije mogla nastati prilikom zajedničkog pada optuženog i oštećenog na pod, na način kako to u odbrani opisuje optuženi, a takođe je isključio mogućnost i da je nagnječno-razderna rana u potiljačnom predjelu mogla nastati na taj način, obzirom da je i ova povreda nanesena sa leđa, odnosno da je sila na tijelo oštećenog djelovala sa zadnje strane tijela. Ovakvim stručnim izjašnjenjem vještak je istovremeno, a kako je to naprijed već objašnjeno, potvrdio istinitost iskaza oštećenog u dijelu na koji način su istom nanijete povrede nožem, a kojim je u potpunosti osporena odbrana optuženog.<br>
<br>
Takođe, ne stoje ni navodi odbrane optuženog da je oštećeni inicirao nastavak svađe u stanu, da je fizički nasrnuo na njega, te da je on, uzimanjem noža, samo htio da zaplaši oštećenog, kako bi isti prestao da nasrće na njega. Naime, iz iskaza oštećenog, koji je u tom dijelu potvrđen iskazom svjedoka G., utvrđeno je da isti, nakon što su iz kafane “Kula Karadžića” došli do iznajmljenog stana G.h, u koji je prethodno došao optuženi, nije imao namjeru da uđe u stan, ali je ipak ušao, a na nagovor ovog svjedoka, iz čega se može zaključiti samo jedno - da nije imao namjeru da nastavi da se svađa sa optuženim. Takođe, niko od dvojice svjedoka ne potvrđuje odbranu optuženog u dijelu da je oštećeni na bilo koji način fizički nasrtao na njega. Naprotiv, svjedok G. u istrazi, koji iskaz je sud ocijenio kao istinit i objektivan, je naveo da je za vrijeme svađe u stanu, optuženi sjedio na kauču u dnevnoj sobi, dok je oštećeni stajao na vratima dnevne sobe, naslonjen na dovratnik, te da su njih dvojica bili na izvjesnoj udaljenosti oko 3-4 metra, kada je optuženi ustao i krenuo prema oštećenom, dok svjedok D. navodi da su se optuženi i oštećeni sreli na vratima dnevne sobe, ali ne ističe posebno da je, u bilo kom trenutku, oštećeni nasrnuo na optuženog, što je, po mišljenju suda, svakako morao pomenuti, da je do toga zaista i došlo.<br>
<br>
S toga, polazeći od svega navedenog, posebno imajući u vidu da je optuženi aktivno zamahnutim nožem nanio oštećenom povrede opisane u nalazu i mišljenju vještaka medicinske struke, da je sila kojom je djelovao nož bila jakog inteziteta, te karakteristike noža, koje se ogledaju u tome da mu je dužina sječiva 8,8 cm a širina 1,9 cm, nesumnjivo je da je isti bio svjestan da zamahujući sa istim u pravcu oštećenog, dok mu je ovaj leđima okrenut, istog može lišiti života,ali je to i htio, postupajući u konkretnom slučaju sa direktnim umišljajem, pa su se u njegovim radnjama ostvarili svi bitni elementi krivičnog djela ubistvo u pokušaju iz čl.143 u vezi čl.20 KZ, obzirom da je smrtna posljedica kod oštećenog izostala samo zbog blagovremeno pružene medicinske pomoći, a ne i volje i htjenja optuženog. Nesporno je da je optuženi, zajedno sa ostalima, kritične večeri konzumirao alkohol, što je za sud bez uticaja, imajući u vidu ponašanje optuženog prije, u vrijeme i nakon izvršenja krivičnog djela, da rekonstruiše čitav događaj i opisuje kako se isti odigrao, sjećajući se svih detalja, navodeći u odbrani da nije imao namjeru da liši života oštećenog, već da ga je slučajno povrijedio, prilikom pada obojice u hodniku stana, gdje se desio predmetni događaj.<br>
<br>
Odlučujući o vrsti i visini krivične sankcije sud je cijenio sve okolnosti u smislu čl.42 KZ-a. Od otežavajući okolnosti cijenio je da je jedna od povreda koje je optuženi nanio oštećenom kvalifikovana kao teška tjelesna povreda opasna po život, kako je to utvrđeno iz nalaza i mišljenja vještaka medicinske struke, dok je od olakšavajućih okolnosti na strani optuženog cijenio da isti nije ranije osuđivan, što je utvrđeno iz izvoda iz kaznene evidencije za optuženog, držanje optuženog poslije izvršenog krivičnog djela, koje se ogleda u tome da je nakon izvršenja predmetnog krivičnog djela htio da ide u bolnicu da vidi kako je oštećeni, kako to proizilazi iz iskaza svjedoka M. G., odnosno telefonom zvao svjedoka D. D., da se interesuje za zdravlje oštećenog, kako to proizilazi iz iskaza ovog svjedoka, te da je na glavnom pretresu izjavio da mu je žao i da se kaje, kao i okolnot da je njegov otac snosio troškove bolničkog liječenja oštećenog, što je utvrđeno iz ovjerene kopije računa Kliničkog centra Crne Gore, te da je krivično djelo ostalo u pokušaju, u kojem slučaju zakon daje mogućnost ublažaV. kazne izvršiocu, pa je navedene olakšavajuće okolnosti cijenio kao osobito olakšavajuće, te po osnovu njih, prilikom odmjeraV. kazne, optuženom ublažio kaznu ispod zakonskog minimuma za krivično djelo za koje je oglašen krivim, cijeneći da će se i tako ublaženom kaznom postići svrha kažnjaV., propisana u čl.32 KZ, odnosno da će se istom uticati na optuženog, ali i na druge da ubuduće ne čine krivična djela.<br>
<br>
U izrečenu kaznu zatvora, optuženom će se uračunati vrijeme provedeno u pritvoru, od 01.01.2011.godine, od 06,00 časova, pa nadalje, shodno odredbi čl.51 KZ.<br>
<br>
Na osnovu čl.75 st.1 KZ, optuženom je izrečena mjera bezbjednosti kojom je od njega oduzet nož na sklapanje, sa natpisom “Columbia”, ukupne dužine 19,7 cm, dužine sječiva 8,8 cm, širine 1,9 cm, obzirom da se radi o predmetu izvršenja predmetnog krivičnog djela, te će se ovom mjerom otkloniti uslovi koji mogu biti od uticaja da optuženi ubuduće vrši krivična djela.<br>
<br>
Kako je optuženi oglašen krivim, presudom je, a na osnovu čl.226 i 229 ZKP-a, obavezan da, na ime troškova krivičnog postupka, uplati ovom sudu iznos od 3.662,50 €, koji iznos se odnosi na ime naknade nužnih izdataka i nagrade postavljenom braniocu optuženog u pretkrivičnom postupku, advokatu Milanu Vujoševiću, u iznosu od 150,00 €, na ime naknade nužnih izdataka i nagrade braniocu optuženog po službenoj dužnosti u toku glavnog postupka, advokatu Vanji R., u iznosu od 3.375,00 €, na ime naknade troškova i nagrade za vještaka medicinske struke dr K. N., u iznosu od 137,50 €. Optuženi je presudom obavezan i da, na ime paušala, uplati iznos od 100,00 €, koji iznos je odmjeren shodno trajanju i složenosti postupka, te njegovom imovnom stanju. Sve navedeno, optuženi je dužan platiti u roku od 15 dana po pravosnažnosti presude, pod prijetnjom prinudnog izvršenja.<br>
<br>
Kako je sud optuženog oglasio krivim, to je isti, shodno čl.226 st.2 tač.7 ZKP, obavezan i da oštećenom D. A., na ime nagrade i nužnih izdataka njegovog punomoćnika, advokata Boriše Mićunovića, uplati novčani iznos od 267,00 €, a koji iznos se odnosi na nagradu punomoćnika oštećenog, za razmatranje i fotokopiranje spisa, u iznosu od 80,00 €, za pristup na odloženi glavni pretres, od 29.06.2011.godine, u iznosu od 62,00 €, te pristup na održani glavni pretres, od 21.09.2011.godine, u iznosu od 125,00 €.<br>
<br>
Sa izloženog, odlučeno je kao u izreci.<br>
<br>
<div style="text-align: center;">
	VIŠI SUD U PODGORICI<br>
	Dana, 26.09.2011.godine<br>
	&nbsp;</div>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK VIJEĆA-SUDIJA<br>
Anka Raković&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vesna Moštrokol<br>
&nbsp;&nbsp;&nbsp;&nbsp;<br>
<br>

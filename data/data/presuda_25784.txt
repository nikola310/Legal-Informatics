<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.33333334in;margin-left:-0.33333334in;margin-right:-0.56527776in;text-align:justify;hyphenate:auto;font-family:Arial;font-size:12pt;}
.p4{text-indent:0.33333334in;margin-left:-0.33333334in;margin-right:-0.56527776in;text-align:center;hyphenate:auto;font-family:Arial;font-size:12pt;}
.p5{margin-right:-0.56527776in;text-align:justify;hyphenate:auto;font-family:Arial;font-size:12pt;}
.p6{text-indent:-0.25in;margin-left:-0.25in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-style:italic;}
.td1{width:2.6097221in;padding-start:0.075in;padding-end:0.075in;}
.td2{width:3.5402777in;padding-start:0.075in;padding-end:0.075in;}
.td3{width:2.6034722in;padding-start:0.075in;padding-end:0.075in;}
.td4{width:3.5465279in;padding-start:0.075in;padding-end:0.075in;}
.r1{height:0.25in;keep-together:always;}
.r2{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>                         Posl</title>
<meta content="marija.cupic" name="author">
</head>
<body class="b1 b2">
<p class="p1">
<span>                         Posl.br.K. 286/12</span>
</p>
<p class="p2">
<!--Image link to '0.jpg' can be here-->
</p>
<p class="p3">
<span>                 </span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3">
<span>	</span><span class="s1">     </span><span>OSNOVNI SUD U CETINJU, kao prvostepeni, krivični, po sudiji Ćupić Mariji, uz učešće Martinović Aleksandre, kao zapisničara, u krivičnom predmetu protiv okrivljenog S. M. sa Cetinja, zbog krivičnog djela ugrožavanje sigurnosti iz čl. 168 st. 2 u vezi st. 1 Krivičnog zakonika, rješavajući po optužnom predlogu ODT-a Cetinje Kt. br. 229/12 od 21. 12. 2012 godine, nakon glavnog, javnog pretresa održanog dana 30. 05. 2013 godine, u prisustvu zamjenika ODT-a P. K. okrivljenog S. M. koji je udaljen za vrijeme trajanja dokaznog postupka i oštećenih  A. F. i D. M. donio je i  javno objavio dana 03. 06. 2013. godine</span>
</p>
<p class="p5"></p>
<p class="p4">
<span>P R E S U D U</span>
</p>
<p class="p3"></p>
<p class="p3">
<span class="s2">	</span><span>Okrivljeni:   </span>
</p>
<p class="p3"></p>
<p class="p3">
<span>S. M. od oca P. i majke M. rođene P. rođen ...... godine u Cetinju, sa prebivalištem u Cetinju ..... državljanin Crne Gore, oženjen, po zanimanju ekonomista, osuđivan presudom Osnovnog suda u Cetinju K. br. 104/91 od 29. 01. 1996. godine zbog krivičnog djela zloupotreba službenog položaja iz čl. 231 st. 5 u vezi st. 3 i 1 Krivičnog zakonika na kaznu zatvora u trajanju od 6 (šest) mjeseci uslovno na 2 (dvije) godine, presudom Osnovnog suda u Kotoru K. br. 513/07 od 17. 02. 2009. godine, zbog krivičnog djela uvreda u produženom trajanju iz čl. 195 st. 1 u vezi čl. 49 Krivičnog zakonika, na novčanu kaznu u iznosu od 1.200,00 €, i presudom Osnovnog suda u Kotoru K. br. 593/09 od 10. 12. 2010. godine, zbog krivičng djela zloupotreba ovlašćenja u privredi iz čl. 276 st. 1 tač. 4 Krivičnog zakonika, na kaznu zatvora u trajanju od 4 (četiri) mjeseca, uslovno na 1 (jednu) godinu</span>
</p>
<p class="p3">
<span>  </span>
</p>
<p class="p4">
<span>Kriv je</span>
</p>
<p class="p3"></p>
<p class="p3">
<span class="s1">	</span><span>Što je:</span>
</p>
<p class="p3"></p>
<p class="p3">
<span>      Dana 23. 11. 2012. godine, oko 10,30 časova, na lokalitetu zv. ''Zelena pijaca'', u Cetinju, iako svjestan da će prijetnjom napada na život i tijelo oštećenih A. F. i D. M. oba iz Podgorice, ugroziti njihovu sigurnost, voljno, bez povoda prišao oštećenima, i uputio im prijetnju sadržine: ''Javite se svojim familijama, kažite im što radite, ovđe će krv leći'', koje prijetnje okrivljenog su kod oštećenog A. F. i D. M. izazvale osjećaj straha i ugroženosti za sopstvene živote i tijela,</span>
</p>
<p class="p3">
<span>      </span>
</p>
<p class="p3">
<span>        - čime je izvršio krivično djelo ugrožavanje sigurnosti iz čl. 168 st. 2 u vezi st. 1 Krivičnog zakonika.</span>
</p>
<p class="p3"></p>
<p class="p3">
<span>	Pa ga  Sud na osnovu čl. 4, 5,13,15,32, 36, 42 ,45,46 Krivičnog zakonika, te čl. 226- 229, i 374 Zakonika o krivičnom postupku, </span>
</p>
<p class="p3"></p>
<p class="p4">
<span>O S U Đ U J E</span>
</p>
<p class="p4"></p>
<p class="p3">
<span>Na kaznu zatvora u trajanju od 30 (trideset) dana, koju kaznu je dužan izdržati nakon pravosnažnosti presude.  </span>
</p>
<p class="p3"></p>
<p class="p3">
<span>	Obavezuje se okrivljeni da ovom Sudu plati po osnovu troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p4"></p>
<p class="p4">
<span>O b r a z l o ž e n j e</span>
</p>
<p class="p3">
<span>        </span>
</p>
<p class="p3">
<span> Optužnim predlogom Osnovnog državnog tužilaštva u Cetinju Kt. br. 229/12 od 21. 12. 2012. godine, stavljeno je na teret okrivljenom S. M.  izvršenje krivičnog djela ugrožavanje sigurnosti iz čl. 168 st. 2 u vezi st. 1 Krivičnog zakonika, pa je zastupnik optužnog predloga ostajući pri istom,  i konačno predložio da sud okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>Okrivljeni S. M. je u svojoj odbrani datoj na glavnom pretresu od 24. 04. 2013. godine, istakao da nisu tačni navodi optužbe ,kao i to da nije počinio krivično djelo  koje mu je stavljeno na teret, a da su oštećeni ti koji su to počinili. Dana 23. 11. 2012. godine je bio pazarni dan na pijaci koja je bila izmještena, i tada je ugledao oštećene sa još dva njemu nepoznata momka. Kasnije je saznao da su to bili momci iz ''S.  P.'', a da je znao da su u tom svojstvu prišao bi im, ali zbog neznanja je sačekao da odu i tek onda se obratio oštećenim i obavio razgovor. Nakon razgovora se uputio u MUP da obavijesti taj organ o toku događaja koji je bio na pijaci. U ulici ...... na Studenskom trgu je sreo načelnika R. koji ga je tražio po zahtjevu gradonačelnika B. kako ne bi smetao pri izvođenju radova na pijaci. Iz razgovora je saznao da je asistencija policije tražena po zahtjevu gradonačelnika, pri izradi objekta koji je u njegovom vlasništvu, a pri čemu je glavni za implementaciju F. A. kome je ugrožena sigurnost od strane njega, kao i to da ne posjeduje građevinsku dozvolu za to. Izjave koje mu tužilac stavlja na teret ''ovdje će krv leći'' , razjasnio je na način što zna da protiv sile ne može, a to je pokazao 27. 11. 2012. godine, tako što je prisustvovao na pijaci gdje nisu bili prisutni D. A. gdje je bila ugrožena njegova sigurnost i sigurnost njegovih sinova od strane institucije. A sve to je isto tako pogrešno shvatio i V. N. vlasnik ''B. b.'', a nakon tih riječi su se razišli. Takođe napominje da je prijava uslijedila u nedelju po instrukcijama P. A. i N. A.  </span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoke oštećene A. F. i D. M.  pročitao izvod iz Kaznene evidencije Uprave policije Ispostave Cetinje na ime okrivljenog S. M. od 18. 12. 2012. godine.</span>
</p>
<p class="p3"></p>
<p class="p3">
<span>Svjedok oštećeni A. F. u svjedočenju datom na glavnom pretresu od 30. 05. 2013. godine, naveo je da se dana 23. 11. 2012. godine oko 10,30  časova nalazio na Zelenoj pijaci u Cetinju sa D. M. i okrivljenim S. M. kojom prilikom im je okrivljeni uputio prijetnju sadržine ''javite se svojim familijama kažite im šta radite, ovdje će krv leći''. Zbog izgovorenih prijetnji osjetio je strah i ugroženost i s tog razloga napustio lice mjesta sa D. i uputili su se ka zgradi Prestonice. Lica koja su se nalazila u neposrednoj blizini su predstavnici ''S. M.'', ali kako su bili udaljeni od njih nije siguran da li su oni mogli da čuju tačan sadržaj upućenih prijetnji. Na pitanje okrivljenog na glavnom pretresu oštećeni se izjasnio da svakodnevno rade sa strankama, kao i tog predmetnog dana, a povod boravka na Zelenoj pijaci  bilo je obezbjeđenje iste. Oštećeni je pojasnio pitanje vezano za postojanje ili nepostojanje građevinske dozvole, i istakao da je nije imao i da je bila u postupku izdavanja, i takođe potvrdio da je 26. 11. 2012. godine pregovarao sa okrivljenim i njegovim sinovima i pristao da bude pregovarač. U završnim riječima je istekao da se pridružuje krivičnom gonjenju, ali ne postavlja imovinsko pravni zahtjev.</span>
</p>
<p class="p3"></p>
<p class="p3">
<span>Svjedok oštećeni D. M. u svjedočenju datom na glavnom pretresu od 30. 05. 2013. godine, naveo je da je predmetnog dana u 10:30 časova bio na Zelenoj pijaci na Cetinju sa A. F. kada im je okrivljeni uputio prijetnju sadržine ''javite se svojim familijama kažite im što radite ovđe će krv leći'', od koje je osjetio strah i ugroženost. Obzirom da su se nalazili na lokalitetu Zelena pijaca, bilo je ljudi čijeg se identiteta ne sjeća, ali obzirom na udaljenost nisu mogli da čuju sadržaj prijetnje koja im je tom prilikom bila upućena. U završnoj riječi je istakao da se ne pridružuje krivičnom gonjenju, i nije postavio imovinsko pravni zahtjev. </span>
</p>
<p class="p3"></p>
<p class="p3">
<span>Iz izvještaja UP Ispostave Cetinje iz kaznene evidencije za okrivljenog S. M.  proizilazi da je isti osuđivan presudom Osnovnog suda u Cetinju K. br. 104/91 od 29. 01. 1996. godine zbog krivičnog djela iz čl. 231 st. 5 u vezi st. 3 i 1 Krivičnog zakonika na kaznu zatvotra u trajanju od 6 (šest) mjeseci uslovno na 2 (dvije) godine, presudom Osnovnog suda u Kotoru K. br. 513/07 od 17. 02. 2009. godine, zbog krivičnog djela iz čl. 195 st. 1 u vezi čl. 49 Krivičnog zakonika, na novčanu kaznu u iznosu od 1.200,00 €, i presudom Osnovnog suda u Kotoru K. br. 593/09 od 10. 12. 2010. godine, zbog krivičng djela iz čl. 276 st. 1 tač. 4 Krivičnog zakonika, na kaznu zatvora u trajanju od 4 (četiri) mjeseca, uslovno na 1 (jednu) godinu.</span>
</p>
<p class="p3">
<span>	</span>
</p>
<p class="p3"></p>
<p class="p3">
<span>Cijeneći provedene dokaze, kako pojedinačno tako i u njihovoj međusobnoj vezi, a posebno iskaze svjedoka oštećenih, koje je sud u cjelosti prihvatio, i dovodeći ih u vezu sa odbranom okrivljenog, sud je nesumnjivo utvrdio da je okrivljeni dana 23. 11. 2012. godine, oko 10,30 časova na Cetinju, prijetnjom da će napasti na njihov život i tijelo, ugrozio sigurnost oštećenih A. F. i D. M.  na način što je predmetnog dana na lokalitetu Zelena pijaca na Cetinju prišao oštećenim i uputio riječi prijetnje ''javite se svojim familijama kažite im šta radite, ovđe će krv leći'', što je kod oštećenih stvorilo osjećaj straha, zbog čega su događaj prijavili policiji, kojim radnjama je sa direktinim umišljajem ostvario sve bitne elemente bića krivičnog djela ugrožavanje sigurnosti iz čl. 168 st. 1 Krivičnog zakonika. </span>
</p>
<p class="p3"></p>
<p class="p3"></p>
<p class="p3">
<span>Sud je cijenio navode odbrane okrivljenog da nije izvršio krivično djelo stavljeno mu na teret, a da je prišao oštećenim kako bi obavio razgovor, ali da su oni taj razgovor interpretirali pogrešno i sve pogrešno shvatili, pa sud takvu odbranu nije prihvatio, ocijenivši je kao nelogičnu i sračunato datu u namjeri izbjegavanja krivice, u cjelosti opovrgnutu iskazom svjedoka oštećenog A. F.  koji u u svom iskazu, datom na glavnom pretresu jasno navodi  da mu je 23. 11. 2012. na Zelenoj pijaci na Cetinju, uputio prijetnje sadržine ''javite se svojim familijama kažite im šta radite, ovđe će krv leći'', koje prijetnje je veoma ozbiljno shvatio, i usljed čega je osjetio strah i ugroženost, što je i potvrđeno i iskazom drugog oštećenog D. M. koji u svom iskazu na glavnom pretresu navodi da je kritične prilike bio zajedno sa A.F. na Zelenoj pijaci u Cetinju kada im je prišao okrivljeni i uputio prijetnju koju je veoma ozbiljno shvatio i usled koje je osjetio strah i ugroženost.</span>
</p>
<p class="p3"></p>
<p class="p6">
<span>	Sa iznijetih razloga stajalište odbrane je za sud posve neprihvatljivo,a posebno kada se ima u vidu da se krivično djelo ugrožavanje sigurnosti sastoji u upotrebi prijetnje da će napasti na život ili tijelo nekog lica  ili njemu bliskog lica čime se ugrožava sigurnost tog lica. Dakle, posledica krivičnog djela jeste ugrožena sigurnost pasivnog subjekta, koja se manifestuje u njegovom osjećanju nesigurnosti.To znači da se posledica odredjuje subjektivno i nije potrebno da je sigurnost i objektivno ugrožena, a u konkretnom slučaju je očigledno da su oštećeni - pasivni subjekti prijetnju ozbiljno shvatili, i dali valjane razloge u tom pravcu.U konkretnom slučaju krivično djelo ugrožavanje sigurnosti iz čl.168.st.1.KZ-a je poprimilo kvalifikovani oblik,obzirom da je djelo učinjeno prema više lica ,a ugrožavanje sigurnosti više lica postoji kada se prijetnja napadom na život i tijelo odnosi na najmanje dva i više lica,koja lica su u konkretnom individualno određena ,tako da se zna čija je sigurnost ugrožena-ošt. A. F. i D.  M.</span>
</p>
<p class="p3">
<span>Preduzimajući navedene radnje tj. izgovarajući priejtnju upućenu oštećenim  okrivljeni S. M.  je bio svjestan da time izaziva osjećaj straha i ugroženosti za život i tijelo, pa je to i htio, u čemu se ogleda njegov direktni umišljaj kao oblik vinosti, čime su  pored objektivnih, ostvareni i subjektivni elementi bića krivičnog djela ugrožavanja sigurnosti iz čl. 168 st. 2 u vezi st. 1 Krivičnog zakonika.</span>
</p>
<p class="p3"></p>
<p class="p3">
<span>Kod svega navedenog, za sud je očigledno da je okrivljeni, postupajući na način predstavljen u izreci presude, upravo imao svijest da će ugrozi sigurnost oštećenih, izgovarajući riječi " Javite se svojim familijama kažite im što radite, ovđe će krv leći'' svjestan tih riječi da predstavljaju prijetnju koja se odnosi na život i tijelo oštećenih, a koje riječi su i stvorile osjećanje ugroženosti i strah za život kod oštećenih, pa su događaj prijavili policiji.</span>
</p>
<p class="p3"></p>
<p class="p3">
<span>   Prilikom utvrđivanja krivične sankcije, sud je u smislu čl. 42 Krivičnog zakonika cijenio sve okolnosti na strani okrivljenog koje utiču da kazna bude manja ili veća, pa je od olakšavajućih okolnosti imao u vidu njegove lične prilike - da je oženjen, okolnosti koje su prethodile izvršenju predmetnog krivičnog djela,dok je kao otežavajuću okolnost sud cijenio raniju osuđivanost okrivljenog, u što se sud uvjerio čitanjem izvoda iz kaznene evidencije, pa je cijeneći prednje okolnosti, sud okrivljenog shodno čl. 36 Krivičnog zakonika osudio na kaznu zatvora u trajanju od 30 (trideset) dana,koju mu je  prethodno primjenom odredaba iz čl.45 i 46 .KZ-a ublažio ispod zakonskog minimuma od tri mjeseca jer je mišljenja da se navedene olakšavajuće okolnosti mogu smatrati naročito olakšavajućim okolnostima, ocijenivši da se i sa ublaženom kaznom može postići svrha kažnjavanja,nalazeći pritom da će se ovakvom kaznom uticati na okrivljenog da u buduće ne vrši krivična djela i time postići svrha kažnjavanja iz čl. 32 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p3"></p>
<p class="p3">
<span>  Pošto je okrivljeni oglašen krivim, sud ga je obavezao da plati iznos od 30,00 € na ime sudskog paušala, kao dijela troškova krivičnog postupka, koji iznos je odmjeren srazmjerno trajanju postupka i složenosti  predmeta, a ovo shodno čl. 226 u vezi čl. 229 Zakonika o krivičnom postupku.</span>
</p>
<p class="p3"></p>
<p class="p3">
<span>       Sa svega izloženog, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p class="p7"></p>
<p class="p2">
<span>OSNOVNI SUD U CETINJU</span>
</p>
<p class="p2">
<span>dana 03. 06. 2013. godine</span>
</p>
<p class="p2"></p>
<table class="t1">
<tbody>
<tr class="r1">
<td class="td1" colspan="2">
<p class="p7">
<span>             ZAPISNIČAR:</span>
</p>
</td><td class="td2">
<p class="p2">
<span>S U D I J A:</span>
</p>
</td>
</tr>
<tr class="r2">
<td class="td1" colspan="2">
<p class="p2">
<span>Martinović Aleksandra</span>
</p>
<p class="p7"></p>
<p class="p7"></p>
<p class="p7">
<span class="s2">PRAVNA POUKA:</span>
</p>
<p class="p7">
<span>Protiv ove presude može se izjaviti žalbaVišem Sudu u Podgorici, u roku od 8 dana </span>
</p>
<p class="p7">
<span>od dana prijema pisanog otpravka, a preko ovog Suda.</span>
</p>
<p class="p7"></p>
<p class="p7"></p>
</td><td class="td2">
<p class="p2">
<span>Ćupić Marija</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p7"></p>
</td>
</tr>
<tr class="r2">
<td class="td3">
<p class="p2">
<span class="s1">Martinović Aleksandra</span>
</p>
<p class="p7"></p>
</td><td class="td4" colspan="2">
<p class="p2">
<span class="s1">Ćupić Marija</span>
</p>
<p class="p7"></p>
</td>
</tr>
</tbody>
</table>
<p class="p8"></p>
<p class="p9"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 243/10</span>
</p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva Rožaje Kt.br. 266/10 od 26.11.2010.g. podnijet protiv optuženog Z. H. iz Tutina, zbog krivičnog djela laka tjelesna povreda iz čl. 152. st. 2. u vezi st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, punomoćnika oštećenog advokatskog pripravnika u kancelariji punomoćnika advokata D. P.iz Berana, K. A. iz Berana, optuženog i njegovog branioca advokata R. M.iz Berana, dana 08.02.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi Z. H. JMBG . od oca N. i majke Z.rodj. Š., rodjen . u selo Boroštica, Opština Tutin, živi u selu Velje Polje, Opština tutin, Državljanin Republike Srbije, pismen, završio srednju školu, poljoprivrednik, oženjen, otac 1 djeteta, odslužio vojni rok 1988.g. u Titovom Velesu, vodi se pri VE Tutin, srednjeg imovnog stanja, osudjivan presudom Opštinskog suda Tutin K.br. 237/07 od 13.03.2009.g. zbog krivičnog djela iz čl. 355. st. 2. KZ na kaznu zatvora u trajanju od 3 mjeseca uslovno za 1 godinu,</span>
</p>
<p class="p1"></p>
<p class="p1"></p>
<p class="p2">
<span>K R I V     J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 25.05.2009.g. oko 18 h, u industrijskoj zoni "Zeleni" ispred "Auto centra Cesta" u Rožajama, lako tjelesno povrijedio Mujević Izeta, na način što ga je opasnim orudjem-sjekirom, sredstvom podobnim da tijelo teško povrijedi ili zdravlje teško naruši udario po tijelu, nanoseći mu tom prilikom laku tjelesnu povredu u vidu rane sjekotine u predjelu lijeve bedrene bodlje veličine 2,5x0,3 cm,</span>
</p>
<p class="p1"></p>
<p class="p1">
<span>	-čime je izvršio krivično djelo laka tjelesna povreda iz čl. 152. st. 2. u vezi st. 1. Krivičnog zakonika,</span>
</p>
<p class="p1"></p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 36, 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>					O S U DJ U J E</span>
</p>
<p class="p1"></p>
<p class="p1"></p>
<p class="p1">
<span>	NA KAZNU ZATVORA u trajanju od 30 (trideset) dana.</span>
</p>
<p class="p1">
<span>	Da plati oštećenom M. I. na ime troškova krivičnog postupka iznos od 150,00 eura.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 150,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Oštećeni M. I.se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 266/10 od 26.11.2010.g. protiv optuženog Z. H. iz Tutina, zbog krivičnog djela laka tjelesna povreda iz čl. 152. st. 2. u vezi st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je ostao pri podnijetom optužnom predlogu, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Punomoćnik oštećenog M. I., advokatski pripravnik u kancelariji punomoćnika-advokata P. D., K.A. po zamjeničkom punomoćju je u završnoj riječi istakla da se pridružuje krivičnom gonjenju ODT-a u odnosu na optuženog i da postavlja odštetni zahtjev na ime nematerijalne štete u iznosu od 4.000,00 eura.</span>
</p>
<p class="p1">
<span>	Branilac optuženog, advokat R. M. u završnoj riječi je predložio da sud njegovog branjenika oslobodi od optužbe, jer u postupku nije dokazano da je izvršio krivično djelo koje mu je optužbom stavljeno na teret.</span>
</p>
<p class="p1">
<span>	Optuženi je u svojoj odbrani istakao: da se od ranije poznavao sa oštećenim M. I. i sa njim nije bio u lošim odnosima i ako je znao da se svadjao sa njegovim sinovcem Nailom. Da se dana 25.05.2009.g. vraćao iz Podgorice teretnim motornim vozilom marke "Mercedes", te se telefonom dogovorio sa Nailom da se nadju u mjestu zv. "Zeleni" u Rožajama da bi mu predao rješenje o produžetku registracije firme koje mu je uzeo u Podgorici, i da mu N. kupi nešto da jede. Kada je došao u Rožaje parkirao je vozilo do zgrade Auto centra "Cesta" vlasništvo M. I. koji tada nije radio gdje je čekao N.. Da je nakon toga došao N. teretnim kombi vozilom koje je zaustavio iza njegovog kombi vozila i došao do njega, te mu donio hranu. Nedugo zatim za njim je došao i G.A.vozilom marke "Mercedes". Da nije izlazio iz vozila već je jeo za volanom i pričao sa N. koji je stajao pored vozila. Tada je iz pravcas Tutina došao oštećeni I. svojim vozilom koje je zaustavio pored kamiona, izašao iz istog i pošao prema N. psujući mu majku špijunsku i pokušavao da ga udari metalnom šipkom koju je iznio iz auta. Da je tada on izašao iz vozila, a u kabini je ostavio pola nepojedenog sendviča i molio oštećenog da ne napada N.govoreći mu da je on kriv što je parkirao vozilo na njegovom parkingu, i da je to učinio po slobodi, a ne sa nekom drugom namjerom, ali ga oštećeni nije poslušao već je i dalje pokušavao da udari N.. Da se N. izmicao prema svom kombi vozilu izbjegavajući udarce, a kada je došao do vozila oštećeni je udario šipkom po staklu od vrata i polomio ga, te je moguće da je zakačio i N., nakon čega su se medjusobno udarali pesnicama nekoliko puta. U jednom momentu N. je odgurnuo vratima od vozila oštećenog, te je on posrnuo nazad i pao na svoje vozilo. Tada je rekao N. da bježe, te kada je ušao u svoje vozilo oštećeni je izvukao iz bunta jednu metalnu šipku-rebrastu armaturu i sa njom udario u kombi vozilo pozadi i oštetio ga. Tada je i on upalio svoje vozilo i otišao sa lica mjesta, te kada su došli kod benzinske pumpe "M Petrol" zaustavili su vozilo i pozvali policiju. Istakao je da kod sebe nije imao nikakav predmet, pa ni sjekiru, tako da nije udario oštećenog sjekirom, niti bilo kojim drugim predmetom. Predložio je da ga sud oslobodi od optužbe, jer nije izvršio krivično djelo koje mu je optužbom stavljeno na teret.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenog M. I., izvršio uvid u spise predmeta Osnovnog suda u Rožajama K.br. 129/10, pročitao pismeni nalaz i mišljenje vještaka medicinske struke prof. dr Č. D.-specijaliste za sudsku medicinu od 13.01.2010.g. i dopunu nalaza i mišljenja ovog vještaka dat na pretresu od 31.08.2010.g. i izvršio uvid u izvod iz kaznene evidencije na ime optuženog, dok je odbio predlog za izvodjenje dokaza saslušanjem svedoka G. A. i N. O., obzirom da je našao da je činjenično stanje u dovoljnoj mjeri utvrdjeno već izvedenim dokazima, te bi se odlaganjem pretresa radi saslušanja ovih svedoka samo nepotrebno odugovlačio postupak, a činjenično stanje bi ostalo neizmijenjeno. </span>
</p>
<p class="p1">
<span>	Svedok-oštećeni M. I.je posvedočio da optuženog poznaje od ranije i sa njim, njegovom braćom i sinovcima nije u dobrim odnosima. Da u industrijskoj zoni "Zeleni", Opština Rožaje posjeduje Auto centar "Cesta" gdje se nalaze njegovi objekti. Dana 25.05.2009.g. nalazio se u firmi do oko 18,00 časova i kada je izašao vidio je da se naspram njegovog vozila koje se nalazilo ispred firme parkiraju tri vozila i to: teretno-kamion, teretno- kombi i  putničko "Mercedes". Da je iz kamiona odmah izašao optuženi Z. H.koji je u rukama imao sjekiru tj. sjekirče dužine držalice oko 60 cm sa metalnim dijelom-oštricom, dok je iz kombi vozila izašao Z. N., koji je u rukama imao metalnu šipku, te su oboica pošli prema njemu kojom prilikom ga je optuženi udario oštricom od sjekire u predjelu lijeve strane stomaka u donjem dijelu i tupim dijelom u predjelu ledja, a N. šipkom više puta po tijelu, nakon čega su ga oborili na asvalt i tukli motkama, nogama i pesnicama. Da je u jednom momentu neko od njih rekao "bježimo sad", pa su ušli u svoja vozila i pošli prema Tutinu. Da je tada nekako došao do metalne šipke koju je N.prethodno imao kod sebe, a ne zna da li mu je istu oteo ili je on ispustio i sa ovom šipkom je udario u šoferšajbnu N. vozila, nakon čega su oni otišli sa lica mjesta. Istakao je da prethodno kod sebe nije imao nikakvu metalnu šipku, tako da nije udarao N., niti metalnim šipkom, niti bilo  kojim drugim predmetom, a kada mu je polomio šoferšajbnu on se nalazio u vozilu, tako da ga nije mogao povrijediti tom prilikom.</span>
</p>
<p class="p1">
<span>	Iz nalaza i mišljenja i dopune nalaza i mišljenja vještaka medicinske struke Dr Č. D. i medicinske dokumentacije proizilazi da je oštećeni M. I. kritičnog dana zadobio povrede u vidu oguljotine u predjelu trbuha ispod pupka veličine 3x3 cm, obuljotine u predjelu desnog koljena veličine 5x4 cm, oguljotine u predjelu desne zatkoljene jame veličine 0,5x0,5 cm, oguljotine u potiljačnom predjelu glave veličine 2x2 cm, crvenila ispod desnog oka veličine 3x3 cm i četiri oguljotine u lijevom podlopatičnom predjelu veličine 0,5x5 cm, 0,2x7 cm, 5x1 cm i 3x7 cm. Da se ove povrede pojedinačno i skupno kvalifikuju kao laka tjelesna povreda i iste su mogle biti nanijete višekratnim djelovanjem tupine mehaničkog orudja gdje spada šaka stisnuta u pesnicu, obuveno stopalo, šipka i druga tupa sredstva. Da je M. I. zadobio i povredu u vidu rane-sjekotine u predjelu lijeve bedrene bodlje 2,5x0,3 cm, gdje postoji poprečno postavljen bjeličasto sedefasti ožiljak čunastog oblika promjera oko 2x0,2 cm, što je utvrdila neposrednim pregledom optuženog, koja povreda je mogla nastati djelovanjem sječiva mehaničkog orudja kao što je sječivo sjekire i dr., te da su i povrede u vidu oguljotine u lijevom podlopatičnom predjelu mogle nastati udarom tupog dijela manje sjekire.</span>
</p>
<p class="p1">
<span>	Iz spisa predmeta K.br. 129/10 vidi se da je optuženi Z. N. oglašen krivim pravosnažnom presudom Osnovnog suda u Rožajama K.br. 129/10 od 31.08.2010.g., zbog krivičnog djela laka tjelesna povreda iz čl. 152. st. 2. u vezi st. 1. KZ, dok je optuženi M. I. oslobodjen od optužbe zbog istog krivičnog djela koji se odnosi na isti dogadjaj. U ovom postupku je utvrdjeno da je Z. N. kritičnog dana  lako tjelesno povrijedio M. I. na način što ga je nogom obuvenom u cipelu, a potom i metalnom šipkom udario više puta po tijelu i nanio mu lake tjelesne povrede u vidu oguljotine u predjelu trbuha ispod pupka veličine 3x3 cm, oguljotine u predjelu desnog koljena veličine 5x4 cm, oguljotine u predjelu desne zatkoljenske jame veličine 0,5x0,5 cm, oguljotine u potiljačnom predjelu glave veličine 2x2 mm i crvenila ispod desnog oka veličine 3x3 cm.</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio sledeće činjenično stanje:</span>
</p>
<p class="p1">
<span>	da su dana 25.05.2009.g. oko 18,00 časova u industrijskoj zoni "Zeleni", Opština Rožaje ispred Auto centra "Cesta" optuženi Z. H. i njegov sinovac Z.N. napali oštećenog M.I. kojom prilikom se optuženi H. mašio sjekire sa metalnim dijelom-oštricom, koja predstavlja sredstvo podobno da tijelo teško povrijedi i zdravlje teško naruši, a N.metalne šipke i pošli prema oštećenom kojom prilikom ga je optuženi H. udario oštricom sjekire u predjelu lijeve bedrene bodlje, a zatim tupim dijelom i u predjelu ledja, dok ga je N.udario metalnom šipkom više puta po tijelu, zbog čega je osudjen pravosnažnom presudom ovoga suda K.br. 129/10 od 31.08.2010.g.. Takodje je utvrdjeno da je oštećeni braneći se od optuženog H. i njegovog sinovca N., koja odbrana je bila neophodna potrebna da od sebe odbije istovremen protivpravnu napad nekako došao do metalne šipke i istom udario N. u predjelu desne ruke i nanio mu tjelesnu povredu, te je zbog toga oslobodjen od optužbe presudom ovoga suda K.br. 129/10 od 31.08.2010.g..</span>
</p>
<p class="p1">
<span>	Ove činjenice utvrdjuju se iz iskaza oštećenog M. I., nalaza i mišljenja i dopune nalaza i mišljenja vještaka Dr Č. D.koje je sud prihvatio kao jasne, objektivne, uvjerljive, a nalaz i dopunu nalaza i mišljenja vještaka i kao stručan, te dovodeći iste u vezu sa navodima iz medicinske dokumentacije i navodima iz spisa predmeta K.br. 129/10, zaista nema sumnje u drugačije činjenično stanje.</span>
</p>
<p class="p1">
<span>	Naime, iz iskaza svedoka-oštećenog M. I. jasno se utvrdjuje da su ga kritičnog dana oko 18,00 časova sačekali optuženi Z. H.i njegov sinovac N. ispred svog preduzeća Auto centar "Cesta" i kada je izašao iz prostorija ovog preduzeća optuženi H. je izašao iz kamiona, a N. iz kombi vozila i pošli su prema njemu, kojom prilikom ga je H. udario oštricom sjekire u predjelu lijeve strane stomaka, a zatim i tupim dijelom sjekire u predjelu ledja, dok ga je N. udarao metalnom šipkom više puta po tijelu i nogom. </span>
</p>
<p class="p1">
<span>	Iskaz oštećenog nalazi oslonca u nalazu i dopuni nalaza i mišljenja vještaka Dr Č. D.iz kojeg se nesumnjivo utvrdjuje da je oštećeni Izet kritičnog dana zadobio tjelesne povrede u vidu rane-sjekotine u predjelu lijeve bedrene bodlje veličine 2,5x0,3 cm, koja povreda je nastala dejstvom sječiva mehaničkog orudja kao što je sječivo sjekire, kao i obuljotina u lijevom podlopatičnom predjelu koja je mogla nastati udarom tupog dijela sjekire, dok su ostale povrede koje je zadobio oštećeni mogle nastati udarom obuvenog stopala, šipke i dr. iz čega jasno proizilazi da je povrede oštećenom I. u podlopatičnom predjelu ledja i u predjelu lijeve bedrene bodlje-lijeve strane stomaka nanio optuženi Z. H. sa sjekirom, a ostale povrede oštećenom Izetu je nanio Z. N.sa metalnom šipkom i nogom obuvenom u cipelu, te da je zbog toga N. osudjen pravosnažnom presudom ovoga suda K.br. 129/10 od 31.08.2010.g., te da se dogadjaj odigrao upravo onako kako je isti predstavio oštećeni Izet.</span>
</p>
<p class="p1">
<span>	Sud je cijenio iskaz optuženog u kojem navodi da se kritičnog dana nije mašio sjekire i istom nije udario oštećenog I., ali njegov iskaz sud nije prihvatio, obzirom da je isti neobjektivan, neuvjerljiv i ne nalazi oslonca u iskazu oštećenog I., i nalazu i dopuni nalaza i mišljenja vještaka medicinske struke, te ostalim izvedenim dokazima, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi dana 25.05.2009.g. oko 18 h, u industrijskoj zoni "Zeleni" ispred "Auto centra Cesta" u Rožajama, lako tjelesno povrijedio M. I., na način što ga je opasnim orudjem-sjekirom, sredstvom podobnim da tijelo teško povrijedi ili zdravlje teško naruši udario po tijelu, nanoseći mu tom prilikom laku tjelesnu povredu u vidu rane sjekotine u predjelu lijeve bedrene bodlje veličine 2,5x0,3 cm.</span>
</p>
<p class="p1">
<span>	Nema uticaja na drugačiji zaključak to što je u postupku utvrdjeno da je optuženi pored navedene povrede nanio oštećenom i povredu u vidu oguljotine u podlopatičnom predjelu ledja, obzirom da ova povreda nije obuhvaćena činjeničnim opisom djela iz optužbe, pa sud istu nije mogao obuhvatiti ni dispozitivom presude, jer bi time povrijedio identitet optužbe i presude.</span>
</p>
<p class="p1">
<span>	Cijeneći psihički odnos optuženog prema učinjenom krivičnom djelu, sud je našao da je isti bio svestan svog djela tj. svestan da preduzimanjem navedenih radnji nanosi laku tjelesnu povredu oštećenom sa sjekirom-sredstvom podobnim da tijelo teško povrijedi ili zdravlje teško naruši i to je htio, pa je postupao sa direktnim umišljajem.</span>
</p>
<p class="p1">
<span>	Sa navedenih razloga, sud nije prihvatio tezu odbrane branioca optuženog da u postupku nije dokazano da je njegov branjenik izvršio krivično djelo koje mu je optužbom stavljeno na teret.</span>
</p>
<p class="p1">
<span>	Pravnom analizom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela laka tjelesna povreda iz čl. 152. st. 2. u vezi st. 1. KZ, za koje djelo je sud istog oglasio krivim i osudio ga na kaznu zatvora u trajanju od 30 (trideset) dana.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, držanje optuženog nakon izvršenog djela, njegove porodične prilike, cijeneći pritom kao otežavajuću okolnost njegovu raniju osudjivanost, pa je sud u nedostatku olakšavajućih okolnosti, a imajući pritom u vidu svrhu kažnjavanja iz čl. 32. KZ u okviru opšte srhe krivičnih sankcija iz čl. 4. istog zakona našao da je imalo mjesta izricanju ovakve vrste i visine kazne, ubijedjen da će izrečena kazna zatvora u naznačenom trajanju u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl.	202. u vezi čl. 199. st. 2. tač. 8. ZKP, sud je obavezao optuženog da plati oštećenom M. I. na ime troškova krivičnog postupka iznos od 150,00 eura, koji troškovi se odnose na ime troškova za angažovanje punomoćnika.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 150,00 eura.</span>
</p>
<p class="p1">
<span>	Na osnovu čl. 212. st. 2. ZKP oštećeni M. I. se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 08.02.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.								Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1">
<span>					</span>
</p>
<p class="p1">
<span>	</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p3"></p>


</body>
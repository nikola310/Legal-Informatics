<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Arial';font-weight:800}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span> </span><span class="span2"></span><span class="span2"></span><span class="span2"></span><span class="span2"></span><span class="span2"></span><span> </span>
</p>
<p>
<span> </span><span></span><span></span><span></span><span></span><span></span><span></span><span></span><span></span><span>  K.br.48/16</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Đondović Milenke u krivičnom predmetu protiv okrivljenog L</span><span>.</span><span> Ž</span><span>. </span><span>iz sela P</span><span>.</span><span> opština P</span><span>.</span><span> koga brani advokat G</span><span>.</span><span> M</span><span>.</span><span> iz P</span><span>.</span><span>, zbog krivičnog djela ugrožavanje sigurnosti iz čl.168 st. 1 Krivičnog zakonika CG po optužnom predlogu ODT Pljevlja Kt.br.123/15 od 09.12.2015. godine, nakon održanog glavnog i javnog pretresa u prisustvu DT Gačević Ivana, okrivljenog, njegovog branioca i oštećenog, dana 26.07.2016. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span2">L</span><span class="span2">. </span><span class="span2"> Ž</span><span class="span2">.</span><span>, JMBG </span><span>....</span><span> od oca V</span><span>.</span><span> i majke V</span><span>.</span><span> rodjena M</span><span>.</span><span>, rodjen </span><span>...</span><span>. godine u P</span><span>.</span><span>, živi u selu P</span><span>.</span><span> opština P</span><span>.</span><span>, državljanin CG, govori srpskim jezikom, razumije crnogorski jezik, završio osmogodišnju školu, pismen, ne zaposlen, lošeg imovnog stanja, razveden, otac jednog djeteta, ranije osudjivan presudom ovog suda K.br.125/14 od 22.04.2015. godine, zbog krivičnog djela iz čl.168 st. 1 Krivičnog zakonika  CG, izrečena mu uslovna osuda i presudom ovog suda K.br.65/12 od 04.09.2012. godine, zbog krivičnog djela iz čl.168 st. 1 Krivičnog zakonika CG, izrečena mu novčana kazna u iznosu od 600,00 eura.</span>
</p>
<p>&nbsp;</p>
<p>&nbsp;</p>
<p>
<span>Na osnovu člana 373 st. 1 tačka 2 ZKP CG</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSLOBAĐA SE OD OPTUŽBE</span>
</p>
<p>&nbsp;</p>
<p>
<span>Da je:</span>
</p>
<p>
<span>dana 27.09.2015. godine oko 10,00 časova u selu P</span><span>.</span><span> opština P</span><span>.</span><span> u stanju uračunljivosti svjestan svog djela čije izvršenje je htio iako je znao da je isto zabranjeno, ugrozio sigurnost oštećenom L</span><span>.</span><span> L</span><span>.</span><span> prijetnjom da će napasti na njegov život i tijelo i život i tijelo njemu bliskih lica, supruge i sina, na način što mu je uputio riječi prijetnje "jebaću ti majku, uzmi kredit i vrati mi 1.860,00 eura što si dužan, ubiću te, nikad stariji nećeš biti, i sina i ženu ću ti ubiti, zapaliću ti sve što imaš, i kuću ću ti uništiti kao i onu grobnicu što sam uništi", koje prijetnje su kod oštećenog izazvale osjećaj straha,</span>
</p>
<p>
<span>- čime bi izvršio krivično djelo ugrožavanje sigurnosti iz čl.168 st. 1 Krivičnog zakonika CG,</span>
</p>
<p>
<span>jer nije dokazano da je okrivljeni izvršio krivično djelo koje mu je optužnim predlogom ODT-a stavljeno na teret,</span>
</p>
<p>
<span>troškovi krivičnog postupka padaju na teret budžetskih sredstava.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Pljevljima optužnim predlogom Kt.br.123/15 od 09.12.2015. godine optužilo je okrivljenog L</span><span>.</span><span> Ž</span><span>.</span><span> iz sela P</span><span>.</span><span> opština P</span><span>.</span><span> zbog krivičnog djela ugrožavanje sigurnosti iz čl.168 st. 1 Krivičnog zakonika CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude. </span>
</p>
<p>
<span>U završnoj riječi DT je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.</span>
</p>
<p>
<span>Svjedok - oštećeni L</span><span>.</span><span> L</span><span>. </span><span>u zvršnoj riječi   je istakao da se pridružuje krivičnom gonjenju protiv okrivljenog i predlaže da sud okrivljenog oglasi krivim i osudi po zakonu.</span>
</p>
<p>
<span>Okrivljeni L</span><span>. </span><span> Ž</span><span>.</span><span> u svoju odbranu na zapisniku ODT Pljevlja je istakao da živi u selu P</span><span>.</span><span> opština P</span><span>.</span><span>, a da mu je opštećeni L</span><span>.</span><span> L</span><span>.</span><span> brat od strica i sa njim je u negovoru već punih 15 godina. Dalje ističe i tvrdi da oštećenog dana 27.09.2015. godine uopšte nije vidio i misli da oštećeni toga dana nije ni bio u njihovom selu P</span><span>. </span><span> što mogu da potvrde stanovnici tog sela. Toga dana je bio kući i obzirom da je kiša padala iz kuće nije izlazio, a krave i ovce je u 8,00 časova pustio na svoju livadu i ostavio ih u ogradi obezbedjenom žicom - čobanicom. Nakon toga se vratio kući. Još jedanput ponavlja da toga dana nigdje nije vidio oštećenog niti ga je vidio ko iz sela jer oštećeni toga dana nije ni dolazio u selo. Samim tim oštećenom nije ni mogao uputiti nikave riječi prijetnje.  Stoku pušta na imanje koje nekada bilo poč. L</span><span>.</span><span> O. Posebno ističe da oštećeni njemu ne duguje nikakav novac niti on duguje kakav novac oštećenom. </span>
</p>
<p>
<span>Na glavnom pretresu od dana 28.12.2015. godine je istakao i ponovio da je toga dana čitavi dan padala jaka kiša i bio je stalno u kući, a imao je i goste jer mu je toga dana došla sestra Š</span><span>.</span><span> M</span><span>.</span><span> koja živi u P</span><span>.</span><span>, a takodje sa njom je došao i njihov brat od tetke G</span><span>.</span><span> R</span><span>.</span><span> koji živi u selu Bušnje. Oni su zajedno došli nešto oko  09,00 časova ujutru i bili su čitavi dan kod njih sve do 15,30 časova. Došli su R</span><span>. </span><span>vozilom i takodje njegovim vozilom otišli oko 15,30 časova. Posebno ističe da kritičnog dana uopšte nije čuvao svoju stoku jer za tim nema ni potrbu jer ima veći dio imanja ogradjen čobanicom, pa se stoka sama čuva u čobanici. Još jedanput ističe i tvrdi da ne duguje nikakav novac oštećenom niti oštećeni duguje njemu kakav novac. Napominje da je kod ovog suda imao spor gdje je oštećeni tužio njega i majku i nezna šta je bilo sa tim sporom jer nije nikada dobio nikakvu presudu niti kakvo rješenje za troškove, a zastupao ga je kako njega tako i njegovu majku advokat G</span><span>.</span><span> M</span><span>.</span><span> koji je u ovom postupku njegov branilac. Posebno ističe da je njega oštećeni do sada prijavljivao više puta, a koliko se sjeća da je to 7-8 puta i svaki put je bilo neosnovano, a jedanput je i osudjen od strane ovog suda upravo po prijavi oštećenog.</span>
</p>
<p>
<span>U završnoj riječi branilac okrivljenog  je u cjelosti ostao pri završnoj riječi koju je dao na pretresu od dana 18.03.2016. godine i predložio da sud okrivljenog oslobodi od krivične odgovornosti.</span>
</p>
<p>
<span> Okrivljeni je prihvatio dobranu svog branioca u cjelosti.</span>
</p>
<p>
<span>U dokaznom postupku sud je saslušao svjedoka - oštećenog L</span><span>. </span><span>L</span><span>.</span><span>, pročitao iskaze svjedoka  Š</span><span>.</span><span> M</span><span>.</span><span>, G</span><span>. </span><span>R</span><span>.</span><span>, H</span><span>.</span><span> A</span><span>.</span><span>, B</span><span>. </span><span>J</span><span>.</span><span>, L</span><span>.</span><span> Ž</span><span>.</span><span> i L</span><span>.</span><span> M</span><span>.</span><span>, izvršio uvid u akt ODT Pljevlja Kt.br.123/15 od </span><span>16.02.2016. godine, izvršio uvid u akt MUP UP CB Pljevlja br. 02-240/16-1189/2 od 17.02.2016. godine i pročitao izvještaj iz  KE za okrivljenog.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim sud je utvrdio da izvedeni dokazi na glavnom pretresu ne pružaju dovoljno činjeničnog osnova za utvrdjivanje krivice okrivljenog, pa je sud okrivljenog u nedostatku dokaza i oslobodio od optužbe.</span>
</p>
<p>
<span>Naime, svjedok - oštećeni L</span><span>. </span><span>L</span><span>.</span><span> na zapisniku ODT Pljevlja dana 30.10.2015. godine je istakao da  </span><span>živi u Pljevljima, a da okrivljeni L</span><span>. </span><span> Ž</span><span>.</span><span> živi u selu P</span><span>.</span><span>, te da je sa okrivljenim u negovoru već duži niz godina, a iz razloga što ga okrivljeni kada ga vidi psuje i prijeti mu. Dana 27.09.2015. godine oko 10,00 časova išao je u selo P</span><span>.</span><span> da obidje svoju kuću, a nakon toga pješice se uputio seoskim putem u pravcu sela B</span><span>.</span><span> kako bi se prevezao do Pljevalja ukoliko neko vozilo naidje i poveze ga. Naišao je pored imanja okrivljenog i vidio da okrivljeni na imanju čuva dvije krave, a on je bio udaljen od okrivljenog nekih dvadesetak metara. Okrivljeni mu je kada ga je vidio zaprijetio i obratio mu se riječima "jebaću ti majku, uzmi kredit i vrati mi 1.860,00 eura što si mi dužan, dobio sam te sudom, ubiću te, nikada stariji nećeš biti". Na ove riječi okrivljenog on nije odgovarao već je nastavio da se kreće pješice i kada je došao na makadamski put koji iz sela vodi prema Pljevljima stalo mu je jedno vozilo u koje je on ušao. Dok je ulazio u vozilo okrenuo se prema okrivljenom i obratio mu se riječima "kako te nije sramota, presuda još uvijek nije pravnosnažna, odakle ti znaš da si dobio spor, kada presuda još uvijek nije došla iz Bijelog Polja". Na te riječi okrivljeni mu je odgovorio "šta se to tebe tiče, ne možeš ti meni ništa, ja imam ljude u Pljevljima u SUP-u i u Sidu, ne možeš mi ništa, možeš se objesiti, ja imam ljude, ubiću te, i sina i ženu ću ti ubiti, zapaliću ti sve što imaš i kuću ću ti uništiti, kako i onu grobnicu što sam uništio". Dalje ističe da je nakon toga ovim vozilom otišao u Pljevlja. Nakon što mu je okrivljeni uputio ove riječi prijetnje osjetio je veli strah, osjetio se ugroženim i u CB Pljevlja je podnio prijavu protiv okrivljenog. Posebno ističe da okrivljeni stalno nosi pušku sa sobom. Jednom prilikom ga je i tjerao sa puškom pa je on jedva pobjegao kod jednog rodjaka, medjutim kritičnog dana okrivljeni nije imao pušku već mu je samo verbalno prijetio. Smatra da okrivljeni ima nekoga da ga štiti u SUP-u i u Sudu. Posebno ističe da niko nije bio prisutan dok mu je okrivljeni upućivao navedene riječi prijetnje osim možda čovjeka koji mu je stao sa vozilom i odvezao ga u Pljevlja, a on sa ovim čovjekom o ovome nije pričao. Napominje da nezna koje čovjek koji ga je odvezao do Pljevalja kritične prilike. Koliko </span><span>se sjeća bilo je auto Šumarstva</span><span>, ali nije siguran. Posebno ističe da je presudom ovog suda obavezan da okrivljenom vrati na ime duga iznos od 1.860,00 eura, ali po njegovoj žalbi ova presuda još uvijek nije pravnosnažna. </span>
</p>
<p>
<span>Na glavnom pretresu od dana 28.12.2015. godine ističe da je njega okrivljeni kritičnog dana tjerao sa puškom jer posjeduje krivenu pušku, jer je okrivljeni bio kod krava, padala je jaka kiša, a okrivljeni je držao pušku na ramenu i da nisu neka kola naišla pa je u ista ušao i na taj način pobjegao ko zna šta bi mu okrivljeni uradio i ko zna šta bi sa njim bilo. Posebno ističe da </span>
</p>
<p>
<span>tom vozaču koji ga je primio u vozilo ništa nije ispričao jer se nekako zbunio i sav se treso. Taj čovjek koji ga je primio u vozilo je nejmu nepoznat čovjek i nezna kako se on zove, a imao je crveno vozilo to je bilo neko putničko vozilo dosta malo i dosta nisko, ali se ne razumije u marke vozila i nezna koje je vozilo bilo. Nakon toga oštećeni se zakleo da je govorio sve istinu. Posebno ističe da rijetko odlazi u selo jer kako ističe nesmije od okrivljenog, a kada je utrčao u vozilo koje mu je stalo vozač tog vozila koji mu je nepoznat nije ga pitao zašto ga je okrivljeni tjerao s puškom, a zašto ga nije pitao njemu nije poznato. Posebno objašnjava da nezna koji je to dan bio u nedelji, ali zna da je bio datum 27.09.2015. godine. Objasnio je da je kritičnog dana na selo došao kombijem koji ide za selo Šula i isti kombi kreće iz  Pljevalja rano oko 04,30 ili oko 05,00 časova pa je došao kombijem do sela B</span><span>.</span><span> na stanicu zv. Žičani most, a zatim je odatle pješke </span><span>otišao do sela P</span><span>.</span><span>, a udaljenost odatle do njegove kuće je oko 18 km. Posebno ističe da se ta razdaljina može preći za sat ipo iako se ide uz brdo. Objasnio je da je tokom ljeta i jeseni izašao na selo bar 5-6 puta, a  jednu noć je sa suprugom i noćio u svojoj kući. Takodje je istakao da je on lično prijavio okrivljenog više puta a posebno se izjasnio da ga je do sada prijavio policiji 100 puta i to lično u  CB Pljevlja, medjutim te prijave nisu proslijedjene nakon što su došle u Tužilaštvo.</span>
</p>
<p>
<span>Na pretresu od dana 26.07.2016. godine je istakao da je tačan njegov iskaz koji je dao na zapisniku ODT Pljevlja, dok odustaje od dijela iskaza koji je dao na pretresima, tako da je na kraju ostao pri svom iskazu koji je dao na zapisniku ODT Pljevlja od dana 30.10.2015. godine. Takodje, je istakao da je tačna činjenica da je njega kritičnog dana okrivljeni tjerao sa puškom u ruci. Takodje je istakao da prilikom saslušanja kod ODT Pljevlja ta mu činjenica nije pala na pamet da ga je okrivljeni tjerao s puškom u ruci pa pred tužiocem to nije ni izjavio.</span>
</p>
<p>
<span> Sud je u cjelosti odbacio iskaz svjedoka - oštećenog smatrajući da je svjedok neobjektivno svjedočio te da je oštećeni na zapisnik kod ODT Pljevlja istakao da okrivljeni nije kod sebe imao kritičnog dana pušku niti ga je tjerao sa istom, a na glavnom pretresu je istakao da je imao pušku sa sobom te da ga je tjerao i da je on trčeći pobjegao i uletio u vozilo koje mu je stalo. Na pretresu od dana 26.07.2016. godine je istakao da odustaje od iskaza koji je dao na glavnim pretresima i da samo ostaje pri iskazu koji je dao na zapisniku ODT Pljevlja, ali na pitanje DT opet ponavlja da je okrivljeni kada ga je tjerao imao kod sebe pušku, ali da tu činjnicu nije istakao prilikom saslušanja kod ODT Pljevlja jer je navodno tu čičnjenicu bio zaboravio.  Ovakav iskaz oštećenog je u potpunosti obezvrijedjen ostalim izvedenim dokazima kao i odbranom okrivljenog, a takodje iskaz oštećenog nije logičan jer oštećeni na poslednjem pretresu ističe da navodno odustaje od dijela iskaza koji je dao na glavnim pretresima, a ipak tvrdi da je okrivljeni kod sebe imao pušku kada ga je tjerao, ali je tu činjenicu navodno zaboravio da istakne prilikom saslušanja kod ODT Pljevlja. Očigledno je da iskazu oštećenog netreba pokloniti punu vjeru jer je oštećeni prilikom davanja svog iskaza bio konfuzan i govorio čas jednu čas drugu kombinaciju, tako da je sud stekao dojam da je oštećeni dogadjaj izmislio. </span>
</p>
<p>
<span>Svjedokinja Š</span><span>.</span><span> M</span><span>.</span><span> je istakla da je kritičnog dana došla sa bratom od tetke G</span><span>.</span><span> R</span><span>.</span><span> u selo P</span><span>.</span><span> u porodičnu kuću gdje živi njena majka kao i okrivljeni koji je njen brat. Ističe takodje da okrivljeni i njena majka za nju drže svinju te da im ona povremeno dolazi da im pomogne i dotjera stočnu hranu. Sjeća se da je bila nedelja 27.09.2015. godine i toga dana je bio praznik  Krstovdan, pa je zajedno sa R</span><span>.</span><span> otišla R</span><span>.</span><span> vozilom i otjerala stočnu hranu. Stigli su u selo P</span><span>.</span><span> oko  09,00 časova izjutra, a cio dan je padala kiša i ostali su kod njih sve do oko 16,00 časova. Toga dana nigdje nisu vidjeli oštećenog niti je bio u selu jer veoma rijetko dolazi u selo moždva dva puta godišnje, a niko od njih nije vidio oštećenog da je toga dana bio u selu. Posebno ističe da je toga dana namirnice i brašno kupovala u prodavnici kod Đ</span><span>.</span><span> P</span><span>.</span><span> u naselju V</span><span>.</span><span>, a toga dana je cio dan kući bio i okrivljeni koji je već ranije pustio ovce i kravu u čobanicu tako da iste uopšte ne čuva. Okrivljeni je samo povremeno izlazio iz kuće do kolibe ili podruma da uzme neke stvari koje su im bile potrebne, ali se niskim nije svadjao niti je bilo skim sa strane komunicirao. Na kraju svjedokinja se zaklela u jednog sina da je toga dana bila u selu Pliješevina i da je sve istinu govorila. </span>
</p>
<p>
<span>Svjedok G</span><span>.</span><span> R</span><span>.</span><span> je istakao da živi u selu B</span><span>.</span><span> opština P</span><span>.</span><span>, pa je njega zamolila njegova sestra od tetke Š</span><span>.</span><span> M</span><span>.</span><span> koja je sestra okrivljenog da on podje sa vozilom i da joj preveze stočnu hranu za svinju koju je držala kod majke i okrivljenog u selu P. Bila je nedelja 27.09.2015. godine i toga dana je bio crkveni praznik Krstovdan. Stočnu hranu su izjutra rano kupili kod Đ</span><span>.</span><span> P</span><span>.</span><span> u naselju Potrlica pa su u P</span><span>.</span><span> stigli nešto oko  09,00 časova izjutra. Toga dana je bilo loše vrijeme i cijelog dana je padala kiša. Svo vrijeme je sa njima bio i okrivljeni i nigdje nije izlazio iz kuće. Takodje ističe da toga dana u selu nigdje nije vidio oštećenog, a takodje niko od njih ga nije vidio. </span><span>Posebno ističe da okrivljeni osim sa njima u kući niskim nije komunicirao niti je kud išao, a kada su došli on je već bio pustio ovce u čobanicu kao i krave. Tu su ručali i nešto oko 15,30 časova su pošli iz sela i došli u Pljevlja pa je on sjvedokinju M</span><span>.</span><span> odvezao do naselja Guke do njene kuće. Posebno ističe da se kune u sve svoje da je toga dana bio u selu Pliješevina. </span><span></span>
</p>
<p>
<span>Sud je u cjelosti prihvatio iskaze oba ova saslušana svjedoka smatrajući da su istinu govorili te da su toga dana bili zajedno u selu Pliješevina jer se njihovi iskazi u cjelosti poklapaju, a takodje oba ova svjedoka su se pored ostalog i zakleli u sve svoje da su istinu govorili. Iskazi ovih svjedoka se u potpunosti poklapaju sa odbranom okrivljenog. </span>
</p>
<p>
<span>Svjedok H</span><span>.</span><span> A</span><span>.</span><span> je istakao da živi u Pljevljima i bavi se gradjevinom zajedno sa svojim bratom. Negdje tokom ljeta, ali nezna tačno koji je datum bio, ali čini mu se da je toga dana bila neka slava pa je on pošao u selo Pliješevinu jer je čuo da jedan čovjek u tom selu prodaje kamen u pločama koji je potreban za gradjvinu. Bio je kod tog čovjeka i vraćao se kroz selo P</span><span>.</span><span> i negdje izmedju 09,00 i 11,00 časova, ali nezna tačno koliko je bilo sati vidio je pored puta jednog čovjeka koji ga je zaustavljao pa mu je stao sa vozilom i on je ušao unutra. Nije mu ništa govorio do Pljevalja niti su šta komunicirali, ali je po njemu primijetio da je bio nešto potrešen, ali ga on nije pitao šta mu je, niti je šta on njmu pričao. Napominje da je toga dana pozjamio vozilo od svog prijatelja marke "BMW" crven boje. Negdje možda prije jedan mjesec dana bio je u gradu u blizini Hotela "P</span><span>.</span><span>" pa je njega zaustavljao oštećeni L</span><span>. </span><span>L</span><span>.</span><span> i pitao ga je da li ga poznaje, pa mu je on rekao da se sjeća da ga je ljetos vozio kolima kako je već i objasnio i pitao ga je da li će da mu bude svjedok i da ispriča ono što zna pa je prihvatio da svjedoči. Posebno napominje da kada je stao oštećenom sa vozilom u blizini njega tu opšte nije bilo nikavih ljudi niti je ko tu bio. Napominje da je toga dana bilo loše vrijeme da je pomalo padla kiša pa je i progrijavalo. Posebno ističe da on okriljenog danas u sudnici prvi put vidi u životu i siguran je da ga kritičnog dana nigdje nije vidio niti bilo kada drugo. </span>
</p>
<p>
<span>Sud je u cjelosti odbacio iskaz ovog svjedoka smatrajući da se radi o nagovorenom svjedoku koji je nagovoren da ovako svjedoči jer nema logike da u tom slučaju kako je to oštećeni predstavio dogadjaj da svjedok nebi primijetio i okrivljenog koji je bio udaljen kako to kaže oštećeni od njega nekih 20 m. Takodje, ovaj svjedok ne pominje da je oštećeni govorio šta nekome dok je ulazio u auto. </span>
</p>
<p>
<span>Svjdokinja B</span><span>.</span><span> J</span><span>.</span><span> je istakla da je vlasnica Preduzeća OD "J</span><span>.</span><span> p</span><span>.</span><span>" i u sastavu njihove firme drže nekoliko prodavnica od kojih se jedna nalazi u ul. </span><span> .... </span><span>smještena u njenoj kući i u toj prodavnici je zaposleno njih desetak iz porodice i u istoj rade kada ko stigne. Znači radi se o porodičnoj firmi. Posebno ističe da se ne može sjetiti niti zna po imenu i prezimenu koje Š</span><span>.</span><span> M</span><span>.</span><span> kao i G</span><span>. </span><span>R</span><span>.</span><span> jer ih ne poznaje i nezna tačno koje radio u prodavnici dana 27.09.2015. godine jer je to bilo davno, ali je njihova prodavnica sigurno toga dana radila, a koje bio prodavač ona nezna. Takodje, ističe da apsolutno ne može znati ni bilo preko kakvog pokazatelja da li je neko kritičnog dana prodao Š</span><span>.</span><span> M</span><span>.</span><span> ili G</span><span>.</span><span> R</span><span>.</span><span> bilo kakvu robu pa ni brašno jer oni nigdje ne upisuju kupce po imenu i prezimenu jer njih interesuje da kupci budu ispoštovani i na kraju da plate robu, a za svaku kupljenu robu izdaju fiskalni račun i svi prodavci izdaju fiskalne račune. </span>
</p>
<p>
<span>Sud je prihvatio iskaz ove svjedokinje iz čijeg iskaza nije mogao ništa utvrditi vezano za predmetni dogadjaj.</span>
</p>
<p>
<span>Svjedok L</span><span>.</span><span> Ž</span><span>.</span><span> je istakao da živi u P</span><span>.</span><span> i da drži privatnu firmu koja se bavi sječom i izvozom drvnih sortimenata i obično radi u svom selu P</span><span>.</span><span> i svakodnevno ide u selo pošto živi u P</span><span>.</span><span>, a njegov otac B</span><span>.</span><span> koji živi u selu P</span><span>.</span><span> se bavi kopanjem ukrasnog kamena i prodajom istog. Dalje ističe da je to ukrasni kamen crvene boje koga on kopa iz zemlje i prodaje u vidu ploča i isti prodaje po 1m3. Ističe da dobro poznaje i okrivljenog i oštećenog pošto su mu daljni rodjaci i oba su mu u istom srodstvu. Poznato mu je da okrivljeni stalno živi u selu P</span><span>.</span><span> dok oštećeni veoma </span><span>rijetko dodje u selo i tvrdi da ga tokom 2015. godine nijednom nije vidio da je došao u selo P</span><span>.</span><span>, a samo za Božić ove godine ga je vidio u selu B</span><span>.</span><span> sa ženom pošto mu je žena iz B. Kako je već istakao prolazi putem kroz selo svaki dan, a kuća oštećenog L</span><span>.</span><span> je udaljena od puta od 50-100 m. Opet ističe da nikada tokom prošle godine nigdje u selu nije vidio oštećenog pa predpostavlja da on uopšte ne dolazi u selo. Sjeća se da je prolazio dana 27.09.2015. godine sa kamionima kroz selo i da je bio praznik Krstovdan, toga dana nije radio, ali je prolazio sa kamionima i tada nigdje nije vidio oštećenog u selu. Posebno ističe da se od mjesta gdje on vrši sječu gradje ne može vidjeti kuća oštećenog jer je udaljena najmanje 3 km, a možda i više i nalazi se u šumi pa je zaklanjaju stabla. Dakle, kuću oštećenog može vidjeti samo kada prolazi tim putem iz vozila. Kritičnog dana kako je već istakao nigdje nije vidio ni H</span><span>.</span><span> A</span><span>.</span><span> da je bio u selu niti da je dolazio toga dana njihovoj kući, a kada su mu rakli da je isti postavljen za svjedoka u ovom postupku pitao je svog oca B</span><span>.</span><span> da li je H</span><span>. </span><span> A</span><span>.</span><span> dolazio kod njega i da li je kupovao kamen, tada mu je otac rekao da se ne može sjetiti da li je kod njega dolazio H</span><span>.</span><span> A</span><span>.</span><span> i da li je kod njega kupovao kamen. Posebno ističe da  ide u selo ujutru oko 07,30 časova pa do 08,00 časova, a iz šume se vraća popodne oko 17,00 časova, a nekada ode i ranije iz šume oko 14,00 časova, ako počne da pada kiša. Ne može se sjetiti da li je kritičnog dana padala kiša, ali zna da je išao u šumu radi otpreme gradje. </span>
</p>
<p>
<span>Svjedok L</span><span>.</span><span> M</span><span>. </span><span>je istakao da živi u P</span><span>.</span><span> i da posjeduje poljoprivredno imanje u selu Šljivansko gdje mu živi majka i često odlazi kod majke u selo Šljivansko i obično prolazi kroz selo Pliješevina, a inače u posednje vrijeme obavlja i neke poslove za Preduzeće "V</span><span>.</span><span> J</span><span>.</span><span>" zajedno sa svjedokom L</span><span>.</span><span> Ž</span><span>.</span><span> u planini Lj. Ističe da zna dobro gdje se u selo Pliješevina nalazi kuća i okrivljenog i oštećenog i zna da je kuća oštećenog bliža putu i da je udaljena od puta nekih 20-30 m. Kritičnog dana sjeća se bio je praznik Krstovdan i bio je u selu i prošao kroz selo P</span><span>.</span><span>, a ne sjeća se da li je padala kiša, a toga dana nije radio u šumi pošto je bio crkveni praznik. Ističe da oštećenog L</span><span>.</span><span>L</span><span>.</span><span> nije vidio u selu Pliješevi u zadnjih godinu ipo dana, a samo su bili zajedno na jednoj sahrani od prije godinu dana. Ističe  da je njegova kuća udaljena od kuće oštećenog nekih 2-3 km, ali uvijek prolazi pored kuće oštećenog i okrivljenog i oštećenog nije vidio u selu više od godinu dana, a takodje i okrivljenog rijetko vidja. </span>
</p>
<p>
<span>Sud je samo djelimično prihatio iskaze ovih svjedoka iz čijih kazivanja je sud utvrdio da oštećeni veoma rijetko dolazi u selo te da mu se kuća nalazi nedaleko od seoskog puta kroz selo, a takodje svjedok L</span><span>. </span><span>Ž</span><span>. </span><span> je istakao da je pitao svog oca B</span><span>. </span><span>da li je kod njega kupovao kamen H</span><span>.</span><span> A</span><span>.</span><span>, pa je on istakao da se ne može sjetiti da li je H</span><span>.</span><span> A</span><span>.</span><span> kod njega dolazio i kupovao kamen.  </span><span></span>
</p>
<p>
<span>Iz akta Osnovnog državnog tužilaštva u Pljevljima se zaključuje da je oštećeni protiv okrivljenog u 2014. godini podnio jednu krivičnu prijavu zbog krivičnog djela ugrožavanje sigurnosti pa je ODT Pljevlja ovom sudu podnijelo optužni predlog protiv okrivljenog. U 2015. godini oštećeni je podnio tri krivične prijave ODT Pljevlja protiv okrivljenog i dvije krivične prijave su odbačene dok je jedna procesuirana upravo u ovom predmetu za konkretni dogadjaj.</span>
</p>
<p>
<span>Iz akta  CB Pljevlja od 17.02.2016. godine se takodje zaključuje da je oštećeni protiv okrivljenog u 2014. i 2015. godini podnosio više krivičnih prijava, a sve zbog navodno izvršenog krivičnog djela ugrožavanje sigurnosti iz čl.168 st. 1 Krivičnog zakonika  CG.</span>
</p>
<p>
<span>Iz izvještaja iz KE za okrivljenog sud je zaključio da je okrivljeni osudjen presudom ovog Suda K.br.65/12 od 04.09.2012. godine zbog krivičnog djela iz čl.168 st. 1 Krivičnog zakonika  CG, te da mu je izrečena novčana kazna i presudom ovog suda K.br.125/2014 od 22.04.2015. godine zbog krivičnog djela ugrožavanje sigurnosti iz čl.168 st. 1 Krivičnog zakonika  CG gdje mu je izrečena uslovna osuda. </span>
</p>
<p>
<span>Kod ovakvog činjeničnog stanja na osnovu svih izvedenih dokaza sud je utvrdio da izvedeni dokazi na glavnom pretresu ne pružaju dovoljno činjeničnog osnova za utvrdjivanje </span><span>krivice okrivljenog pa je sud okrivljenog u nedostatku dokaza i oslobodio od optužbe. Naime, sam oštećeni L</span><span>.</span><span> L</span><span>.</span><span> u svom iskazu na zapisniku ODT Pljevlja pored ostalog je istakao da je njemu okrivljeni kritičnog dana uputio prijeteće riječi da će ga ubiti, da nikada stariji neće biti, da će mu sve zapaliti i kuću uništiti, a bio je decidan takodje da kritičnog dana okrivljeni kod sebe nije imao pušku niti ga je tjerao sa istom. Takodje je istakao da dok je išao od okrivljenog putem da je naišlo jedno vozilo te da je u isto sjeo i dok je sjedao u vozilo da se tada okrenuo prema okrivljenom i obratio mu se riječima "kako te nije sramota, presuda još uvijek nije pravnosnažna, odakle ti znaš da si dobio spor kad presuda još uvijek nije došla iz Bijelog Polja, a nakon toga se sa vozilom u koje je sjeo odvezao za Pljevlja. Medjutim, svjedok - oštećeni L</span><span>.</span><span> L</span><span>.</span><span> na glavnom pretresu je istakao da je kritičnog dana okrivljeni imao sa sobom pušku na ramenu te da je kada su kola naišla na taj način pobjegao za Pljevlja, da bi na glavnom pretresu od dana 26.07.2016. godine istakao da odustaje od svog iskaza koji je dao na glavnim pretresima, ali ipak ostaje pri činjenici da je okrivljeni kritičnog dana imao pušku sa sobom. Dalje ističe da ovom vozaču ništa nije govorio u vezi spornog dogadjaja. Sud je u cjelosti odbacio iskaz oštećenog jer je očigledno da je oštećeni osoba koja je sklona izmišljanju dogadjaja jer na saslušanju kod ODT Pljevlja nije nigdje pominjao da ga je okrivljeni tjerao sa puškom niti da je on bježao. To nije bila sitnica već od svega najkrupnija stvar koju je oštećeni morao zapamtiti i istu istaći na zapisniku kod ODT Pljevlja da se ista stvarno i dogodila. To sve ukazuje na činjenicu da je oštećeni cjelokupan dogadjaj izmislio i prijavio neosnovano okrivljenog. Takodje, i svjedok H</span><span>.</span><span> A</span><span>.</span><span>, koji je navodno dovezao oštećenog iz sela u Pljevlja je decidno istakao da nigdje nije vidio nikoga osim što je dovezao oštećenog i da oštećeni niskim nije komunicirao niti je imao sa kime pošto nikoga nije ni bilo u blizini njega, medjutim oštećeni ističe da dok je ulazio u kola da se obratio okrivljenom i govorio mu riječi "kako te nije sramota presuda još uvijek nije pravnosnažna i tako dalje". Ove riječi svjedok H</span><span>.</span><span> A</span><span>.</span><span> je morao čuti jer ih je po iskazu oštećenog oštećeni izgovorio kada je ulazio u vozilo, medjutim sve ovo ukazuje na činjenicu da svjedok H</span><span>. </span><span>A</span><span>.</span><span> uopšte nije ni bio u selu niti je vozio oštećenog već je samo nagovoren od strane oštećenog da svjedoči u njegovu korist, a sve u cilju da bi se okrivljeni oglasio krivim. Logično bi bilo i to da je oštećeni prilikom ulaska u vozilo svjedoka H</span><span>.</span><span> morao ispričati svjedoku šta mu se dogodilo i zbog čega bježi, a takodje bi bilo logično i da ga svjedok pita šta mu se desilo, medjutim svjedok ističe da nije pitao oštećenog šta se dešavalo već je samo vidio da je navodno uzrujan, a oštećeni ističe da navodno nije pričao svjedoku H</span><span>.</span><span> šta mu se dogodilo. Sve to sudu nije logično niti bilo kome drugom, pa sud stiče dojam kako je već i istakao da je sva ova priča i oštećenog i svjedoka totalno izmišljenja.  Takodje, je diskutabilna činjenica da je oštećeni poslije gotovo pola godine navodno prepoznao svjedoka H</span><span>.</span><span> A</span><span>.</span><span> u gradu, da ga je pitao da mu posvjedoči i on je navodno pristao na to. Ovo takodje ukazuje na činjenicu da je ovaj svjedok nagovoren da svjedoči, a sud zaključuje da je nemoguća činjenica da je oštećeni navodno prepoznao ovog svjedoka u gradu posle pola godine, a u prvom saslušanju pred ODT Pljevlja kao i na glavnom pretresu je istakao da se ne može sjetiti </span><span>o kom licu se radi koje ga je prevezlo, već je oštećeni čak istakao da mu se učinilo da je vozilo vlasništvo Š</span><span>.</span><span> P. Dakle, imajući sve to u vidu sud je apsolutno odbacio iskaze kako oštećenog tako i svjedoka H</span><span>. </span><span>A. Iz tog razloga sud je i utvrdio da izvedeni dokazi na glavnom pretresu ne pružaju dovoljno činjeničnog osnova za utvrdjivanje krivice okrivljenog, a ovo iz razloga što je oštećeni u svom iskazu kako na zapisniku ODT Pljevlja tako i na glavnim pretresima bio konfuzan, govorio različito u mnogim segmentima koje je sud već istakao, pa sud nije take nepouzdane dokaze mogao prihvatiti. Da bi se neko oslobodio od optužbe nije potrebno da se utvrdi njegova nevinost, već je dovoljno da izvedeni dokazi ne pružaju dovoljno činjeničnog osnova za utvrdjivanje krivice, što je u konkretnom slučaj. Imajući sve to u vidu sud na osnovu člana 373 st. 1 tačka 2 ZKP CG okrivljenog oslobodio od optužbe.</span>
</p>
<p>
<span>U smislu člana 230 ZKP CG sud je odlučio da troškovi krivičnog postupka padaju na teret budžetskih sredstava.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 26.07.2016. godine</span>
</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">     S u d i j a,</span>
</p>
<p>
<span>Đondović Milenka</span><span> s.r.</span><span></span><span></span><span></span><span></span><span></span><span></span><span>    Branko Pejović</span><span> s.r.</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od 8 dana po prijemu</span>
</p>
<p>
<span></span><span>          iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br. 218/11</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br. 234/11 od 13.12.2011.g. podnijet protiv okrivljenog K. R.iz Rožaja, zbog krivičnog djela napad na službeno lice u vršenju službene dužnosti iz čl. 376. st. 1. Krivičnog zakonika nakon održanog glavnog i javnog pretresa u prisustvu Osnovnog državnog tužioca Hajrana Kalača, oštećenog S. H.  i okrivljenog, dana 31.01.2012.g. donio je i javno objavio</span>
</p>
<p class="p2"></p>
<p class="p3">
<span>P R E S U D U </span>
</p>
<p class="p2"></p>
<p class="p2"></p>
<p class="p2">
<span>	Okrivljeni K. R., JMBG ., od oca P.   i majke H. , rodj. M. , rodjen ..g.  u Rožajama, gdje i   živi, drž. CG, razumije crnogorski jezik, njegov  jezik je bosanski, pismen, završio VŠS, zaposlen, ostvaruje mjesečnu  zaradu u iznosu od 350,00 eura  razveden, otac jednog maloletnog djeteta, srednjeg imovnog stanja, osudjivan presudom Osnovnog suda u Rožajama K.br. 13/2001  za krivično djelo krađa iz čl. 144. st. 1. KZ na tri mjeseca zatvora uslovno za jednu godinu. </span>
</p>
<p class="p2"></p>
<p class="p2"></p>
<p class="p2">
<span>					K R I V   J E </span>
</p>
<p class="p2"></p>
<p class="p2">
<span>	Što je </span>
</p>
<p class="p2">
<span>	dana  30.11.2011.godine, oko 11,30 h, u mjestu Buboviće, Opština Rožaje, prijetio da će napasti službeno lice u vršenju službene dužnost, S. H. čuvara šuma Uprave za šume Pljevlja PJ Rožaje, koji je vršio službenu dužnost kontrole odjeljenja br. 16. radi spečavanja bespravnih sječa, na način što mu je putio prijeteće riječi: "miči se odavde, ovo je privatno, polomiću i tebe i kola, pa kada mu je oštećeni saopštio da ima pravo da kontroliše i privatno i državno, isti mu je nastavio prijetiti riječima: "idi odavde, da ne bi platio i za ovo i za nešto predhodno i ne zaboravi da ćeš mi platiti. </span>
</p>
<p class="p2"></p>
<p class="p2">
<span>	-čime je izvršio krivično djelo napad na službeno lice u vršenju službene dužnosti iz čl. 376. st. 1. Krivičnog zakonika. </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>	pa mu  sud   primjenom pomenutog zakonskog propisa i čl. 4, 13,15,32, 36, 42, 52, 53 i 54 KZ i 374 ZKP izriče </span>
</p>
<p class="p2"></p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko osuđeni u roku od dvije godine ne izvrši novo krivično djelo. </span>
</p>
<p class="p2">
<span>	Da plati ovome sudu na ime troškova krivičnog postupka paušalni iznos od 50,00 eura, u roku od 15 dana po pravosnažnosti ove presude. </span>
</p>
<p class="p2">
<span>	Oštećeni S. H. se radi ostvarivanja  odštetnog zahtjeva upućuje na građansku parnicu. </span>
</p>
<p class="p2"></p>
<p class="p3">
<span>					</span>
</p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br. 234/11 od 13.12.2011.g.  protiv okrivljenog K. R.iz Rožaja  zbog krivičnog djela napad na službeno lice u vršenju službene dužnosti iz čl. 376. st. 1.  Krivičnog zakonika (KZ).</span>
</p>
<p class="p2">
<span>	Na glavnom pretresu  ODT Hajran Kalač je ostao pri podnijetoj optužbi, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da mu izrekne uslovnu osudu, kojom će mu utvrditi kaznu zatvora u trajanju od tri mjeseca i istovremeno odrediti da se kazna neće izvršiti ukoliko isti u roku od dvije godine ne izvrši novo krivično djelo.</span>
</p>
<p class="p2">
<span>	Oštećeni S. H. je u završnoj riječi istakao da se pridružuje krivičnom gonjenju ODT-a  u odnosu na okrivljenog  i postavlja odštetni zahtjev čiji iznos nije precizirao.</span>
</p>
<p class="p2">
<span>	Okrivljeni je u svojoj odbrani istakao: da se dana 30.11.2011.g. oko 11,30 časova u mjestu zv. Buboviće, Opština Rožaje, sreo sa reonskim lugarem S. H., sa kojim od ranije nije u dobrim odnosima, i zamolio ga da pomeri vozilo marke Niva, sa puta da bi njegov brat K. mogao da prođe traktorom do mjesta gdje su pravili   bazen. Nije prilazio do oštećenog, već je sa njim razgovarao sa udaljenosti  od oko 20 m, i nije  mu upućivao   prijetnje da će mu platiti, da će polomiti kola i njega i dr., već ga je samo zamolio da pomeri vozilo što je on i učinio i otišao sa lica mjesta. Predložio je da ga sud oslobodi od optužbe, jer smatra da nije izvršio djelo za koje je optužen.</span>
</p>
<p class="p2">
<span>	Po ovoj krivičnopravnoj stvari sud je izveo dokaze: saslušao svjedoka-oštećenog S. H., svjedoke P., R., K. R., S. R. i R. R. i izvršio uvid u izvod iz kaznene evidencije na ime okrivljenog, dok nije saslušao svjedoke C.i Š. R.,jer je našao da je činjenično stanje u dovoljnoj mjeri utvrđeno već izvedenimdokazima, te bi se odlaganjem pretresa radi saslušanja ovih svjedoka samo nepotrebno odugovlačio postupak, a činjenično stanje bi ostalo neizmijenjeno.  </span>
</p>
<p class="p2">
<span>	Cijeneći odbranu okrivljenog i sve izvedene dokaze kako pojedinačno tako i u međusobnoj vezi, u smislu čl. 370. st. 3. Zakonika o krivičnom postupku (ZKP), sud je nesumljivo utvrdio činjenično stanje kao u dispozitivu ove presude. </span>
</p>
<p class="p2">
<span>	Na ime iz iskaza svjedoka - oštećenog S. H. proizilazi da radi u Upravi za šume Pljevlja-PJ Rožaje, kao čuvar šuma na reonu Kalačka brežđa kojem pripada i  mjesto zv. Buboviće, Opština Rožaje. Da je dana 30.11.2011.g. obilazio reon i kada je došao u mjestu zv.Žarevo-Buboviće, parkirao je vozilo marke Niva pored puta na proširenje u odjeljenju br. 16. u državnoj šumi u namjeri da obiđe taj dio reona. Tom prilikom je čuo  zvuk motora od traktora iznad ovog puta pa je pošao da obiđe taj dio terena, da vidi da li mu je oboreno neko  stablo, jer  su mu i ranije na tom mjestu  obarana stabla. Tada je kod njega došao okrivljeni K. R. i upozorio ga da se udalji sa tog mjesta, rekavši mu "miči se odavde, ovo je privatno, polomiću i tebe i kola", našta mu je odgovorio da je ovo državna parcela a ne privatna i da ima pravo da kontroliše i državno i privtno. Da  mu je  okrivljeni ponovo zaprijetio rekavši mu "idi odavde da nebi platio i za ovo i za nešto predhodno i nezaboravi da ćeš mi platiti".Pošto sa okrivljenim od ranije nije u dobrim odnosima jer mu je i ranije podnosio prijave, te pošto mu je prijetnje upućivao povišenim tonom i kretao se prema njemu, uplašio se da ga ne napadne i osramoti, pa je ušao u kola i  odlučio da je bolje da napusti lice mjesta  nego da dođe do tuče, jer bi se morao braniti od njega. Kada je ulazio u kola okrivljeni mu je ponovo prijetio govoreći mu da će mu platiti i za ovo i za ono predhodno, nakon čega je stavio  vozilo u pogon i otišao prema Rožajama i prijavio ga u policiju.  Istakao je da ga je okrivljeni na ovaj način napao  u vršenju službene  dužnosti i spriječioga da obiđe teren, radi sprečavanja bespravnih sječa i šumskih krađa. Takođe je istakao da niko drugi nije bio na lice mjesta, osim okrivljenog i njega u kritičnom momentu, te da  vozilo nije parkirao na putu već pored puta, tako da nije smetao nikom da prolazi putem.</span>
</p>
<p class="p2">
<span>  	Imajući u vidu iskaz ovog svedoka - oštećenog koji je sud prihvatio kao jasan, objektivan i uvjerljiv, obzirom da je isti do detalja opisao cijeli tok događaja, zaista se nesumljivo utvrđuje da je okrivljeni kritičnog dana uputio oštećenom navedene prijeteće riječi, a znao je da je on čuvar šuma i da je tada   vršio službenu dužnost kontrole odjeljenja  br. 16.,  radi sprečavanja bespravnih sječa čuvara šuma.</span>
</p>
<p class="p2">
<span>	Sud je cijenio iskaze svjedoka P., S. i R. R. koji su istakli da su u kritičnom momentu čuli da je okrivljeni zamolio oštećenog da pomeri vozilo sa puta, što je on i učinio i otišao sa lica mjesta, ali nijesu čuli da mu je  upućivao prijeteće riječi, ali njihove iskaze  nije prihvatio, obzirom da su isti neobjektivni neuvjerljivi i opovrgnuti veoma ubjedljivim kazivanjem oštećenog iz kojeg se jasno utvrđuje da ovi svjedoci u kritičnom momentu nijesu bili na licu mjesta, te nijesu mogli ni vidjeti ni čuti kako se događaj odigrao, tako da je očigledno, da su se isti dogovorili sa okrivljenim kako da prestave događaj i pomognu mu da izbjegne krivičnopravnu odgovornost, pa sud njihove iskaze nije ni mogao prihvatiti.</span>
</p>
<p class="p2">
<span>	Sud je cijenio i iskaz svjedoka  K. R. pa je našao da njegov iskaz  nema uticaja na drugačiji zaključak, obzirom da je  isti istakao da nije bio na licu mjesta u kritičnom momentu, te mu nijesu poznati detalji vezani za ovaj događaj.</span>
</p>
<p class="p2">
<span>	Takođe sud je cijenio i iskaz okrivljenog, pa je isti prihvatio u dijelu u kojem ne spori odlučne činjenice tj. činjenice da je kritičnog dana bio na kritičnom mjestu i da je razgovarao  sa oštećenim, koji radi kao reonski lugar na tom području. Međutim iskaz okrivljenog u dijelu u kojem ističe da nije uputio oštećenom navedene prijeteće riječi, već ga je samo zamolio da pomeri vozilo sa puta, sud nije prihvatio, obzirom da je njegov iskaz u ovom dijelu neuvjerljiv neobjektivan i usmjeren ka izbjegavanju krivičnopravne odgovornosti, tim prije što je u cjelosti opovrgnut iskazom oštećenog kojem je sud poklonio punu vjeru.</span>
</p>
<p class="p2">
<span>	Dakle u postupku je utvrđeno da je okrivljeni dana  30.11.2011.godine, oko 11,30 h, u mjestu Buboviće, Opština Rožaje, prijetio da će napasti službeno lice u vršenju službene dužnost, S. H. čuvara šuma Uprave za šume Pljevlja PJ Rožaje, koji je vršio službenu dužnost kontrole odjeljenja br. 16. radi spečavanja bespravnih sječa, na način što mu je putio prijeteće riječi: "miči se odavde, ovo je privatno, polomiću i tebe i kola, pa kada mu je oštećeni saopštio da ima pravo da kontroliše i privatno i državno, isti mu je nastavio prijetiti riječima: "idi odavde, da ne bi platio i za ovo i za nešto predhodno i ne zaboravi da ćeš mi platiti, koje prijetnje su bile ozbiljne i ostvarive. </span>
</p>
<p class="p2">
<span>	U konkretnom slučaju okrivljeni je bio svjestan svog djela tj. svjestan da preduzimanjem opisanih radnji prijeti da će napasti službeno lice - oštećenog u vršenju službene dužnosti i to je htio, pa je postupao sa umišljajem. </span>
</p>
<p class="p2">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi  krivičnog djela napad na službeno lice u vršenju službene dužnosti iz čl. 376. st. 1. KZ, za koje djelo je sud istog oglasio krivim i izrekao mu uslovnu osudu, utvrđujući mu pri tom kaznu zatvora u trajanju od tri mjeseca i istovremeno odredjuje da se kazna neće izvršiti ukoliko isti u roku od dvije godine ne izvrši novo krivično djelo. </span>
</p>
<p class="p2">
<span>	Prilikom izricanja ovakve vrste krivične sankcije, sud je imao u vidu stepen krivice okrivljenog, stepen nastupjele posledice, okolnosti pod kojima je djelo izvršeno, držanje okrivljenog nakon izvršenog djela, cijeneći pri tom kao olakšavajuću okolnost njegove porodične prilike - otac jednog maloletnog djeteta, dok mu kao otežavajuću okolnost nije cijenio njegovu raniju osuđivanost, obzirom na protek vremena od izvršenog djela i činjenicu da se ne radi o istovrsnom krivičnom djelu,  pa je sud imajući pri tom u vidu svrhu uslovne osude  iz čl. 52. KZ u okviru opšte svrhe krivičnih sankcija iz čl. 4. istog zakona, našao da je imalo mjesta izricanju ovakve vrste krivične sankcije, obijeđen da će upozorenje uz prijetnju kazne u dovoljnoj mjeri uticati na okrivljenog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela. </span>
</p>
<p class="p2">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati ovome sudu na ime troškova krivičnog postupka paušalni iznos od 50,00 eura. </span>
</p>
<p class="p2">
<span>	Na osnovu čl. 239. st. 2. ZKP, oštećeni S. H. je radi ostvarivanja odštetnog zahtjeva upućen na građansku parnicu. </span>
</p>
<p class="p2"></p>
<p class="p2">
<span>	Sa izloženog odlučeno je kao u dispozitivu ove presude.</span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 31.01.2012.g.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar,							S U D I J A,</span>
</p>
<p class="p2">
<span>Aida Luboder  s.r.						Milosav Zekić  s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p2">
<span>	</span>
</p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-weight:800}
.span2{;font-size:13pt}
.span3{color:#000000;font-size:13pt}
.span4{color:#43454D;font-size:13pt}
.span5{;font-size:13pt;font-family:'Times New Roman'}
.a1{color:#auto;font-size:13pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. broj 108/17</span>
</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">       U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU</span><span class="span2">, kao prvostepeni krivični, sudija Goran Šćepanović, kao sudija pojedinac, sa zapisničarom M</span><span class="span2">ili</span><span class="span2">janom Minić u krivičnom predmetu optužene </span><span class="span1">V. V.</span><span class="span2">, zbog krivičnog djela teška krađa iz čl. čl. 240 st. 2 u vezi st. 1 Krivičnog zakonika Crne Gore, po optužnici Osnovnog državnog tužilaštva u B</span><span class="span2">.</span><span class="span2">, Kt.br. </span><span class="span2">...</span><span class="span2"> od 31.05.2017. godine, nakon održanog glavnog javnog pretresa u prisustvu zastupnika optužbe Državnog tužioca Osnovnog državnog tužilaštva I</span><span class="span2">.</span><span class="span2"> R</span><span class="span2">.</span><span class="span2">, optužene i njenog branioca advokata Š</span><span class="span2">.</span><span class="span2"> A</span><span class="span2">.</span><span class="span2">, dana 15.01.2018. godine donio je i javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span3">Optužena </span><span class="span1">V. V.</span><span class="span2">, JMBG </span><span class="span2">...</span><span class="span2">, od oca J</span><span class="span2">.</span><span class="span2"> i majke A</span><span class="span2">.</span><span class="span2">, rođene Z</span><span class="span2">.</span><span class="span2">, rođena 25.04.1970.godine u C</span><span class="span2">.</span><span class="span2">, državljanka C</span><span class="span2">.</span><span class="span2"> G</span><span class="span2">.</span><span class="span2">, po zanimanju trgovac, udata, majka dvoje djece, pismena, sa završenom srednjom školom, lošeg imovnog stanja, neosuđivana,</span>
</p>
<p>&nbsp;</p>
<p style="text-align:center;">
<span class="span1">K r i v a  j e :</span>
</p>
<p>&nbsp;</p>
<p>
<span class="span2">Što je</span><span class="span4">: </span>
</p>
<p>&nbsp;</p>
<p>
<span class="span2">Neutvrđenog dana tokom februara i marta mjeseca 2017.godine, u stambenom objektu u naselju „</span><span class="span2">B.</span><span class="span2">“, u B</span><span class="span2">.</span><span class="span2">, svjesna svog djela čije je izvršenje htjela, iako je znala da je njeno djelo zabranjeno, oduzela tuđe pokretne stvari vlasništvo oštećenog Y</span><span class="span2">.</span><span class="span2"> D</span><span class="span2">.</span><span class="span2"> u namjeri da njihovim prisvajanjem sebi pribavi protivpravnu imovinsku koristi, pri čemu vrijednost ukradenih stvari prelazi iznos od 3.000,00 eura, na način što je, dok je obavljala poslove kućne pomoćnice u stambenom objektu oštećenog iz ormara u spavaćoj sobi, i to iz fascikle u kojoj se nalazio novac u devet improvizovanih koverti u ukupnom iznosu od 9.000,00 dolara, oduzela novčani iznos od 5.300,00 dolara, a koji iznos konvertovan u euro iznosi 4.985,88 eura,</span>
</p>
<p>&nbsp;</p>
<p>
<span class="span2">-čime je izvršila krivično djelo </span><span class="span1">teška krađa iz čl.240.st.2 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>&nbsp;</p>
<p>
<span class="span2">Pa sud optuženu primjenom čl. 4, 32, 36, 36a, 42, 45 i 46 Krivičnog zakonika i čl. 369, 370 i 374  Zakonika o krivičnom postupku, </span>
</p>
<li style="text-align:center;">
<span class="span2">      </span><span class="span1">O S U Đ U J E</span>
</li>
<li>
<span class="span2">Na kaznu zatvora u trajanju od 5 (pet) mjeseci i istovremeno određuje da će se ova kazna nakon pravosnažnosti presude izvršiti tako što će je optužena izdržavati u prostorijama u kojima stanuje.</span><span class="span2"> </span>
</li>
<li>
<span class="span2">Optužena ne smije napustiti prostorije u kojima stanuje, osim u slučajevima propisanim zakonom kojima se uređuje izvršenje krivičnih sankcija.</span><span class="span2"> </span>
</li>
<li>
<span class="span2">Ukoliko optužena jednom u trajanju preko šest časova ili dva puta u trajanju do šest časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenju krivičnih sankcija.</span>
</li>
<p>&nbsp;</p>
<li>
<span class="span5">Optužena se obavezuje da na ime imovinskopravnog zahtjeva u vidu naknade štete oštećenom </span><span class="span5">Y. D.</span><span class="span5"> isplati iznos od 4.985,88 €. Za višak imovinskopravnog zahtjeva preko dosuđenog oštećeni se upućuje na parnični postupak.</span>
</li>
<p>&nbsp;</p>
<li>
<span class="span2">Optužena je dužna da plati troškove krivičnog postupka u iznosu od 110,00 € u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span2">Optužnicom Osnovnog državnog tužilaštva u B</span><span class="span2">.</span><span class="span2">, Kt.br. </span><span class="span2">...</span><span class="span2"> od 31.05.2017. godine stavljeno je na teret optuženoj izvršenje krivičnog djela bliže opisanog u izreci presude. </span>
</p>
<p>
<span class="span3">Optužena je u svojoj odbrani izjavila da </span><span class="span2">je prije godinu ipo dana počela da radi kao kućna pomoćnica kod D</span><span class="span2">.</span><span class="span2"> Y</span><span class="span2">.</span><span class="span2"> u B</span><span class="span2">.</span><span class="span2">, u naselju </span><span class="span2">B.</span><span class="span2">, gdje on sa porodicom živi kao podstanar, u kući koja je vlasništvo N</span><span class="span2">.</span><span class="span2"> T</span><span class="span2">.</span><span class="span2">. Nju su D</span><span class="span2">.</span><span class="span2"> i njegova supruga </span><span class="span2">N. </span><span class="span2"> angažovali da radi jednom nedjeljno na održavanju njihove kuće i to srijedom ili subotom. Tih dana kada je čistila njihovu kuću u većini slučajeva je bila sama, odnosno niko od njih nije bio u kući. Negdje početkom februara 2017.godine dok je čistila njihovu kuću u garnituri u dnevnom boravku i to ispod garniture na podu pronašla je 200 dolara i taj novac je uzela sa sobom i odnijela ga. Par dana nakon toga dok je čistila N</span><span class="span2">.</span><span class="span2"> radni sto ona je u jednoj kutiji gdje stoji piće pronašla 150 dolara i taj novac je takođe uzela, a potom je krajem februara mjeseca 2017.godine, dok je čistila dnevni boravak je pored naslona od garniture pronašla novac u iznosu od 200 dolara i isti je uzela. Tri sledeće subote kada je došla i čistila njihovu spavaću sobu na jednoj polici u ormaru vidjela je novac u raznim valutama i taj novac je bio razasut i nije bio u koverti i ona je sa te gomile novca uzela 300 dolara. Sledeće subote kada je čistila njihovu kuću na krevetu u spavaćoj sobi zatekla je crvenu torbu i u njoj providnu fasciklu u kojoj su bile u papiru umotane novčanice, tj. američki dolari i tada je od tog novca uzela 300 dolara, tj. nije uzela sav novac, već kako je već navela samo 300 dolara. Ona ne isključuje mogućnost da je još sa nekog mjesta iz kuće uzela novac, ali se sada ne može sjetiti. Jedino što zna je da iz njihove kuće nije uzela više od 1.500 dolara. Prije nekih sedam dana pozvao je </span><span class="span2">D. Y.</span><span class="span2"> i pitao je da li može doći u srijedu da radi, odnosno da čisti njihovu kuću, ona je rekla da može. Kada je otišla kod njih u srijedu ujutro </span><span class="span2">N. </span><span class="span2"> joj je rekla da im fali u kući ogroman novac i to iznos od možda nekih 7.000 dolara, ali se ne može precizno izjasniti koliko tačno novca joj je rekla da im fali. Ona je tada N</span><span class="span2">.</span><span class="span2"> rekla da pozovu policiju i ona je rekla da hoće, ali da oni </span><span class="span2">znaju ko je i kada je pitala ko je to uradio, ona joj je odgovorila da je ona bila sama u toj sobi i da ona ima dokaz da je to ona uradila. Dakle, sav novac koji je ona uzela iz njihove kuće uzimala je tokom februara mjeseca i možda početkom marta, ali nije tačno kako se to navodi u krivičnoj prijavi da je ona iz ormara uzela novčani iznos od 5.300 dolara. Ona je taj novac uzimala iz razloga što je njen suprug teški šećeraš na inzulinu, kao i njena svekrva, a ona je bolesna od štitne žlijezde, očekuje u skorije vrijeme operaciju i za sva ta liječenja su im potrebna novčana sredstva, a oni nemaju dovoljno novca jer žive od suprugove penzije i od toga što ona zaradi, odnosno od 160,00 eura, koliko su je plaćali </span><span class="span2">D.</span><span class="span2"> za čišćenje njihove kuće. Takodje bi navela i to da joj je novac bio potreban i da plati rate za kredit. </span>
</p>
<p>
<span class="span2">Na glavnom pretresu je izjavila da je od oštećenih uzela novac u iznosu od 150 eura koji se nalazio na stolu u kojoj radi </span><span class="span2">N. </span><span class="span2">, a  dodaje i da je jednom prilikom u kesi koja je bila ispred ulaznih vrata i bila je za bacanje pronašla novčanicu od 50 eura koja je bila zgužvana zajedno sa računima, a ta kesa je bila zavezana i spremna za bacanje. Ona je nju otvorila iz razloga što je u kupatilu pronašla dvije prljave pelene i željela je da i njih baci. Navodi da je ona uvijek ulazila u kuću koja je bila otključana, ona bi kada bi završila posao odlazila od kuće i zatvarala vrata, tačnije ostavljala ih onako kako je ih i zatekla otključana jer ona nikada nije imala ključ od vrata i nikada nije mogla vrata da zaključa. Ona nije imala nikakva saznanja da se u kući nalazi veliki novčani iznos i da je uzela 5.300 dolara. Dakle, pored tih 50 eura uzela je još 150 dolara koji su se nalazili na stolu u kući osim tih 50 dolara u to je jedini novac koji je ona uzela. Nakon što je optužena upoznata sa navodima svoje odbrane iz prethodnog postupka u kojima je opisivala oduzimanje novca, navela je da je ona potpisala zapisnik koji joj se pokazuje, ali želi da navedem da je ona u policiju odvedena iz bolnice, da je tom prilikom dala izjavu, nakon toga je otpuštena kući, a izjavu kod tužioca je dala 4 dana poslije te izjave u policiji. Ona je u to vrijeme imala problem sa štitnom žlijezdom, neprestano je imala gušenje i gubitak glasa pa ne može da se sjeti što je govorila pred tužiocem, jer zbog tih zdravstvenih problema ona pije više ljekova i moguće da iz tih razloga nije bila svjesna onoga što je govorila tog dana. Jedan od ljekova koje je tom prilikom koristila jeste Bromazepam. Dešavalo se da je ona u kući bila sama, a nekada bi bili prisutni i vlasnik kuće odnosno stanari. Ta kuća ima ogradu, kapiju, dvorište i oštećeni je govorio da je vlasnik kuće inspektor i da tu kuću niko neće obijati. Ona je nekoliko puta nalazila novčanice po kući i ona bih uvijek taj novac stavljala u neku žensku torbu koju bi vidjela u blizini novca. Obično bi se radilo o novcu za koji je pretpostavljala da je nakon ostavljanja torbe slučajno ispao iz torbe i sa tom pretpostavkom ona je novac vraćala.  Jednom prilikom u hodniku vidjela je otvoren ranac i u rancu je vidjela ogromnu količinu novca i to eura, nazvala je oštećenog da ga o tome obavijesti. Ona je kod oštećenih radila i u kancelariji i uvijek je zaticala dosta novca na stolovima, ali ni u jednoj situaciji ona taj novac nije uzimala. Ona nije jedina ušla u tu kuću jer je znala da zatekne i druge ljude npr. jednu gospođu koja je slikala i drugu osobu koja je bila model za slikanje.</span>
</p>
<p>
<span class="span3">U dokaznom postupku saslušani su oštećeni </span><span class="span2">Y. D.</span><span class="span2">, </span><span class="span3">svjedoci </span><span class="span3">N. D.</span><span class="span3"> i </span><span class="span2">V. S.</span><span class="span2">, pročitani su : nalaz i mišljenje sudskog vještaka ekonomsko finansijske struke N</span><span class="span2">.</span><span class="span2"> D</span><span class="span2">.</span><span class="span2"> od 21.04.2017. godine, izvještaj o daktiloskopskom vještačenju Uprave policije Forenzičkog centra br. </span><span class="span2">...</span><span class="span2"> od 21.04.2017. godine i izvještaj isti broj od 26.04.207. godine, izvod iz kaznene evidencije Ministarstva pravde br. KE </span><span class="span2">...</span><span class="span2"> od 16.06.2017. godine, nalaz i mišljenje sudskog vještaka psihijatra </span><span class="span2">G. Ž.</span><span class="span2"> od 09.10.2017. godine, saslušani su vještaci daktiloskopske struke </span><span class="span2">V. I.</span><span class="span2"> i </span><span class="span2">L. D.</span><span class="span2">, pročitani su </span><span class="span3">izvještaj o daktiloskopskom vještačenju br.</span><span class="span3">...</span><span class="span3"> od 14.11.2017. godine i izvještaj o daktiloskopskom vještačenju br. </span><span class="span3">...</span><span class="span3"> od 28.11.2017. godine.</span>
</p>
<p>
<span class="span2">Svjedok </span><span class="span3">oštećeni </span><span class="span2">Y. D.</span><span class="span2"> je izjavio da </span><span class="span3">živi kao podstanar u B</span><span class="span3">.</span><span class="span3">, u naselju </span><span class="span3">B.</span><span class="span3"> i to u kući koja je vlasništvo T</span><span class="span3">.</span><span class="span3">N</span><span class="span3">.</span><span class="span3">. On živi na drugom spratu te kuće sa svojom suprugom </span><span class="span3">N.</span><span class="span3">, sa kćerkom </span><span class="span3">J.</span><span class="span3"> koja ima tri godine i taštom </span><span class="span3">V.</span><span class="span3">. On je u kući u kojoj stanuje i to u ormaru u spavaćoj sobi u torbi za plažu držao novac, tačnije, 9.000 američkih dolara, koje je stavio u devet papirnih improvizovanih koverti, tako što je u svakoj koverti bilo po 1.000 dolara. Četiri improvizovane koverte tj. papir u kojem je zamotao novac nalazio se u plastičnoj fascikli, a ostalih pet improvizovanih koverti držao je u jednoj torbi nalik na čarapu. U decembru mjesecu 2016. godine, on je izbrojao da se u tim improvizovanim kovertama nalazi ukupno 9.000 dolara, a nakon toga je više puta provjeravao da li se ove koverte sa novcem nalaze u ormaru i utvrdio je svaki put da ih je bilo devet, ali on nije brojao novac u tim kovertama. Dana 21.03.2017. godine, oko 08,00 časova, odlučio je da izbroji novac koji se nalazi u tih devet koverata i tada je osjetio pod rukama da su te improvizovane koverte tanje nego obično. Kada je izbrojao novac, utvrdio je da se u tim kovertama nalazi ukupno 3.700 dolara, odnosno, da je iz istih oduzet novac u iznosu od 5.300 dolara. U svakoj koverti je bilo po nešto novca i nijedna koverta nije bila skroz prazna. Cjelokupni novčani iznos koji se nalazio u kovertama je lično njegovo vlasništvo. U ljetnjem periodu prošle godine su angažovali </span><span class="span3">V.</span><span class="span3"> V</span><span class="span3">.</span><span class="span3"> kao kućnu pomoćnicu i ista je dolazila po jednom nedjeljno kod njih i ista je radila kod njih do jeseni 2016.godine jer je tada kod njih došla tašta pa je ona mogla da vrši poslove u kući. Oni su ponovo angažovali V</span><span class="span3">.</span><span class="span3"> </span><span class="span3">V.</span><span class="span3"> krajem decembra mjeseca 2016.godine da ponovo obavlja poslove u njihovoj kući. Ona je dolazila jednom nedjeljno u njihovoj kući do tog događaja jer su joj nakon tog događaja dali otkaz. Ni on ni njegova porodica nisu primijetili da im prije tog događaja nedostaje novac iz kuće. Tog jutra kad je vidio da mu fali novac iz ormara, nije bilo tragova premetačine po kući, a osim njega za taj novac u ormaru znala je njegova supruga </span><span class="span3">N. </span><span class="span3"> i niko više. </span><span class="span3">V. V.</span><span class="span3"> se sređivala njihovu kuću zadnji put 21.03.2017.godine. Na kući nije bilo nikakvih oštećenja na vratima i prozorima i njihova kuća je uvijek bila zaključana. On i njegova porodica vjeruju da je taj novac otuđila </span><span class="span3">V. V.</span><span class="span3"> zbog čega su joj i dali otkaz. On je novac u dolarima čuvao u ormaru i nemoguće je da je </span><span class="span3">V. V.</span><span class="span3"> nalazila novac po kući, posebno ne dolare. Niko od njegovo porodice, kao ni njegova tašta koja živi sa ima, nije imao dolare već samo on i to je čuvao isključivo u ormaru. Na glavnom pretresu je dodao da je to bio </span><span class="span2">jedini put da je primijetio da im je oduzet novac. Nije bilo situacija da je njega optužena obavještavala da se negdje u kući nalazi novac koji je ona pronašla. Optužena bi u kuću dolazila za vrijeme dok bi se oni nalazili u kući, oni bi izlazili iz kuće i rekli bi joj da kada izađe iz kuće zatvori vrata, a oni bi nakon toga dolazili u kuću. Misli da je jednom bilo da je ona bila u kući kada je </span><span class="span2">V.</span><span class="span2"> bila u kući, dakle, optužena nije imala ključ od kuće. Optužena je čistila i u njihovoj kancelariji, ali nije bilo situacija da se novac nalazi na vidljivim mjestima u kancelariji. Od dolaska u C</span><span class="span2">.</span><span class="span2"> G</span><span class="span2">.</span><span class="span2"> prije 3 godine on je donio novac u iznosu od 9.000 dolara i imao ga do kada je prijavio da je isti oduzet. On je novac izbrojao prije nove godine u decembru, a onda je drugi put brojao novac 21.03.2017. godine. U međuvremenu bi gledao da li su koverte tu i s obzirom da su koverte na svom mjestu on novac nije brojao. Za vrijeme njihovog boravka u kući dolazili bi im gosti, ali oni bi uvijek bili tu. Za taj novac znala je supruga, ali nije siguran da li je znala tačan iznos, a tašta V</span><span class="span2">.</span><span class="span2"> je znala da negdje u kući imaju novac, ali nije znala gdje se taj novac nalazi i koji je novac u pitanju. Optužena nije znala gdje se taj novac nalazi i on joj to nije rekao. Taj novac je držao u torbi za plažu u ormaru i kada bi se ormar otvorio mogla je da se vidi torba koja je bila zatvorena. Nije tačno da je njega nekom prilikom optužena pozvala telefonom i da mu je rekla da se u rancu u hodniku nalazi veća količina novca u eurima. On se kao oštećeni </span><span class="span2">pridružuje krivičnom gonjenju i postavlja imovinsko pravni zahtjev u iznosu koji mu je oduzet 5.300 dolara.</span>
</p>
<p>
<span class="span2">Svjedokinja </span><span class="span2">N. D.</span><span class="span2"> je izjavila da </span><span class="span3">živi sa svojim suprugom </span><span class="span3">J.</span><span class="span3">, kćerkom </span><span class="span3">J.</span><span class="span3"> i majkom </span><span class="span3">V.</span><span class="span3"> u naselju </span><span class="span3">B.</span><span class="span3">. Oni su jednom nedjeljno angažovali kućnu pomoćnicu </span><span class="span3">V.</span><span class="span3"> V</span><span class="span3">.</span><span class="span3">, koja je radila kod njih prošlog ljeta, a potom neki period nije radila kod njih, u toku decembra 2016. godine su ponovo angažovali </span><span class="span3">V.</span><span class="span3"> kao kućnu pomoćnicu i sa njom nisu imali bilo kakvih problema sve do dana 21.03.2017.godine kada je njen muž primijetio da iz ormara u spavaćoj sobi nedostaje novac u iznosu od 5.300 dolara. Novac je bio umotan u papir i stavljen u providnu fasciklu i bilo je ukupno devet zamotuljaka u toj fascikli i svaki zamotuljak je imao oko 1.000 dolara. Ona isto sumnja da je taj novac otuđila </span><span class="span3">V. V.</span><span class="span3">. Sledećeg dana su pozvali </span><span class="span3">V.</span><span class="span3">, rekli su joj da im je nestao novac, ali ona je rekla da nema nikakve veze sa tim pa su nakon toga pošli u policiju. Što se tiče njenog novca, odnosno, novca koji ona posjeduje, ona isti uvijek drži u džepovima od garderobe ili u torbi i ne može se desiti da se njen novac nađe bilo gdje po kući. Takođe želi da navede da ona ne koristi dolare, već samo eure i rijetko kad koristi keš, odnosno, plaćanje vrši svojom bankovnom karticom. Njena majka V</span><span class="span3">.</span><span class="span3"> takođe koristi bankovnu karticu tako da je kod njih u kući nemoguće pronaći novac na bilo kom mjestu. Na glavnom pretresu je dodala da je znala gdje se nalazi predmetni novac. Ona nikada nije kontrolisala da li se novac nalazi na svom mjestu i nju je o svemu tome obavijestio suprug. Obično kada bi optužena došla u kuću radi čišćenja izlazili iz kuće i kada bi se vraćali nekada bi je zatekli u kući, a nekada ne bi. Ukoliko bi ona završila sa čišćenjem prije nego što bi došli, zatvarala bi vrata, ali vrata nije zaključavala. Oni nisu imali strah od toga da će neko ući u kući jer na prvom spratu kuće živi vlasnik kuće. Njih optužena nije obavještavala da je negdje u kući pronalazila novac, a kada je u pitanju kancelarija o tome se ne može izjasniti jer ne ide u kancelariju. Ukoliko bi ponekad imala gotovinu ona bi istu čuvala kod sebe, ali nikada se nije moglo desiti da taj novac bude na nekom vidnom mjestu. Teorijski posmatrano vlasnik kuće je mogao da uđe u kuću kada nisu bili u kući, koliko zna vlasnik ne posjeduje ključ od tog sprata, a njima je predao jedan ključ tako da su izradili još dva ključa. U kuću je dolazila je jedna gospođa nastavnica crtanja koja je učila da crta i jedna ženska osoba koja je bila model, ali ona bi se uvijek nalazila u kući kada su oni bili tu. Dolazili su i njihovi prijatelji ali oni bi uvijek bili prisutni. Ona je u tužilaštvu rekla da sumnja da je novac iz kuće uzela optužena, jer je ona jedina koja je mogla da uzme novac. Ona je to u policiji rekla kada su je pitali na koga sumnjam. Njen suprug  je programer i nema svoju firmu već radi kod drugog.</span>
</p>
<p>
<span class="span3">Svjedokinja </span><span class="span2">V. S.</span><span class="span2"> je izjavila da </span><span class="span3">živi sa zetom </span><span class="span3">J.</span><span class="span3">, kćerkom </span><span class="span3">N.</span><span class="span3"> i unukom </span><span class="span3">J.</span><span class="span3"> u naselju </span><span class="span3">B.</span><span class="span3">. Ona spava u zasebnoj sobi, ali koristi i druge prostorije u kući. U poslednjih godinu dana angažovana je kod njih kao kućna pomoćnica </span><span class="span3">V. V.</span><span class="span3">, sa njom nikad nisu imali problema. Što se tiče novca koji ona posjeduje to su manji novčani iznosi i nikada nije posjedovala dolare, uglavnom koristi bankovnu karticu i sa nje vrši plaćanje, a kada joj treba gotovina to su uglavnom manji novčani iznosi i to isključivo u eurima. Njen novac nikad ne ostavlja nigdje po kući, uvijek novac drži u novčaniku jer nema naviku da ostavlja novac bilo gdje drugo osim u novčaniku. Dana 21.03.2017.godine, njen zet J</span><span class="span3">.</span><span class="span3"> je primijetio da mu je iz ormara koji se nalazi u spavaćoj sobi nedostaje novac negdje 5.000–6.000 eura, kako je ona to čula iz njihovog razgovora. Njoj ništa drugo nije poznato o tom novcu, a negdje ranije je vidjela da je taj novac umotan u papir, a da li je isti stajao u nekoj foliji ona ne zna, Sve to joj je poznato jer joj je zet rekao da je novac bio umotan u papir. Sjutradan su pozvali </span><span class="span3">V.</span><span class="span3"> i J</span><span class="span3">.</span><span class="span3"> i </span><span class="span3">N. </span><span class="span3"> su probali da sa njom razgovaraju, ali ona nije prisustvovala njihovom razgovoru sa V</span><span class="span3">.</span><span class="span3"> tako </span><span class="span3">da ne zna o čemu su razgovarali. Nakon toga su pozvali policiju. Na glavnom pretresu je dodala da je</span><span class="span2"> svom zetu jednom prilikom rekla da misli da nije sigurno da novac drži u kući i on je nakon nekih nedjelju dana rekao da je bila u pravu i da mu je nestao novac. Ne zna koliko novca je tačno nestalo. Ona nije znala koji iznos je u pitanju i na kom mjestu u kući se novac čuva. Njih su u kući posjećivali prijatelji, ali za vrijeme boravka u kući oni bi boravili u dnevnoj sobi. Ona je živjela u kući tako da je ja ostajala sama u kući i </span><span class="span2">V. V.</span><span class="span2"> je sama ostajala u kući jer su kćerka i zet imali povjerenja u nju budući da je duže vremena održavala kuću. Prije predmetnog događaja dešavalo se da nestane neki sitan novac, iznos do 5 eura, ali tome nismo pridavali značaj jer su mislili da novac nisu ostavili na mjestu na kome su o mislili da se nalazi. Taj sitan novac bi zet i kćerka njoj znali da ostave na stolu ili na nekom drugom vidnom mjestu i obično bi joj rekli da su taj novac ostavili na tom mjestu.</span>
</p>
<p>
<span class="span2">Iz nalaza i mišljenja sudskog vještaka ekonomsko finansijske struke N</span><span class="span2">.</span><span class="span2"> D</span><span class="span2">.</span><span class="span2"> od 21.04.2017. godine utvrđeno je da 5.300 američkih dolara konvertovano u euro iznosi 4.985,88 €.</span>
</p>
<p>
<span class="span2">Iz izvještaja o daktiloskopskom vještačenju Uprave policije Forenzičkog centra br. </span><span class="span2">...</span><span class="span2"> od 21.04.2017. godine utvrđeno je da se komparativnim poređenje tragova papilarnih linija označenih br. 1A i 13 sa daktiloskopskim listama lica dostavljenih za eliminaciju D</span><span class="span2">.</span><span class="span2"> Z</span><span class="span2">.</span><span class="span2">, D</span><span class="span2">.</span><span class="span2"> N</span><span class="span2">.</span><span class="span2"> i S</span><span class="span2">.</span><span class="span2"> </span><span class="span2">V.</span><span class="span2"> konstatuje da ne potiču od imenovanih. Izvršenim DKT vještačenjem spornih tragova papilarnih linija br. 1A i 1B nije utvrđena identičnost sa otiscima DKT registrovanih lica sa teritorije CG.</span>
</p>
<p>
<span class="span2">Iz izvještaja Uprave policije Forenzičkog centra br. </span><span class="span2">...</span><span class="span2"> od 26.04.207. godine, utvrđeno je da na </span><span class="span3">dostavljenom predmetu označenom br. 1 Plastična providna fascikla na kojoj je naljepnica i ispisani brojevi izazvana su 2 (dva) traga papilarnih linija, označena sa lA i lB. </span>
</p>
<p>
<span class="span2">Iz izvoda iz kaznene evidencije Ministarstva pravde br. KE </span><span class="span2">...</span><span class="span2"> od 16.06.2017. godine, utvrđeno je da optužena nije osuđivana. </span>
</p>
<p>
<span class="span2">Iz nalaza i mišljenja sudskog vještaka psihijatra </span><span class="span2">G. Ž.</span><span class="span2"> od 09.10.2017. godine, utvrđeno je da je</span><span class="span2"> </span><span class="span2">V. V.</span><span class="span2"> osoba prosečnih intelektualnih kapaciteta, jednostavne strukture ličnosti, ne pokazuje simptome i znake trajnog duševnog oboljenja ili druge teže duševne poremećenosti. Primarno se radi o karakterološkim manifestacijama neurotski strukturirane ličnosti, a što je posledica specifičnog odrastanja u djetinjstvu i u kasnijem periodu života poremećajem rada štitne žlijezde (tireotoksikoza) kao somatskog oboljenja. Globalne intelektualne funkcije su očuvane, te medicinska dokumentacija i neposredni pregled ne upućuje da se radi o poremećaju kognitivnih funkcija u sferi mišljenja, shvatanja, razuma, pažnje i pamćenja. Tokom pregleda nisam našao indikatore psihotičnog funkcionisanja. Ukoliko se i prihvati činjenica da je okrivljena </span><span class="span2">V. V.</span><span class="span2"> konzumirala navedenu internističku terapiju i lijek Bromazepam kritičnog dana kada je davala izjavu kod ODT/&nbsp;</span><span><a class="a1" href="callto:29.%2003.%202017" name="rId6">29.03.2017</a></span><span class="span2">.g./, to cijeni da lijek Bromazepam u dozi od 3 mg nije mogao dovesti do poremećaja svijesti i amnezije odnosno zaboravnosti, stim što napominje da je taj lijek kao i druge internističke ljekove okrivljena konzumirala i u ranijem periodu, a kako se prikazuje potvrdom izabranog doktora Doma zdravlja. Lijek Bromazepam u dozi od 3 mg ima terapijski, sedativno smirujući efekat na organizam, sa ciljem stabilizacije psihičkog funkcionisanja ukoliko neka osoba pokazuje neurotske simptome i ovaj lijek u dozi od 3 mg nije indikovan da utiče na kvantitativne ili kvalitativne poremećaje svijesti u vidu suženja ili pomućenja svijesti ida dovodi do amnezije odnosno zaboravnosti. Mišljenja je da je okrivljena bila sposobna da prati tok glavnog pretresa u tužilaštvu i u njemu aktivno učestvuje, odnosno radi se o procesno sposobnoj osobi </span><span class="span2">u momentu davanja izjave kod ODT U B</span><span class="span2">.</span><span class="span2"> na dan&nbsp;</span><span><a class="a1" href="callto:29.%2003.%202017" name="rId7">29.03.2017</a></span><span class="span2">.godine, a pod pretpostavkom da je kritičnog dana konzumirala internističke (gore navedene ljekove) i lijek Bromazepam.&nbsp;</span>
</p>
<p>
<span class="span2">Vještak daktiloskopske struke </span><span class="span2">V. I.</span><span class="span2"> je izjavio da je predmet vještačenja bila plastična fascikla u kojoj su se nalazili papirni omoti – koverte, tako da su vještačili samo plastičnu fasciklu jer je u tom pravcu postojala naredba tužilaštva, a ne i papirnih omota. Zbog proteka vremena smatra da ukoliko bi se sada vršilo vještačenje papirnih omota, intezitet tragova papilarnih linija ukoliko ih uopšte ima na tim papirnim omotima bi bio slabiji, ali o tome da li bi bili podesni za rad ne može da se izjasni do konačne analize.</span>
</p>
<p>
<span class="span2">Vještak daktiloskopske struke </span><span class="span2">L. D.</span><span class="span2"> je izjavila da izvršenim vještačenjem nije utvrđena identičnost sa otiscima lica koja su registrovana u bazi podataka. Baza podataka se formira kod lica koja su nekada izvršila kriv.djela i koja su evidentirana, a kada je u pitanju evidencija tih lica ista prilikom daktiloskopiranja moraju da daju otiske svih 10 prstiju i dlanova. Oni nisu posjedovali daktiloskopske podatke za optuženu. Predmet vještačenja od strane kolege koji to radi, bila su dva otiska koja su bila podesna. Svako lice prilikom dodirivanja nekog predmeta ostavlja određenu količinu aminokiselina, a količina zavisi od zdravstvenog stanja osobe, fizičkog stanja, psihičkog stanja, jačine dodira i tome slično. Može se dogoditi da je neko lice više puta dodirivalo neki predmet i da se pojave otisci koji su lošeg inteziteta koji nisu podobni za analizu. Ona ne može da se izjasni o starosti nekog traga već samo o izazivanju i kvalitetu jer starost traga nije nešto što se može egzaktno utvrditi. </span>
</p>
<p>
<span class="span2">Iz </span><span class="span3">izvještaja o daktiloskopskom vještačenju br.</span><span class="span3">...</span><span class="span3"> od 14.11.2017. godine utvrđeno je da je DKT vještačenjem spornih tragova papilamih linija br. 1A i 1B sa daktiloskopskom listom osumnjičenog lica </span><span class="span3">V. V.</span><span class="span3">, od oca J</span><span class="span3">.</span><span class="span3">, rođena 25.04.1970.godine u C</span><span class="span3">.</span><span class="span3">, utvrđeno da ne potiču od imenovane.Izvršenim DKT vještačenjem spornih tragova papilamih linija br. 1A i 1B nije utvrđena identičnost sa otiscima DKT registrovanih lica na teritoriji CG.</span>
</p>
<p>
<span class="span3">Iz izvještaja o daktiloskopskom vještačenju br. </span><span class="span3">...</span><span class="span3"> od 28.11.2017. godine utvrđeno je da daktiloskopskim ispitivanjem sprovedenim u cilju detekcije tragova papilamih linija i obradom dostavljenog dokaznog materijala, označenog br. 1/1, 1/2, 1/3, 1/4, 1/5, 1/6, 1/7, 1/8 i 1/9, nijesu izazvani tragovi papilamih linija.&nbsp;</span>
</p>
<p>
<span class="span2">Ocjenom izvedenih dokaza utvrđeno je da je optužena </span><span class="span2">V. V.</span><span class="span2"> izvršila krivično djelo koje joj je stavljeno na teret, na način predstavljen u izreci presude. Optužena je saslušana u prethodnom postupku kada je pred Osnovnim državnim tužilaštvom u B</span><span class="span2">.</span><span class="span2"> iznijela svoju odbranu i tom prilikom izjavila da je jednom prilikom početkom februara 2017. godine u garnituri dnevnom boravku i to ispod garniture na podu našla 200 dolara i taj novac je oduzela. Par dana nakon toga u jednoj kutiji na radnom stolu pronašla 150 dolara i taj novac je takođe uzela. Krajem februara 2017. godine pored naslona od garniture pronašla je novac u iznosu od 200 dolara koji je uzela. Tri sledeće subote dok je čistila spavaću sobu na jednoj polici u ormaru vidjela je novac u raznim valutama i taj novac je bio van koverti i ona je sa te gomile uzela 300 dolara. Sljedeće subote kada je čistila kuću na krevetu u spavaćoj sobi zatekla je crvenu torbu i njoj providnu fasciklu u kojoj su bile u papiru umotane novčanice, američki dolari i tada je uzela 300 dolara. Dodala je da ne isključuje mogućnost da je sa još nekog mjesta iz kuće uzela novac, ali se toga nije mogla sjetiti, ali u svakom slučaju nije uzela ukupno više od 1.500 američkih dolara.&nbsp;Optužena je na glavnom pretresu promijenila odbranu navodeći da je od oštećenih uzela samo novac u iznosu od 150 € koji se nalazio na stolu i da je jednom prilikom kesi koja se nalazila ispred ulaznih vrata i koja je bila namijenjena za bacanje pronašla novčanicu od 50 eura, koju je takođe uzela. Objašnjavajući </span><span class="span2">razloge za promjenu odbrane optužena je navela da je ona potpisala zapisnik o saslušanju u Tužilaštvu, da je na saslušanje u Policiji odvedena iz Bolnice, da je nakon toga opuštena kući, izjavu u Tužilaštvu je dala 4 dana poslije izjave u Policiji. Tih dana je imala problem sa štitnom žlijezdom, pije više ljekova, pored ostalih i Bromazepam, pa je moguće da istih razloga nije bila svjesna onoga što je govorila tog dana. Sud je odbranu optužene u prethodnom postupku cijenio kao pokušaj izbjegavanja krivice, a promjenu odbrane na glavnom pretresu kao pokušaj da umanji iznos oduzetog novca koji je navela da je oduzela prethodnom postupku. U postupku su saslušani oštećeni </span><span class="span2">Y. D.</span><span class="span2">  i svjedokinje </span><span class="span2">N. D.</span><span class="span2"> i </span><span class="span2">V. S.</span><span class="span2">. Iz iskaza oštećenog i svjedokinje </span><span class="span2">N. D.</span><span class="span2"> utvrđeno je da su u kući posjedovali novac u iznosu od 9000 dolara, da se taj novac nalazio u 9 papirnih improvizovanih koverti i da je u svakoj koverti bio iznos po 1000 dolara. Četiri improvizovane koverte su se nalazile u plastičnoj fascikli, a ostalih pet je držao u jednoj torbi. Oštećeni je u decembru 2016. provjerio i utvrdio da se u kovertama nalazi iznos od 9000 dolara, nakon toga je više puta provjeravao da li se vrte nalaze u ormaru i svaki put su koverte bile na broju, iako nije brojao novac u kovertama. Kada je dana 21.03.2017. godine izbrojao novac u svim kovertama utvrdio je da se u kovertama nalazi ukupno 3700 dolara odnosno da je oduzet novac u iznosu od 5300 dolara. Svjedokinja </span><span class="span2">V. S.</span><span class="span2"> </span><span class="span2">je navela da je znala da njena kćerka i zet drže novac u kući, ali da nije znala nakon mjestu se taj novac nalazi. Oštećeni i svjedokinje su saglasno naveli da je optužena čistila u njihovoj kući i u situacijama kada oni ne bi bili kući, već bi izašli, da je ona nakon što bi završila čišćenje napuštala kuću, a da se ista ne bi zaključavala. Takođe se iz njihovih iskaza zaključuje da su ukoliko su koristili gotovinu koristili euro, a ne dolare i da su obično koristili bankovne kartice. Svjedokinja </span><span class="span2">N. D.</span><span class="span2"> je navela da se nije moglo desiti da se novac nalazi na nekom vidnom mjestu u kući, a i svjedokinja </span><span class="span2">V. S.</span><span class="span2"> </span><span class="span2">je navela da je ona koristila bankovnu karticu i da ukoliko bi joj zet i kćerka ostavljali sitan novac, isti bi ostavili na stolu ili na nekom drugom vidnom mjestu i obično bi i rekli gdje su novac ostavili. Dakle, optužena je u svojoj odbrani u prethodnom postupku navela da je u više navrata oduzimala novac iz kuće oštećenog, međutim, ona je željela da predstavi da je novac uzimala najčešće na način što bi isti pronalazila na raznim mjestima u kući. Navela je da se radilo o iznosu od 1500 €. Na glavnom pretresu je promijenila obranu navodeći da je samo jednom oduzela novac u iznosu od 150 € a da je novčanicu od 50 € slučajno pronašla u kesi koja je bila pripremljena za bacanje.  </span>
</p>
<p>
<span class="span2">Po ocjeni suda oštećeni i svjedokinja su jasno, istinito i objektivno predstavili predmetni događaji, a istinitost njihovih iskaza posebno proizilazi iz činjenice da su oni opisali da se dešavalo da oni budu van kuće u vrijeme kada bi optužena obavljala poslove u kući, da bi optužena nakon što bi završila poslove odlazila iz kuće i da bi kuća ostajala otključana. Da su oštećeni i svjedokinje imali namjeru da neistinito predstave svoje ponašanje, sigurno je da bi naveli da su uvijek bili prisutni kada bi optužena obavljala poslove i da se nebi dešavalo da je ostave da sama obavlja poslove u kući, a posebno da se ne bi dešavalo da i pored činjenice da su u kući držali novac kuća ostane nezaključana u vrijeme kada oni ne bi bili kući. Odbrana optužene u prethodnom postupku je nelogična jer iz njene odbrane proizilazi da su oštećeni i svjedokinje u kući držali veliku količinu novca koju bi ostavljali na raznim mjestima, praktično taj novac bi bio dostupan svakome ko bi dolazio u njihovu kuću jer bi se nalazio zagubljen na raznim mjestima u kući. Oštećeni i svjedokinje su jasno opisali da je novac u iznosu od 9000 $ držan na mjestu koje nije bilo dostupno pogledima lica koja su dolazila u kuću, a iz ponašanja oštećenog i svjedokinja se može zaključiti da su novac držali na mjestima koja su bila nedostupna, da novac nisu držali na </span><span class="span2">vidnim mjestima, a i da su osim novca u iznosu od 9000 $ koji je bio sakriven imali mali iznos eura i da su obično koristili bankovne kartice, a ne gotovinu. Sud je na isti način i kao neosnovanu i kao nelogičnu cijenio odbranu optužene na glavnom pretresu jer je ona željela da ponašanje i navike lica čijoj kući je obavljala poslove predstavi na još nepovoljniji način u odnosu na prethodnu postupak navodeći da je novac pronalazila i u kesi koja je bila namijenjena za bacanje u smeće. Optužena je pokušala da promjenu odbrane na glavnom pretresu objasni činjenicom da je lice lošeg zdravstenog stanja, da je na saslušanje u Policiji dovedena iz Bolnice. Kao što je poznato iskaz koji je neko lice daje u Policiji daje se u svojstvu građanina i navedena izjava nema pravnu snagu u krivičnom postupku. Iz zapisnika o saslušanju optužene u Tužilaštvu, koji je optužena potpisala, utvrđuje se da je optužena prilikom saslušanja upozorena i upoznata sa svim pravima koja joj pripadaju u krivičnom postupku, tako da se optužena ne može pravdati da je njena odbrana u tužilaštvu posljedica kontinuiteta sa njenim iskazom koji je dala u svojstvu građanina u Policiji, a kada je u pitanju njeno zdravstveno stanje sud je u cilju provjere odbrane optužene angažovao vještaka psihijatra </span><span class="span2">G. Ž.</span><span class="span2"> koji je u nalazu i mišljenju naveo da korišćenje internističke terapije kao i lijeka Bromazepam nije moglo dovesti do poremećaja svijesti i amnezije, odnosno zaboravnosti i da je optužena bila sposobna da prati tok postupka u Tužilaštvu i da u njemu aktivno učestvuje, odnosno da je optužena bila procesno sposobna u momentu davanja izjave u Tužilaštvu. Iz navedenog nalaza i mišljenja utvrđuje se da korišćenje terapije i lijeka Bromazepam nije uticalo na procesnu sposobnost optužene i da se optužena ne može pozivati na korišćenje ljekova kao razlog za davanje svoje obrane u Tužilaštvu, posebno ako se ima u vidu činjenica da je optužena tom prilikom opisala više radnji oduzimanja novca. Kao što je već navedeno optužena je od samog početka željela da sebe prikaže kao osobu koja je bila zaposlena kod lica koje koja novac drže neuredno i na raznim mjestima u kući i da je ona sasvim slučajno prilikom čišćenja kuće pronalazila taj novac i isti oduzimala. U postupku je kao što je već navedeno jasno utvrđeno da se novac koji je optužena oduzela nalazio na jednom mjestu i da je optužena oduzela taj novac, a ne novac koji je slučajno pronalazila u kući. Sud je u toku postupka izveo kao dokaze izvještaje o daktiloskopskom vještačenju Forenzičkog centra. Vještačenjima koja su izvršena u prethodnom postupku utvrđeno je da su uz izuzete tragove papilarnih linija dostavljeni i tragovi za eliminaciju oštećenog i svjedokinja </span><span class="span2">N. D.</span><span class="span2"> i V</span><span class="span2">.</span><span class="span2"> </span><span class="span2">S</span><span class="span2">.</span><span class="span2"> </span><span class="span2">i da je utvrđeno da ti tragovi ne potiču od imenovanih, ada se na plastičnoj providnoj fascikli nalaze dva traga papilarnih linija. Vještačenjem koje je izvršeno na glavnom pretresu utvrđeno je da na izazvanim tragovima papilarnih linija nisu pronađeni tragovi optužene, a da prilikom dopunskog vještačenja na 9 tragova nisu izazvani tragovi papilarnih linija. Sud je u postupku saslušalo i vještake da se daktiloskopske struke </span><span class="span2">V. I.</span><span class="span2"> i </span><span class="span2">L. D.</span><span class="span2">. Iz iskaza vještaka L</span><span class="span2">.</span><span class="span2"> D</span><span class="span2">.</span><span class="span2"> utvrđeno je da svako lice prilikom dodirivanja nekog predmeta ostavlja određenu količinu aminokiselina, a ta količina zavisi od zdravstvenog stanja osobe, fizičkog stanja, psihičkog stanja, jačine dodira i slično i da se može dogoditi da je neko lice više puta dodirivalo neki predmet i da se pojave otisci koji su lošeg intenziteta i koji nisu podobni za analizu. Opštepoznata činjenica je da ukoliko neko lice dodiruje predmete sa određenim stepenom pažnje ili upotrebom predmeta kao što su rukavice na tom predmetu neće ostati tragovi papilarnih linija, pa nesporno utvrđena činjenica da na predmetima u kojima su se nalazile predmetne novčanice nisu pronađeni tragovi papilarnih linija optužene, ne znači i da ona iste nije dodirivala odnosno iz istih oduzela predmetne novčanice, jer su se novčanice nalazile na mjestu koje je njoj bilo dostupno prilikom obavljanja poslova.&nbsp;</span>
</p>
<p>
<span class="span2">Optužena je krivično djelo izvršila postupajući sa direktnim umišljajem jer je bila svjesna da oduzima tuđe pokretne stvari, a utvrđena je i njena namjera da oduzimanjem tuđih pokretnih stvari pribavi sebi protivpravnu imovinsku korist. </span>
</p>
<p>
<span class="span2">Sud je prihvatio pravnu kvalifikaciju iz optužnice, pravno kvalifikujući krivično djelo kao krivično djelo teška krađa iz čl 240 st. 2 u vezi st 1 Krivičnog zakonika Crne Gore, jer vrijednost oduzetih stvari prelazi iznos od 3.000 eura. Sud je precizirao ime oštećenog u izreci presude jer je utvrđeno da je ime oštećenog Y</span><span class="span2">.</span><span class="span2">, a ne Y</span><span class="span2">.</span><span class="span2">, pa je umjesto navođenja da je predmetni novac vlasništvo Y</span><span class="span2">.</span><span class="span2"> D</span><span class="span2">.</span><span class="span2"> navedeno da je u pitanju novac Y</span><span class="span2">.</span><span class="span2"> D</span><span class="span2">.</span><span class="span2">. Ocijenjeno je da se navedenim preciziranjem ne narušava identitet optužnice i presude. </span>
</p>
<p>
<span class="span2">Odlučujući se za krivičnu sankciju sud je na strani optužene cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike jer je optužena udata i majka dvoje djece, lične prilike jer je lice lošeg zdravstvenog stanja, raniji život jer nije osuđivana. Otežavajućih okolnosti na strani optužene nije bilo. </span><span class="span2">Cijeneći sve navedene olakšavajuće okolnosti, koje je sud cijenio kao naročito olakšavajuće u svom zbiru, u nedostatku otežavajućih okolnosti, sud je optuženoj primjenom čl. 45 i 46 Krivičnog zakonika ublažio kaznu </span><span class="span2">i primjenom čl. 36 a KZ odredio da će se ova kazna izvršiti tako što će je optužena izdržavati u prostorijama u kojima stanuje, jer imajući u vidu godine života optužene, može se očekivati da će se i na ovaj način ostvariti svrha kažnjavanja. Sud nalazi da je izrečena kazna adekvatna težini krivičnog djela i stepenu krivice optužene, te da će se istom u dovoljnoj mjeri uticati na optuženu da ubuduće ne čini krivična dijela. Za vrijeme izvršenja kazne optužena ne smije napustiti prostorije u kojima stanuje, osim u slučajevima propisanim zakonom kojima se uređuje izvršenje krivičnih sankcija, a ukoliko jednom u trajanju preko šest časova ili dva puta u trajanju do šest časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenju krivičnih sankcija.</span>
</p>
<p>
<span class="span2">Odluka o imovinsko pravnom zahtjevu zasniva se na odredbi čl. 239 st.2 KZP. Oštećeni </span><span class="span2">Y. D.</span><span class="span2"> je postavio imovinskopravni zahtjev u iznosu koji mu je oduzet 5.300 dolara. </span><span class="span2">Kako je optužena oglašena krivom za oduzimanje novca vlasništvo oštećenog, čija je protivvrijednost utvrđena iz jasnog i stručnog nalaza i mišljenja vještaka N</span><span class="span2">.</span><span class="span2"> D</span><span class="span2">.</span><span class="span2">, koji je sud prihvatio, sud je ocijenio da je imovinskopravni zahtjev osnovan, iz kojih razloga je optuženu obavezao da oštećenom u vidu naknade štete vrati novčani iznos od 4.985,88 €, </span><span class="span2">sve u roku od 15 dana od pravosnažnosti presude, pod prijetnjom izvršenja</span><span class="span2"> </span>
</p>
<p>
<span class="span2">Odluka o troškovima krivičnog postupka zasniva se na odredbi čl. 229 ZKP, a ista se odnosi na troškove vještaka daktiloskopske struke </span><span class="span2">V. I.</span><span class="span2"> i </span><span class="span2">L. D.</span><span class="span2"> u iznosu od po 82,50 €, </span><span class="span2">i troškove rada suda koji su određeni prema trajanju, složenosti krivičnog postupka i imovinskim prilikama optužene. </span>
</p>
<p>
<span class="span2">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 15.01.2018. godine</span>
</p>
<p>&nbsp;</p>
<li>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1">            </span><span class="span1"></span><span class="span1"></span><span class="span1">S U D I J A</span>
</li>
<li>
<span class="span1">M</span><span class="span1">ili</span><span class="span1">jana Minić</span><span class="span1"></span><span class="span1"></span><span class="span1"></span><span class="span1"></span><span class="span1">               </span><span class="span1">    Goran Šćepanović</span>
</li>
<p>&nbsp;</p>
<p>
<span class="span1">PRAVNA POUKA</span><span class="span2">: Protiv ove presude može se izjaviti žalba</span>
</p>
<p>
<span class="span2">Višem sudu u Podgorici u roku od 15 dana od dana prijema</span>
</p>
<p>
<span class="span2">pismenog otpravka, preko ovog suda u dva primjerka.</span>
</p>
<p>&nbsp;</p>
<p>
<span class="span1">DNA</span><span class="span2">:</span><span class="span2">  - 1 x ODT</span>
</p>
<p>
<span class="span2"></span><span class="span2">  - 1 x optuženo i braniocu Š</span><span class="span2">.</span><span class="span2"> A</span>
</p>
<p>
<span class="span2"></span><span class="span2">  - 1 x oštećenom </span><span class="span2">Y. D.</span><span class="span2">, nakon pravosnažnosti.  </span>
</p>
<p>
<span class="span2">  - u spise</span>
</p>
<p>&nbsp;</p>
</div>
</div>


</body>
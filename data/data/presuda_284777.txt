<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>
<span class="span1">                                                                                 </span><span class="span1"></span><span class="span1">    Posl.br.K. 220/17/17</span>
</p>
<p style="text-align:center;">
<span class="span1">U IME CRNE GORE  </span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović,</span><span class="span1"> uz učešće zapisničara Jadranke Golub, u krivičnom predmetu protiv okrivljenog V. Ž. zbog krivičnog djela davanje mita iz čl. 424. st. 1. KZCG i krivičnog djela napad na službeno lice u vršenju službene dužnosti iz čl. 376 st. 3 u vezi st. 1 KZCG, koji se vodi po optužnici  ODT Kotor Kt.br. 312/17 od 01.08.2017 godine, nakon održanog  glavnog i javnog pretresa  dana  29.11.2017 godine, u prisustvu DT-a u ODT-u Kotor Ljiljane Milić, okrivljenog V. Ž  i njegovog branioca adv. Borisa Barovića, dana 04.12.2017. godine donio je i javno objavio sledeću:</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni V. Ž , JMBG ... od oca Lj. i majke V. rodjene P., rodjen ... godine u N.S., stalno nastanjen u T., Vu. K. ..., privatnik, državljanin BIH i R. S., oženjen, otac dva mal. djeteta, sa završenom SSS, dobrog imovnog stanja, ranije navodno neosuđivan, protiv koga se navodno ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je</span>
</p>
<p>
<span class="span1"></span>
</p>
<p>
<span class="span1">Dana 13.07.2017. godine oko 23,50 h na gradskoj rivi u centru R., opština K.službenim licima OPS UP OB Kotor ošt. V. R. i R. V. za sebe neposredno dao poklon da ne izvrše službenu radnju lišenja slobode, zbog počinjenog prekršaja upravljanja vozilom pod uticajem alkohola, a koju radnju bi morali izvršiti i prijetio da će ih napasti i napao ošt.R. V.na način što se po zaustavljanju zbog počinjenog prekršaja i to preticanja na punoj liniji vozilom marke „Cherokee“ reg. ozn. ... oštećenima obratio riječima „Neću ti ja duvati, nećete me maltretirati, možete da mi popušite kurac, vodite računa jer sam naoružan, nemojte me dovoditi u situaciju da upotrijebim oružje, pičke jedne crnogorske, nema šanse da me možete stići, jer ću da vam pobjegnem“, nakon čega je izbjegavo alkotestiranje, tako što je nepravilno duvao u aparat i istrgao iz ruku oštećenog R. vozačku i saobraćajnu dozvolu koju je predao na uvid i istom se obratio riječima „Šta ćeš sad pičko jedna neću da ti duvam, ne možete mi ništa, oli da ti popušim kurac“, da bi nakon više pokušaja alkotestiranja aparatom, pošto je isti pokazao 1,56 g/kg ošt. R. mu saopštio da je lišen slobode zbog upravljanja vozilom pod uticajem alkohola i omalaovažavanja službenih lica, na to odgovorio psovkama i prijetnjama „Jebem vam mater, sad ću da zovem ekipu iz Š. da me izvuku, a vi mudonje probajte da me privedete“ i iz novčanika izvadio dvije novčanice serijskog broja ... i ... u apoenima od po 50,00 € koje je ubacio kroz prozor vozača u službeno vozilo gdje je na mjestu vozača sjedio ošt. R. V., obraćajući im se riječima „Noćas sam jednoj kurvi platio večeru 500,00 € mogu i vama 100,00 € da me </span><span class="span1">pustite, ajde idite jedite i niste me viđeli i svak svojim putem“, kada mu je oštećeni R., koji je izašao iz vozila opet rekao da je lišen slobode i da sjedne na zadnje sjedište službenog vozila, istog sa obije ruke u predijelu grudi odgurnuo obraćajući mu se riječima „Dođi pičko jedna da se pobijemo“ nakon čega su ga oštećeni savladali jer je pružao otpor, stavili sredstva za vezivanje i poveli u prostorije OB Kotor, pri čemu je bio uračunljiv, svjestan svoga djela i njegove zabranjenosti, a čije izvršenje je htio, </span>
</p>
<p>&nbsp;</p>
<p>
<span class="span1">- čime je učinio krivično djelo davanje mita iz čl. 424 st. 1. Krivičnog zakonika i krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika </span>
</p>
<p>&nbsp;</p>
<p>&nbsp;</p>
<p>
<span class="span1">Pa mu sud  na osnovu naprijed navedene krivično pravne odredbe i odredbi čl. 4, 5, 13, 15, 32, 33, 36 , 42, 48 st. 1 KZ-a prethodno utvrđuje: </span>
</p>
<p>&nbsp;</p>
<p>
<span class="span1">-.Za </span><span class="span1">krivično djelo davanje mita iz čl. 424 st.1 KZCG</span><span class="span1">, kaznu zatvora u trajanju od 1 (jedne) godine </span>
</p>
<p>&nbsp;</p>
<p>
<span class="span1">-.Za  </span><span class="span1">krivično djelo napad na službeno lice u vršenju službene dužnosti iz člana 376. stav 3. u vezi st. 1 KZCG</span><span class="span1">, kaznu zatvora u trajanju od 6 (šest) mjeseci</span>
</p>
<p>&nbsp;</p>
<p>
<span class="span1">Pa mu sud primjenom odredbi čl. 48 st.2 tač.2, 52., 53. i 54. Krivičnog zakonika i čl. 226, 229, 239, 368 i 374. Zakonika o krivičnom postupku izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<li>
<span class="span2">Kojom mu utvrđuje jedinstvenu kaznu zatvora u trajanju od 1 (jedne) godine i 3 (tri) mjeseca i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</li>
<p>&nbsp;</p>
<li>
<span class="span2">U slučaju opoziva uslovne osude okrivljenom će se u navedenu kaznu zatvora uračunati vrijeme provedeno u pritvoru, po rješnju sudije za istragu ovog suda Kri.152/17 od 15.07.2017 godine, počev od 14.07.2017 godine do 25.07.2017 godine a shodno odredbi čl. 51 KZCG.</span>
</li>
<p>&nbsp;</p>
<p>
<span class="span1">Dužan je okrivljeni da na ime troškova krivičnog postupka - sudskog paušala uplati iznos od 50,00 eura, u korist budžeta Crne Gore, na žiro račun broj 832-16-52, u roku od 15 dana od dana pravosnažnosti presude  i da dokaz o uplati dostavi ovom sudu s pozivom na broj K. 220/17/17.</span>
</p>
<p>&nbsp;</p>
<p>
<span class="span1">Oštećeni R.V. se sa postavljenim imovinsko pravnim zahtijevom upućuje na parnični postupak.</span>
</p>
<p>
<span class="span1">                                             </span>
</p>
<p>
<span class="span1">                                                     O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor optužnim aktom Kt.br.312/17 od 01.08.2017. godine optužilo je okr. V. Ž.zbog krivičnog djela </span><span class="span1">davanje mita iz čl. 424. st. 1 KZCG i krivičnog djela napad na službeno lice u vršenju službene dužnosti iz čl. 376 st. 3 u vezi st. 1 KZCG.</span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je održao glavni pretres na kojem je okrivljeni naveo da ne ostaje kod izjave koju je dao na zapisniku kod ODT Kotor od 14.07.2017 godine kojom prilikom je naveo da je tačno da je dana 13.07.2017 godine oko 23,50 h u R. na gradskoj rivi zustavljen od strane policije koja je vršila kontrolu saobraćaja, da je te prilike upravljao vozilom marke „VW Cherroke“ reg.ozn. ..., te da je zaustavljen od strane dva službena lica koja su bila u uniformama i da su mu isti rekli da vrše službenu kontrolu, da su mu  tražili na uvid dokumenta, i da je istima dao vozačku i saobraćajnu dozvolu, i da mu je jedan od njih rekao da je učinio prekršaj u saobraćaju, da se ne sjeća sada koji i da je to bio razlog zaustavljanja i kontrole te da je bio drzak prema tim službenim licima, a da je razlog navedom bio to što je prethodno u jednom ugostiteljskom objektu „R.“ u K. platio račun od 500,00 € koji nije bio realan. Dalje je kod DT-a naveo da su ga službena lica pitala da li je konzumirao alkohol, da je istima rekao da jeste konzumirao alkohol, te da mu je jedan od službenih lica prišao sa aparatom za alkotestiranje, da je duvao 7-8 puta i da aparat nije ništa pokazao, a da ostavlja mogućnost da to nije pravilno učinio. Negirao je da je službenim licima rekao „neću ti ja duvati, nećete me maltretirati, možete da mi popušite kurac, vodite računa jer sam naoružan, nemojte da me dovodite u situaciju da upotrijebim oružje, pičke jedne crnogorske“. Takođe je negirao da je službenim licima rekao „nema šanse da me možete stići, jer ću sad da vam pobjegnem“, te je objasnio da je moguće da je jednom od ta dva službena lica u jednom trenutku istrgao dokumenta i da se zatvoro u vozilo. Negirao je da je službenim licima tom prilikom govorio „šta ćeš sad pičko jedna, neću da ti duvam, ne možete mi ništa, oli da ti pušim kurac“, te je dodao da je on za to vrijeme bio u svom vozilu i da je izašao iz vozila kada su mu službena lica rekla da dođe do njihovog službenog vozila. Negirao je da je službenim licima tada rekao „sad ćemo da vidimo ko će koga da izbije“, i da je vjerovatno zbog takvog svog ponašanja i upozoren od starne službenih lica te  da je pristao da se još jednom podvrgne alkotestiranju, da je tada aparat pokazao da je pod uticajem alkohola, te da su mu službena lica saopštila da će ga lišiti slobode zbog upravljanja vozilom pod dejstvom alkohola i omalovažavanja službenih lica. Negirao je da je ta službena lica psovao, i tvrdio je da nije rekao da će da zovne ekipu iz Š.da ga izvuku. Negirao je da im je govorio „ a vi mudonje probajte da me privedete“. Objasnio je da je izvadio iz novčanika dvije novčanice po 50,00 € i da je iste ubacio u službeno vozilo, da je nakon toga pokušao da se udalji, i objasnio je da je taj novac ubacio u službeno vozilo, misleći da službenim licima tako plati kaznu. Negirao je da je tom prilikom rekao „noćas sam jednoj kurvi platio večeru 500,00 €, mogu i vama da dam 100 da me puštite, ajde idite da jedete i nijeste me viđeli“. Naveo je da mu službena lica nisu izdala naređenje da sjedne na zadnje sjedište službenog vozila, već da je on pokušao da ode do svog vozila i da napusti lice mjesta. Negirao je da je sa obije ruke odgurnuo jedno od ova dva službena lica, te je negirao da je rekao „dođi pičko jedna da se pobijemo“. Takođe je naveo da su ga ta dva službena lica savladala, kada je krenuo u pravcu svog vozila, da su mu stavili sredstva za vezivanje i da je nakon toga priveden u službene prostorije policije. Istakao je da mu ta službena lica nisu izdala nalog za plaćanje tzv. prekršajni nalog, i da nisu uopšte pominjali plaćanje bilo kakve kazne zbog počinjenog prekršaja. </span>
</p>
<p>
<span class="span1">Na glavnom pretresu okrivljeni je mijenjajući svoju odbranu datu kod DT-a naveo da je kritičnog dana, kao i dan poslije toga bio pijan, da zbog toga nije ni znao što radi i da su mu se postepeno vraćala sjećanja, te da je iz tog razloga čak dao pogrešan podatak da je otac jednog mal. djeteta, umjesto dvoje, tako da je njegov iskaz koji je dao kod DT iskaz koji je dao  pod uticajem alkohola. Naveo je da ne osataje pri tom </span><span class="span1">iskazu koji je dao kod tužioca, jer je kao što je to već naveo kritične prilike bio pod uticajem alkohola, već da priznaje navode optužbe osim što je siguran da kritične prilike nije psovao po nacionalnoj osnovi, jer to nikada ne bi uradio, jer je i njegov djed crnogorac. Naveo je da ne priznaje navode optužbe u kojima stoji da je policajcima dao navedene novčanice kao mito, jer je navedene novčanice ubacio u vozilo službenih lica na ime kazne. Objasnio je da njemu nije od strane policije rečeno da treba da plati kaznu i koliku, nego da je on po svojoj procijeni ubacio predmetne novčanice u vozilo, a kako bi taj cjeli cirkus riješio. Naveo je da se iskreno kaje zbog navedenog i da je taj događaj napravio cirkus od njegovog života.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice optuženog, sud je proveo sledeće dokaze: uz saglasnost stranaka pročitao je iskaz svjedoka oštećenog  R. V.sa zapisnika DT od 14.07.2017 godine i svjedoka oštećenog V.R. sa zapisnika DT od 14.07.2017 godine, te je pročitao potvrdu o privremeno oduzetim predmetima OB Kotor br. 70-02-240/17-4470 od 14.07.2017 godine, službenu zabilješku UP OB Kotor br. 240/17-4470 od 14.07.2017 godine i zapisnik o izvršenoj kontroli prisustva alkohola u organizmu i izvršio je uvid u dvije novčanice u apoenima od po 50,00 eura navedenih serijskih br. ... i ....</span>
</p>
<p>&nbsp;</p>
<p>
<span class="span1">U dokaznom postupku riješeno je da se neće  izvoditi kao dokaz izvod iz KE za okrivljenog, a s obzirom da bi se time odugovlačio krivični postupak jer iz spisa predmeta proizilazi da je od strane DT-a izvod tražen još 19.07.2017 godine, i da isti do glavnog pretresa održanog dana 29.11.2017 godine nije dostavljen.</span>
</p>
<p>&nbsp;</p>
<p>
<span class="span1">Svjedok oštećeni  R. V.je naveo da je dana 13.07.2017 godine oko 23,50 h zajedno sa kolegom V. R. obavljao poslove regulisanja i kontrole saobraćaja u R. u blizini marketa „A.“, da je vidio vozilo marke Cherokee iz pravca K. u pravcu L., koje je počinilo prekršaj, jer je preticalo na punoj liniji drugo vozilo, te da je kolega V.zaustavio to vozilo na proširenju sa desne strane kolovoza i zatražio vozaču dokumenta na uvid. Naveo je da je njegov kolega V. vozaču tog vozila rekao da je počinio prekršaj i da ga zbog toga zaustavlja, da je on čuo da taj vozač burno negoduje, jer je bio pored službenog vozila, i da je kolega V. istog pitao da li je konzumirao  alkohol. Objasnio je da je tada V. pošao u njegovom pravcu, da mu je isti predao dokumenta tog vozača i da mu je rekao da alkotestira to lice, te da je to lice tada reklo „neću ti ja duvati, nećete me maltretirati, možete da mi popušite kurac, vodite računa jer sam naoružan, nemojte me dovoditi u situaciju da upotrijebim oružje, pičke jedne crnogorske, nema šanse da me možete stići, jer ću da vam pobjegnem. Naveo je da je to samo mali dio riječi koje im je to lice te prilike uputilo, da je prišao tom licu sa aparatom i da je istom rekao da ne mora izlaziti iz vozila, da će izvršiti radnju alkotestiranja, kao i da je  vozaču objasnio postupak alkotestiranja. Objasnilo je da je to lice nepravilno „duvalo“ 2-3 puta kako bi izbjeglo da aparat pokaže stanje alkoholisanosti, da je zbog toga tom licu ponovo objašnjavao kako treba da duva aparat, da mu je to lice tada iz ruku istrglo dokumenta govoreći „šta ćeš sad pičko jedna, neću da ti duvam, ne možete mi ništa, oli da ti popušim kurac“, te da je zatvorio prozor. Naveo je da je on pokušao da otvori vrata vozača da bi spriječio to lice da napusti lice mjesta, ali da je to lice uspjelo da zatvori i da zakjuča vrata, te da je poslije pola minuta to lice otvorilo prozor i reklo „daj mi to“ misleći na aparat. Naveo je da je to lice ponovo „duvalo“ ali da nije uspjelo, pa da je istom rekao da ako ne uspije alkotestiranje, a s obzirom da je to lice bilo u vidno alkoholisanom stanju, da će ga privesti u stanicu policije i da će mu se vadi krv, te da je to lice još </span><span class="span1">jednom bukvalno zamolio da mu vrati dokumenta, a koja mu je prethodno uzeo, što je isto lice i učinilo. Naveo je da je njegov kolega tom licu rekao da dođe do službenog vozila, da je to lice izašlo i krenulo prema službenom vozilu govoreći „sad ćemo da vidimo ko će koga da izbije, samo da znate ne možete ni jednu radnju prema meni preduzimati“, te da je isti ponovo zamoljen da se podvrgne alkotestiranju od strane kolege V., kada je došo do vozila, i da je to lice privatilo da se podvrgne alkotestiranju, i da je tada pokazao prisustvo alkohola. Naveo je da im je isti kada mu je saopšteno da će biti lišen slobode zbog upravljajnja vozilom pod dejstvom alkohola i omalovažavanja službenih lica  na to odgovorio „ jebem vam mater, sad ću da zovnem ekipu iz Š. da me izvuku, a vi mudonje probajte da me privedete i nema toga koji će noćas da me povede odavde“. Dalje je naveo da je isti iz novčanika izvadio dvije novčanice u apoenima od po 50,00 € i kroz prozor vozača iste ubacio u službeno vozilo govoreći „noćas sam jednoj kurvi platio večeru mogu i vama 100,00 € da me puštite, ajde idite jedite i nijeste me viđeli i svak svojim putem“. Objasnio je da je on bio u službenom vozilu na mjestu suvozača, kada je to lice, za koje je kasnije utvrdio da je V.Ž. i to uvidom u dokumenta, ubacilo dvije novčanice od po 50,00 kroz prozor u službeno vozilo. Naveo je da je nakon toga izašao iz vozila  i da je jasno i glasno V. izdao naređenje da sjedne pozadi u službeno vozilo, jer će biti priveden u OB, te da su u tom trenutku bili okrenuti jedno naspram drugog, te da ga je tada V. sa obije ruke odgurnuo u predijelu grudi od sebe. Naveo je da se V.nakon toga okrenuo i da je krenuo u pravcu svog vozila u namjeri da napusti lice mjesta, da je kolega istom prišao sa jedne strane, a on sa druge, te da su ga savladali  odnosno da su istog oborili na asfalt, jer je pružao otpor, da su istom stavili sredsta za vezivanje i poveli ga u stanicu. Objasnio je da su on i njegov kolega te prilike bili u uniformi, da je V.svaki put predočeno da vrše službenu radnju, te da ni on ne zna koliko puta je V. upozorovan na ponašanje, i napomeno je da V. niko nije pominjao bilo kakvu novčanu kaznu, da to nisu ni mogli, jer se za navedeni prekršaj ne piše prekršajni nalog, te da je V. jasno rečeno da će biti lišen slobode zbog počinjenog prekršaja. Naveo je da je V. izgovorio naprijed navedene riječi kada je ubacio dvije novčanice misleći na to da on i  njegov kolega ne preduzimaju tu službenu radnju. Pridružio se krivičnom gonjenju i postavio je imovinsko pravni zahtijev. </span>
</p>
<p>&nbsp;</p>
<p>
<span class="span1">Svjedok oštećeni V.R. je naveo da je dana 13.07.2017 godine oko 23,50  h u R. na glavnoj rivi, zajedno sa kolegom R. V. bio na poslovima patrolne djelatnosti, odnosno regulisanja i kontrole saobraćaja, da su se nalazili u neposrednoj blizini marketa „A.“ u R.te da je iz pravca K.u pravcu L. naišlo pmv marke Cherroke reg.ozn. ... koje je prethodno počinilo prekršaj  regulisan  ZOBS-om, jer je preticalo na punoj liniji vozilo ... reg. ozn. KO .... Naveo je da je zaustavio to vozilo na proširenju sa desne strane kolovoza, da je vozaču tog vozila zatražio dokumenta na uvid i istom predočio da je počinio prekršaj, i da je to razlog zaustavljanja. Objasnio je da je a pošto je izvršio uvid u dokumenta – vozačku i saobraćajnu dozvolu utvrdio  da se radi o licu V. Ž., da je to lice negodovalo i na samu radnju zaustavljanja, i da mu je isto djelovalo da je pod dejstvom alkohola, te da je pitao to lice da li je konzumirao alkohol i da mu je isti to potvrdio, da je tada prišao njegov kolega R. V.i saopštio V. da će izvršiti alkotestiranje pomoću aparata „D.“, te da je V.na navedeno odgovorio „neću ti ja duvati, nećete me maltretirati, možete da mi popušite kurac, vodite računa jer sam naoružan, nemojte me dovoditi u situaciju da upotrijebim oružje, pičke jedne crnogorske, nema šanse da me možete stići, jer ću da vam pobjegnem“. Objasnio je da je predao vozačku i saobraćajnu dozvolu te da je stao do prednjeg dijela vozila Cherokee, kada je kolega R.došao sa aparatom, a obzirom da je V. izgovorio </span><span class="span1">prethodno navedeno, pa da je postojala mogućnost da isti pobjegne. Objasnio je da je kolega R.uzeo dokumenta, da je isti zatim počeo sa radnjom alkotestiranja, te da je V. nepravilno duvao 2-3 puta, a kako bi izbjegao da aparat pokaže da je pod uticajem alkohola. Naveo je da je V. bio u svom vozilu, dok je vršeno alkotestiranje, da je isti u jednom momentu uspio da istrgne iz ruku njegovog kolege R. dokumenta te da zaključa vozilo govoreći „šta ćeš sad pičko jedna, neću da ti duvam, ne možete mi ništa, oli da ti popušim kurac“. Naveo je da je nakon toga V. otvorio prozor i rekao „daj mi to“ misleći na aparat, da je isti ponovo „duvao“ u aparat, ali da ni tada to nije uspjelo, te da Vasojevića njegov kolega R.upozorio da ako na ovaj način ne uspije alkotestiranje postoji mogućnost da mu se izvadi krv  i na taj način  utvrde prisustvo alkohola u organizmu. Naveo je da je V. zatražio dokumenta, da mu je isti predao dokumenta, i da je tada istom rekao da dođe do službenog vozila, te da Vasojević zašao iz svog vozila i da je krenuo prema službenom vozilu govoreći „sad ćemo da vidimo ko će koga da izbije“. Objasnio je da je V. psovao, dok je prilazio službenom vozilu, da je isti više puta upozoravan zbog takvog ponašanja, te da je ponovo podvrgnut alkotestiranju pomoću aparata i da je tada utvrđeno 1,56 g/kg. Naveo je da je V.saopšteno da će biti lišen slobode zbog upravljanja vozilom pod dejstvom alkohola i omalovažavanja službenih lica, a da je isti na to odgovorio psovkama „ jebem vam mater, sad ću da zovnem ekipu iz Š.da me izvuku, a vi mudonje probajte da me privedete, te da je za svo to vrijeme kolega R. sjedio u službenom vozilu. Zatim je objasnio da je V. iz novčanika izvadio dvije novčanice u apoenima od 50,00 € i iste kroz prozor vozača ubacio u službeno vozilo govoreći „noćas sam jednoj kurvi platio večeru 500,00 €, mogu i vama 100,00 € da me puštite, ajde idite jedite i niste me viđeli, te da je kolega R.rekao V. da je lišen slobode i da sjedne na zadnje sjedište službenog vozila. Naveo je da je potom R. izašao iz službenog vozila, a da je istog V. objema rukama odgurnuo u predijelu grudi govoreći „dođi pičko jedna da se pobijemo“, te da su nakon toga oni savladali V., jer je isti pružao otpor, odnosno da su istom  stavili sredstva za vezivanje i poveli u prostorije OB Kotor. Objasnio je da ni on, niti njegov kolega ni jednog momenta V. nisu spominjali bilo kakvu novčanu kaznu zbog počinjenog prekršaja, da nisu tražili da isti plati bilo kakvu novčanu kaznu, te je objasnio da to nisu ni mogli, jer za taj prekršaj nije propisano novčano kažnjavanje. Dakle da V. ni u jednom momentu nije pominjao da je taj novac, koji je ubacio u službeno vozilo namjenjen za plaćanje kazne, već da je isti, kao što je to naprijed naveo, rekao „nijeste me viđeli i svak svojim putem“, te da navedeno znači da je njima Vasojević dao ove novčanice kako ne bi izvršili naprijed navedenu službenu radnju. Pridružio se krivičnom gonjenju a nije postavio imovinsko pravni zahtijev.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima OB Kotor br. 70-02-240/17-4470 od 14.07.2017 godine proizilazi da su V.Ž. dana 14.07.2017 godine privremeno odzeti sledeći predmeti : dvije novčanice u apoenima od po 50 (pedeset) eura serijskih brojeva ... i ....</span>
</p>
<p>&nbsp;</p>
<p>
<span class="span1">Iz službene zabilješke UP OB Kotor br. 240/17-4470 od 14.07.2017 godine proizilazi da je ista sačinjena navedenog dana od strane PS CB Kotor, i to R. V. i V.R., a povodom privođenja lica  V.  Ž. iz BiH, zato što je isti prilikom vršenja kontrole saobraćaja u R. zaustavljen od strane gore pomenutih PS zbog učinjenog prekršaja, da su od istog tražena dokumenta i da je sprovedeno alkotestiranje aparatom, kojom prilikom je V. prijetio da će napasti PS, te i da je napao PS R.tako što je istog sa obije ruke odgurnuo u predijelu grudi. Dalje proizilazi da je istom saopšteno a nakon što </span><span class="span1">mu je utvrđeno prisustvo alkohola u organizmu  da će biti lišen slobode zbog prekršaja na šta je isti odgovorio psovkama i prijetnjama, te da je isti izvadio iz novčanika  dvije novčanice u apoenima od po 50,00 € koje je ubacio u službeno vozilo obraćajući se PS riječima „noćas sam jednoj kurvi platio večeru 500,00 € mogu i vama 100,00 € da me puštite, ajde idite jedite i niste me viđeli“.</span>
</p>
<p>&nbsp;</p>
<p>
<span class="span1">Iz zapisnika o izvršenoj kontroli prisustva alkohola u organizmu proizilazi </span><span class="span1">da je V.Ž. dana, 13.07.2017. godine u 23,47 časova izvađena krv, te konstatovana koncetracija od  1,56 g/kg alkohola u organizmu, tj. da se isti nalazio u alkoholisanom stanju.</span>
</p>
<p>&nbsp;</p>
<p>
<span class="span1">Iz uvida u u dvije novčanice u apoenima od po 50,00 eura utvrdjeno je da iste imaju serijskih br. ... i ....</span>
</p>
<p>&nbsp;</p>
<p>
<span class="span1">Nije bilo drugih predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve provedene dokaze pojedinačno i u uzajamnoj povezanosti, i u odnosu na odbranu okrivljenog sud je utvrdio činjenično stanje kao u izreci presude. </span><span class="span1">Krivičnopravno ocjenjujući ovako utvrđeno činjenično stanje, sud je našao da je okrivljeni V. Ž. učinio </span><span class="span1">krivično djelo davanje mita iz čl. 424. st. 1KZCG i krivično djelo napad na službeno lice u vršenju službene dužnosti iz čl. 376 st. 3 KZCG.</span>
</p>
<p>&nbsp;</p>
<p>
<span class="span1">Naime, okrivljeni je na glavnom pretresu dajući svoju odbranu korigovao onu koju je dao kod DT-a, odnosno naveo je da priznaje navode optužbe, osim dijela iste gdje mu se stavlja na teret da je psovao policijske službenike po nacionalnoj osnovi, i u dijelu optužbe gdje stoji da je policajcima dao navedene novčanice kao mito, jer je tvrdio da je navedene novčanice ubacio u vozilo službenih lica na ime kazne. Objašnjavao je da je taj dan bio pijan, da zbog toga nije ni znao što radi i da su mu se postepeno vraćala sjećanja, te da je iz tog razloga čak dao pogrešan podatak da je otac jednog mal. djeteta, umjesto dvoje, i da je njegov iskaz koji je dao kod DT iskaz koji je dao još uvijek pod uticajem alkohola. Objasnio je da njemu nije od strane policije rečeno da treba da plati kaznu i koliku, nego da je on po svojoj procijeni ubacio predmetne novčanice u vozilo, a kako bi taj cjeli cirkus riješio. Naveo je da se iskreno kaje zbog navedenog i da je taj događaj napravio cirkus od njegovog života.</span>
</p>
<p>&nbsp;</p>
<p>
<span class="span1">Dakle, okrivljeni nije ostao pri svojoj odbrani datoj pred DT-om u kojoj je u cijelosti negirao izvršenje krivičnih djela koja su mu stavljena na teret već je priznao sve navode optužbe osim da je službenike policije psovao po nacionalnoj osnovi i da im je novac dao kao mito već je tvrdio da je i njemu djed crnogorac pa da ne bi nikad psovao iste po nacionalnoj osnovi a da je novac istima ubacio u auto na ime novčane kazne..</span>
</p>
<p>&nbsp;</p>
<p>
<span class="span1">Dio odbrane okrivljenog u kojoj je negirao da je službenicima policije prijetio po  nacionalnoj osnovi i u kojoj je negirao da je novac dao kao mito sud nije prihvatio već je takvu odbranu okrivljenog sud cijenio smišljenom u cilju umanjenja njegove krivičnopravne odgovornosti a s obzirom da je taj dio odbrane istog opovrgnut iskazima saslušanih</span><span class="span1"> svjedoka oštećenih R. V. i V.R., te provedenim materijalnim dokazima, dok je dio odbrane okrivljenog u kojem je priznao ostale navode optužbe </span><span class="span1">sud prihvatio a s obzirom da se to priznanje istog potvrdjuje iskazima saslušanih svjedoka oštećenih kao i materijalnim dokazima. </span>
</p>
<p>&nbsp;</p>
<p>
<span class="span1">Naime, na osnovu iskaza svjedoka oštećenih utvrdjeno je da su isti kritičnog dana vršili kontrolu saobraćaja u R., da su tom prilikom zaustavili okrivljenog zbog učinjenog prekršaja, i to preticanja na punoj liniji, i od istog tražili dokumenta, da im se isti obratio riječima </span><span class="span1">„Neću ti ja duvati, nećete me maltretirati, možete da mi popušite kurac, vodite računa jer sam naoružan, nemojte me dovoditi u situaciju da upotrijebim oružje, pičke jedne crnogorske, nema šanse da me možete stići, jer ću da vam pobjegnem“, nakon čega je izbjegavo alkotestiranje, i nepravilno duvao u aparat i istrgao iz ruku oštećenog R. vozačku i saobraćajnu dozvolu koju je predao na uvid te da  se ošt. R. obratio riječima „Šta ćeš sad pičko jedna neću da ti duvam, ne možete mi ništa, oli da ti popušim kurac“, da bi mu nakon što mu je ošt. R. saopštio da je lišen slobode zbog upravljanja vozilom pod uticajem alkohola i omalaovažavanja službenih lica,  odgovorio psovkama i prijetnjama „Jebem vam mater, sad ću da zovem ekipu iz Š.da me izvuku, a vi mudonje probajte da me privedete“ i da je iz novčanika izvadio dvije novčanice od po 50,00 € koje je ubacio kroz prozor vozača u službeno vozilo gdje je na mjestu vozača sjedio ošt. R. V., govoreći „Noćas sam jednoj kurvi platio večeru 500,00 € mogu i vama 100,00 € da me pustite, ajde idite jedite i niste me viđeli i svak svojim putem“, da bi zatim kada mu je oštećeni R., koji je izašao iz vozila opet rekao da je lišen slobode i da sjedne na zadnje sjedište službenog vozila, istog sa obije ruke u predijelu grudi odgurnuo obraćajući mu se riječima „Dođi pičko jedna da se pobijemo“. .</span>
</p>
<p>&nbsp;</p>
<p>
<span class="span1">S obzirom da su iskazi svjedoka oštećenih bili detaljni, jasni, medjusobno saglasni i kao takvi uvjerljivi za sud, sud je iste prihvatio dok odbrana okrivljenog koju je dao kod DT-a kao i odbrana istog koju je dao na gl.pretresu gdje je negirao da je službenike policije psovao po nacionalnoj osnovi i da je novac istima dao na ime kazne nije prihvaćena. Okrivljeni je kako je već rečeno tvrdio da je dvije novčanice u apoenima od po 50,00 € ubacio u službeno vozilo  ali ne radi davanja poklona da službena lica, ne izvrše službenu radnju njegovog privođenja, već da istim plati kaznu zbog učinjenog prekršaja, medjutim svjedoci ošt. su tvrdili da okrivljenom nisu tražli, niti da su mu uopšte pominjali da plati bilo kakvu kaznu, jer se za navedeni saobraćajni prekšaj i ne piše kazna tj prekršanji nalog, pa je obrana okrivljenog cijenjena smišljenom na izbjegavanje krivice, ovo tim prije što okrivljenom nije navedena ni visina navedene kazne, pa stoga okr. nije ni imao razloga ni povoda da predmetne dvije novčanice ubaci u službeno vozilo. Za istaći je da je odbrana okr. neprihvatljiva i sa razloga što je okr. prilikom ubacivanja novčanica u službeno vozilo, službenim licima uputio riječi „ajde idite jedite, niste me viđeli i svak svojim putem“, a koje riječi sudu ukazuju da je okr. te prilike ubacio predmetne novčanice u službeno vozilo upravo sa namjerom da službena lica ne izvrše službenu radnju koju su dužni da izvrše, te i sa tih razloga nije prihvaćena odbrnu okr. u kojoj je negirao izvršenje krivičnog djela davanje mita.</span>
</p>
<p>&nbsp;</p>
<p>
<span class="span1">Iskazi svjedoka oštećenih potvrdjeni su i činjenicama koje proizilaze iz službene zabilješke UP OB Kotor br. 240/17-4470 od 14.07.2017 godine, na osnovu koje je utvrdjeno da je okrivljeni kritične prilike</span><span class="span1"> oštećenima, koji su službena lica UP, prijetio da će ih napasti, te da je i napao </span><span class="span1">oštećenog R.V., tako što je istog sa obije ruke odgurnuo u predijelu grudi a da je okrivljeni istima ubacio novac u vozilo uputivši im riječi „Noćas sam jednoj kurvi platio večeru 500,00 € mogu i vama 100,00 € da me </span><span class="span1">pustite, ajde idite jedite i niste me viđeli i svak svojim putem“ potvrdjuje se takodje iskazima oštećenih kao i potvrdom o privremeno oduzetim predmetima iz koje se utvrdjuje da su privremeno oduzete od službenika UP V. i R.dvije novčanice od po 50,00 evra.</span>
</p>
<p>&nbsp;</p>
<p>
<span class="span1">Sud je u potpunosti prihvatio činjenice koje proizilaze iz službene zabilješke UP OB Kotor br. 240/17-4470 od 14.07.2017 godine, kao i potvrde o privremeno oduzetim predmetima UP jer su navedeni materijalni dokazi  izdati u zakonitom postupku od strane nadl.org. i na iste nije bilo primjedbi.</span>
</p>
<p>&nbsp;</p>
<p>
<span class="span1">Dakle, s obzirom na navedeno sud je našao da su se u radnjama okrivljenog ostvarila sva bitna obilježja bića krivičnih djela koja su mu optužbom stavljena na teret a cijeneći psihički odnos okrivljenog prema učinjenim krivičnim djelima sud je našao da je isti djelovao umišljajno, jer je bio svjestan da navedenim postupanjem čini krivična djela, a čije izvršenje je htio. Naime, okrivljeni je bio svjestan da su oštećeni službena lica koja vrše poslove javne bezbjednosti, isti su kritične prilike bili u uniformi tako da nije bilo sumnje da je okrivljeni znao da se radi o ovlaštenim policijskim službenicima, pa je nakon što su ga  zaustavili zbog učinjenjog prekršaja u saobraćaju i tražili dokumenta na uvid, istima uputio riječi bliže navedene u izreci presude i prijetio im, a nakon toga je i napao ošt. R. V., tj odgurnuo ga sa obije ruke u predijelu grudi, te pozivao na tuču, što predstavlja napad na službena lica u vršenju poslova bezbjednosti, a što je i htio a njegova</span><span class="span1"> svijest je takodje obuhvatala saznanje da je time što je kritične prilike </span><span class="span1">iz novčanika izvadio dvije novčanice serijskog broja ... i ... u apoenima od po 50,00 € koje je ubacio kroz prozor vozača u službeno vozilo obraćajući se oštećenima riječima „Noćas sam jednoj kurvi platio večeru 500,00 € mogu i vama 100,00 € da me pustite, ajde idite jedite i niste me viđeli i svak svojim putem“, a pošto je istome prethodno saopšteno da je lišen slobode zbog upravljanja vozilom pod uticajem alkohola i omalovažavanja službenih lica, istima dao mito  da ne izvrše službenu radnju koju radnju bi morali izvršiti, i to radnu lišenja slobode zbog počinjenog prekršaja upravljanja vozilom pod uticajem alkohola</span><span class="span1">, a što je i htio. </span>
</p>
<p>
<span class="span1">. </span><span class="span1"></span>
</p>
<p>
<span class="span1">S obzirom na sve navedeno okrivljeni je oglašen krivim za djela koja su mu optužbom stavljena na teret.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije kod okrivljenog sud je u smislu čl. 42 KZ-a, cijenio sve okolnosti značajne za odmjeravanje kazne koje utiču da kazna bude manja ili veća odnosno sve olakšavajuće i otežavajuće okolnosti pa je kod okrivljenog V.Ž. sud je kao olakšavajuću okolnosti cijenio njegove porodične prilike odnosno da je isti otac dva mal. djeteta, kao i izraženo kajenje zbog učinjenog djela, dok otežavajućih okolnosti sud nije našao, pa je cijeneći navedene okolnosti sud istome </span><span class="span1">za krivično djelo davanje mita iz čl. 424 st.1 Krivičnog zakonika primjenom odredbe čl. 48 st.1 KZ-a, kaznu prethodno utvrdio kaznu zatvora u trajanju od 1 (jedne) godine a za krivično djelo napad na službeno lice u vršenju službene dužnosti iz člana 376. stav 3. u vezi st. 1 Krivičnog zakonika kaznu zatvora u trajanju od 6 (šest) mjeseci pa mu je zatim izrekao a primjenom odredbe čl. 48 st.2 tač.2 KZ-a jedinstvenu kaznu zatvora u trajanju od 1 (godine) i 3 (tri) mjeseca i istovremeno je odredjeno da se ista neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Sud se dakle opredijelio za uslovnu kaznu kod okrivljenog a ne za efektivnu kaznu zatvora smatrajući da će se istom, kao mjerom upozorenja na istog dovoljno uticati  da ubuduće ne vrši krivična djela te da će se na opisani način ostvariti</span><span class="span1"> svrha izricanja uslovne osude propisane čl. 52 KZ-a u okviru opšte svrhe izricanja krivičnih sankcija propisanih čl. 4 istog Zakonika a sve prednje i na osnovu neposredne procjene  ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude. </span>
</p>
<p>&nbsp;</p>
<p>
<span class="span1">Sud je na osnovu naprijed navedenih krivičnopravnih odredbi, te odredbi čl. </span><span class="span1">4,  5, 13, 15, 32, 33, 36, 42, 48 st.1 i st.2 tač.2, 52, 53 i 54</span><span class="span1"> Kz-a CG i člana 226, 229, 239, 368 i 374 </span><span class="span1"> </span><span class="span1">odlučio kao u izreci presude</span><span class="span1">.</span>
</p>
<p>&nbsp;</p>
<p>
<span class="span1">Sud je obavezao okrivljenog na isplatu troškova krivičnog postupka - sudskog paušala, a imajući u vidu imovinske prilike istog te složenost i trajanje postupka.</span>
</p>
<p>&nbsp;</p>
<p>
<span class="span1">Oštećeni R. V.je  radi ostvarivanja imovinskopravnog zahtjeva koji je postavio upućen na parnični postupak, jer činjenice koje su utvrdjene u krivičnom postupku nisu pružile pouzdan osnov ni za potpuno ni za djelimično presudjenje, a njihovo utvrdjivanje bi vodilo zantnom odugovlačenju postupka.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku</span>
</p>
<p>&nbsp;</p>
<p>
<span class="span1">                                              </span><span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 04.12.2017. godine</span>
</p>
<p>&nbsp;</p>
<p>
<span class="span1">        Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">  S u d i j a,</span>
</p>
<p>
<span class="span1">   Jadranka Golub</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     Sanja Čakanović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 15 dana od prijema iste, a preko ovog suda. </span>
</p>
<p>&nbsp;</p>
</div>
</div>


</body>
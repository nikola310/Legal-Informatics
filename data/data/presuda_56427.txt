<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-indent:0.5in;text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
</style>
<meta content="rafet.suljevic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span class="s1">K.br. 35/11</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, kao prvostepeni krivični sud, u vijeću sastavljenom od sudije Rafeta Suljevića, kao predsjednika vijeća i sudija porotnika Kardović Avdurahmana i  Demić Refije, kao članova vijeća, uz učešće zapisničara Verice Vesić, rješavajući po Optužnici Osnovnog državnog tužilaštva iz Rožaja Kt.br.171/10 od 30.07.2010.g., podnijetoj protiv optuženog M. H.iz sela Jablanica, Opština Rožaje, zbog krivičnog djela krijumčarenje iz čl. 265. st.l.   KZ,  nakon održanog glavnog i javnog pretresa, dana 5.04. 2011g. u prisustvu Zamjenika osnovnog državnog tužioca Selmanović Armina i optuženog M. H.istog  dana donio je i javno objavio,</span>
</p>
<p class="p1"></p>
<p class="p1"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p1"></p>
<p class="p2">
<span>	Optuženi </span><span class="s1">M. H.</span><span> JMBG . od oca H. i majke H., rodj. M. , rodjen .. u selu Jablanica, Opština Rožaje,  sa prebivalištem u mjestu rodjenja, državljanin  Crne Gore, pismen, završio osnovnu školu, nezaposlen, oženjen, otac troje maloljetne djece, nije služio vojni rok , srednjeg  imovnog stanja, osudjivan presudom Osnovnog suda u Rožajama K. br. 30/92 od 22. 04. l993. godine  zbog krivičnog djela iz čl. l43/1 KZ i osudjen na  novčanu  kaznu  u iznosu od 6.000,00 dinara. </span>
</p>
<p class="p2"></p>
<p class="p2"></p>
<p class="p2">
<span>					</span><span class="s1">K R I V   J E   </span>
</p>
<p class="p2"></p>
<p class="p2"></p>
<p class="p2">
<span>	Što je: </span>
</p>
<p class="p2"></p>
<p class="p2">
<span>	Neutvrdjenog dana  mjeseca maja 2010. godine, u selu Jablanica, opština Rožaje, bavio se prenošenjem robe preko carinske linije,  izbjegavajući mjere carinskog nadzora i to jednog grla stoke - krave, na način što je angažovao Dž. M. da mu kravu prevede pješice  zaobilaznim putem preko carinske linije iz sela Vrba,  Opština Tutin, u selo Jablanica Opština Rožaje.</span>
</p>
<p class="p2"></p>
<p class="p4">
<span>- čime je kao saizvršlac izvršio krivično djelo krijumčarenje iz čl. 265. st.l. u vezi čl.23 Krivičnog zakonika,</span>
</p>
<p class="p5">
<span>- pa mu  sud primjenom pomenutog  zakonskog  propisa i čl. 4, 13, 15, 32, 36, 42, 52, 53 i 54. i 265. st.4.  Krivičnog zakonika i čl. 364. Zakonika o krivičnom postupku, i z r i č e </span>
</p>
<p class="p5"></p>
<p class="p5"></p>
<p class="p5">
<span>			</span><span class="s1">USLOVNU OSUDU</span>
</p>
<p class="p5"></p>
<p class="p5"></p>
<p class="p5">
<span>Kojom mu utvrdjuje KAZNU ZATVORA u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni za vrijeme od jedne godine dana ne učini novo krivično djelo.</span>
</p>
<p class="p2">
<span>	Da plati ovome sudu na ime troškova krivičnog postupka paušalni iznos od 150,00 eura, u roku od 15 dana po pravosnažnosti ove presude.</span>
</p>
<p class="p2">
<span>	Od optuženog se oduzima životinja  - krava tjelesne mase 450 kg. koja je upotrijebljena kao  predmet izvršenja krivičnog djela.</span>
</p>
<p class="p2">
<span>	Istovremeno sud optuženog primjenom čl. 4, 13, 15, 32, 34, 39. i 42. Krivičnog zakonika i čl. 364. Zakonika o krivičnom postupku,</span>
</p>
<p class="p2"></p>
<p class="p2"></p>
<p class="p2">
<span>				</span><span class="s1">O S U DJ U J E</span>
</p>
<p class="p2"></p>
<p class="p2"></p>
<p class="p2">
<span>	</span><span class="s1">NA NOVČANU KAZNU</span><span> u iznosu od 200,00 (dvije stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p2"></p>
<p class="p2"></p>
<p class="p2">
<span>				</span><span class="s1">O b r a z l o ž e n j e </span>
</p>
<p class="p2"></p>
<p class="p2"></p>
<p class="p2">
<span>	Osnovno Državno Tužilaštvo iz Rožaja podnijelo je ovom sudu Optužnicu Kt.br.171/10 od 30. 07. 2010. godine,  protiv okrivljenog M. H.  zbog krivičnog djela krijumčarenje iz čl. 265. st.l. Krivičnog zakonika. </span>
</p>
<p class="p2">
<span>	U završnoj riječi na glavnom pretresu d 07.12.2010 god. zamjenik ODT u Rožajama S. A.je precizirao činjenični opis djela tako da je u trećem redu dispozitiva  brisao  riječi "Je istu prenio pješice", a  stavio  riječi: "je angažovao Dž. M.da mu kravu prevede pješice", dok je  u ostalom dijelu činjenični opis djela iz Optužnice ostao neizmijenjen.  Takodje je izmijenio i pravnu kvalifikaciju krivičnog djela,  te je optuženom M. H. stavio  na teret da je kao saizvršilac izvršio krivično djelo krujumčarenje iz čl. 265. st.l. u vezi čl. 23. Krivičnog zakonika. </span>
</p>
<p class="p2">
<span>	Zamjenik ODT u Rožajama u završnoj riječi je predložio da sud   optuženog  M. H. oglasi krivim za krivično djelo koje mu se stavlja na teret izmijenjenom Optužnicom i da ga osudi  na kaznu po zakonu, a da se od optuženog oduzme roba koja je predmet djela, na osnovu čl. 265. st.3. KZ.	</span>
</p>
<p class="p5">
<span>Optuženi M. H. u svojoj odbrani na glavnom pretresu istakao je u svemu kao na zapisniku iz istrage Ki br. 58/10 od 30. 07. 2010. godine i na glavno pretresu od 08.11.2010 god.,  odnosno  da živi u s. Jablanica Opština Rožaje, a  susjedno selo Vrba, pripada  Opštini Tutin. Početkom  2010. godine u s. Vrba,  kupio je jednu kravu od jednog čovjeka koji mu je dugovao novac, a taj čovjek mu je  kravu dotjerao kod kuće i istu je  držao  oko dva mjeseca, nakon čega je kravu  prodao  K. T.  koji živi u   selu  Kalače, Opština Rožaje.  Kravu je prodao iz razloga što je trebao da plati račun za struju u iznosu od 800,00 eura, a nije imao novca, pa je odlučio da proda kravu. Po postignutom dogovoru sa T. u maju mjesecu 2010. godine natovario je kravu na kamion i dotjerao je u Rožaje, a kada je išao prema Kalačama, sustiglo ga je policijsko vozilo, iz kojeg vozila mu je policajac pokazao da se zaustavi. Kada je stao, policajac mu je kazao da kravu vrati kod  policijske stanice u Rožajama.  Krava nije posjedovala ušne markice, pa mu je ista oduzeta, a o tome izdata potvrda.  Nije posjedovao nikakvu dokumentaciju za kravu, jer mu istu nije predao prodavac, a nije se obraćao Veterinarskoj upravi u Rožajama u cilju izdavanja dokumentacije. </span>
</p>
<p class="p5">
<span>Dodao je takodje da je  kravu uzeo za dug od Dž. M.  i isti mu je kravu doveo  kod njegove kuće u selu Jablanica, Opština Rožaje, te nije tačno da je kravu prevodio preko carinske linije izbjegavajući mjere carinskog nadzora. </span>
</p>
<p class="p5">
<span>U završnoj riječi istakao je da se ne osjeća krivim za krivično djelo koje mu se optužbom stavlja na teret i predložio je da ga sud oslobodi od krivično pravne odgovornosti, jer ga je muka natjerala da proda kravu, s obzirom da je trebao da plati račun za utrošenu električnu energiju koji je iznosio 760,00 eura. </span>
</p>
<p class="p5">
<span>Po ovoj krivično pravnoj stvari sud je na glavnom pretresu izveo sledeće dokaze: pročitana je potvrda DOO "G. C." Rožaje br. 05/10 od 15. 07. 2010. godine, pročitana je potvrda Ispostave Rožaje br. 02-240-2277/1 od 15. 07. 2010. godine,  pročitana je službena zabilješka Ispostave Rožaje  od 15. 07. 2010. godine  i izvršen je uvid u fotodokumentaciju sačinjenu od strane Ispostave Rožaje br. Sl/10. </span>
</p>
<p class="p5">
<span>U dopuni dokaznog postupka, sud je na glavnom pretresu uz saglasnost stranaka pročitao iskaze svjedoka Dž. M. i K. T. i pročitan je izvod iz  kaznene evidencije na ime okrivljenog .</span>
</p>
<p class="p5">
<span>Svjedok K. T. na glavnom pretresu od 8. 11. 2010. godine, istakao je u svemu kao na zapisniku iz istrage Ki. br. 58/10 od 30. 07. 2010. godine, odnosno da od ranije poznaje okrivljenog, a par mjeseci prije ovog dogadjaja se interesovao da kupi jednu kravu radi držanja.  U tom smislu pitao je okrivljenog da li mu može naći dobru kravu, a ovaj mu je kazao da će se potruditi da mu nadje kravu. U maju mjesecu 2010. godine H. ga je pozvao telefonom i kazao mu da je našao jednu kravu koju je platio 560,00 eura. Kazao je H.da će kupiti tu kravu ukoliko bude dobra i zamolio ga je da mu kravu dotjera do kuće, a da će mu dati novac za kravu i platiti prevoz. Dao je H. unaprijed iznos od 250,00 eura, a jednog dana pozvala ga je policija da dodje u Ispostavu Rožaje. Tada je primijetio na kamionu kravu koju je H. bio uzeo za njega, a nije gledao da li krava ima ušne markice. Nije mu poznato gdje je H. kupio kravu i kako je dotjerao do Rožaja. Dodaje da mu H. nije vratio novac koji mu je dao za kravu. </span>
</p>
<p class="p5">
<span>Svjedok Dž. M. na glavnom pretresu od 7. 12. 2010. godine,  istakao je da je u maju mjesecu 2010. godine,  na ime duga okrivljenom H.  predao jednu kravu žute boje. Kravu je poveo za vezu i dotjerao je do kuće M. H.u selu Jablanica, Opština Rožaje , a to je susjedno selo i graniči se sa selom Vrba, Opština Tutin, gdje on živi. Dodaje da mu je H. ranije pozajmio iznos od 560,00 eura, jer je pravio kuću. Kada mu je H. zatražio novac natrag isti nije imao, pa su se dogovorili da mu na ime duga preda kravu. Krava nije imala ušne markice, a u pitanju je domaća krava koju je držao za svoje potrebe.  Njegova stoka koju drži nije evidentirana od strane Veterinarske uprave, niti ima ušne markice. Ističe takodje, da mu nije  bilo poznato da stoku ne smije prevoditi  na teritoriju druge države, a svoju kravu do optuženog H. odveo je seoskim putem pješice, jer su jedan od drugog udaljeni pola sata pješke. </span>
</p>
<p class="p5">
<span>Sud je cijeneći sve izvedene dokaze u smislu čl. 360. st.2.  ZKP-a, utvrdio činjenično stanje kao u izreci ove presude.</span>
</p>
<p class="p5">
<span>Naime, izvedenim dokazima na glavnom pretresu nesumnjivo je utvrdjeno da je okrivljeni M. H.  postigao dogovor  sa Dž. M. iz sela Vrba, Opština Tutin da zajedno,  neutvrdjenog dana u maju mjesecu 2010. godine u selu Jablanica, Opština Rožaje prenesu preko carinske linije, izbjegavajući mjere carinskog nadzora jedno grlo stoke- kravu, koju je kasnije okrivljeni H. prodao K. T.. Naime, okrivljeni je angažovao Dž. M. da mu kravu prevede pješice zaobilaznim putem preko carinske linije iz sela Vrba, Opština Tutin, u selo Jablanica, Opština Rožaje, što je Dž. prihvatio i učinio. </span>
</p>
<p class="p5">
<span>I okrivljenom M. H. i svjedoku Dž. M.bila je dobro poznata činjenica da se stoka ne smije prevoditi sa teritorije jedne države na teritoriju druge države, bez mjera carinskog nadzora, odnosno bez prateće dokumentacije za stoku - stočnog pasoša, a izvedenim dokazima u toku postupka nesumnjivo je utvrdjeno da predmetna krava nije imala nikakvu prateću dokumentaciju. </span>
</p>
<p class="p5">
<span>Nesumnjivo je takodje utvrdjeno da je okrivljeni M. H. predmetnu kravu nabavio od Dž. M. u cilju prodaje, jer mu je K. T. ranije  kazao da mu je potrebna jedna krava za držanje, a znao je da se okrivljeni H. bavi trgovinom stokom, zbog čega je od njega i tražio da mu nadje jednu kravu što je okrivljeni i učinio. </span>
</p>
<p class="p5">
<span>Prednje činjenično stanje nesumnjivo proizilazi iz iskaza saslušanog svjedoka K. T.potvrde  Ispostave Rožaje br. 02-240-12277/1 od 15. 07. 2010. godine i izvršenog uvida u fotodokumentaciju  koja je sačinjena od strane Ispostave Rožaje br. Sl/10.</span>
</p>
<p class="p5">
<span>Sve naprijed pomenute dokaze sud je u svemu prihvatio jer su isti objektivni, logični i ničim dovedeni u sumnju, a ovi dokazi medjusobno se slažu i dopunjuju, tako da nema sumnje u drugačije činjenično stanje. </span>
</p>
<p class="p5">
<span>Sud je posebno cijenio iskaz saslušanog svjedoka Dž. M., pa njegov iskaz sud nije prihvatio, jer je neobjektivan i suprotan utvrdjenom činjeničnom stanju, u dijelu gdje je  ovaj svjedok tvrdio da mu nije bilo poznato da stoku ne smije prevoditi na teritoriju druge države i da je predmetnu kravu optuženom H.dao jer mu je dogovao novac. </span>
</p>
<p class="p5">
<span>Ovakav iskaz svjedoka Dž. u ovom dijelu  je očigledno sračunat na to da pomogne okrivljenom H. u izbjegavanju krivično pravne odgovornosti, s obzirom da  mu je sasvim dobro bila  poznata činjenica da živi u Republici Srbiji, a okrivljeni u Republici Crnoj Gori, dakle u različitim državama i da stoku ne smije prevoditi na teritoriju druge države bez mjera carinskog nadzora i bez prateće dokumentacije za stoku. </span>
</p>
<p class="p5">
<span>Sud nije prihvatio dokaz - službenu zabilješku Ispostave Rožaje od 15. 07. 2010. godine, s obzirom da se radi o dokazu koji  nije pribavljen u skladu sa odredbama ZKP-a i da se radi o dokazu  na kome se ne može zasnivati sudska odluka.</span>
</p>
<p class="p5">
<span>Sud je posebno cijenio odbranu okrivljenog M. H., pa istu nije prihvatio, jer je očigledno da su njegovi navodi o tome kako je predmetnu kravu uzeo od Dž. M. za dugovani novac, a da je on kravu kasnije morao prodati K.T., jer je bio dužan novac za struju, očigledno sračunati na to da izbjegne svoju krivično pravnu odgovornost za izvršeno krivično djelo, pa ovakvu odbranu okrivljenog sud nije prihvatio  jer je očigledno suprotna utvrdjenom činjeničnom stanju i ostalim izvedenim dokazima. </span>
</p>
<p class="p5">
<span>Okrivljeni M. H. je  kritičnom prilikom postupao sa direktnim  umišljajem jer je očigledno bio svjestan  svog djela i pristao je na posledice istog, a takodje krivično djelo je izvršio u svojstvu saizvršioca, s obzirom da je po odredbi čl. 23. KZ  predvidjeno da je saizvršilac onaj koji učestvuje u radnji izvršenja sa umišljajem ili iz nehata sa drugim licem, ili onaj koji ostvarujući  zajedničku odluku drugom radnjom sa umišljajem bitno doprinese izvršenju krivičnog djela.</span>
</p>
<p class="p5">
<span>Iz svega naprijed utvrdjenog i izloženog  sud je izveo nesumnjiv zaključak da su u radnjama okrivljenog M. H. sadržani svi bitni elementi bića krivičnog djela krijumčarenje iz čl. 265. st.1. u vezi čl. 23. KZ, jer je na način bliže opisan u izreci ove presude, kao saizvršilac  sa Dž. M., bavio se prenošenjem robe preko carinske linije, izbjegavajući mjere carinskog nadzora i to  jednog grla stoke - krave, pa ga je sud za izvršeno krivično djelo oglasio krivim i izrekao mu uslovnu osudu koju mu je utvrdio kaznu zatvora u trajanju od 6 mjeseci i istovremeno odredio da se ista neće izvršiti ukoliko okrivljeni za vrijeme od jedne godine dana ne učini novo krivično djelo.</span>
</p>
<p class="p2">
<span>	Prilikom izricanja ovakve vrste krivične sankcije i visine novčane kazne, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, raniji život optuženog, cijeneći pritom kao olakšavajuće okolnosti činjenicu da je nezaposlen i porodičan čovjek otac troje maloljetne djece, a u nedostatku posebno otežavajućih okolnosti ,  sud je  imajući pritom u vidu svrhu kažnjavanja iz čl. 32. KZ i svrhu uslovne osude iz čl. 52. KZ,  u okviru opšte svrhe krivičnih sankcija iz čl. 4. istog zakona,  našao da je imalo mjesta izricanju ovakve vrste krivične sankcije i visine novčane kazne, ubijedjen da će upozorenjem uz prijetnju kazne i izrečena novčana kazna u naznačenom iznosu,  u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p2">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 150,00 eura, a imajući pritom u vidu trajanje i složenost krivičnog postupka i imovno stanje optuženog.</span>
</p>
<p class="p2">
<span>	Na osnovu čl. 265. st. 4. KZ od optuženog se oduzima životinja  - krava tjelesne mase 450 kg. koja je upotrijebljena kao  predmet izvršenja krivičnog djela</span>
</p>
<p class="p2">
<span>	Sa izloženog odlučeno je kao u dispozitivu ove presude.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 5.04.2011.g.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p2">
<span>Vesić Verica s.r.					Rafet Suljević s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p5"></p>
<p class="p5"></p>
<p class="p5"></p>
<p class="p1"></p>


</body>
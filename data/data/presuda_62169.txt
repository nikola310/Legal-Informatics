<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;font-style:italic;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:14pt;}
.p6{margin-left:0.25in;text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="vjera.jovicevic" name="author">
</head>
<body class="b1 b2">
<p class="p1">
<span class="s1">Posl.br.K.234/10	</span>
</p>
<p class="p2"></p>
<p class="p2">
<span class="s1">U    I M E   N A R O D A</span>
</p>
<p class="p3"></p>
<p class="p3">
<span class="s1">OSNOVNI SUD U CETINJU</span><span>, kao prvostepeni krivični, u vijeću sastavljenom od sudije Gorana Vrbice kao predsjednika vijeće i L.D. i P.Z., kao članova vijeća, uz sudjelovanje sudskog službenika Jovićević Vjere, kao zapisničara, u krivičnom predmetu protiv  </span><span class="s1">optuženog B. M., </span><span>iz Cetinja, zbog krivičnog djela iznuda u pokušaju iz čl.250.st.1 u vezi čl.20.st.1.KZ-a, po otužnici Osnovnog Državnog Tužioca u Podgorici, Kt.br.330/09 od 7.9.2009.godine, nakon održanog glavnog i javnog pretresa dana 16.02.2011.god., koji je uslijedio nakon ukidnog Rješenja Višeg Suda u Podgorici Kž.br.623/10 od 20.05.2010.godine u prisustvu Zamjenika ODT-a Cetinje R. S., optužene i njenog branioca A. S.-M., adv.iz Podgorice, donio je i istog dana javno objavio </span>
</p>
<p class="p4"></p>
<p class="p2">
<span class="s1">P   R   E   S   U   D   U</span>
</p>
<p class="p5"></p>
<p class="p3">
<span class="s1">Optužena B. M., </span><span>od oca M. i majke T., rođene I., rođena ..........god. u Podgorici, đe i prebiva, ul. "O." br.84., državljanin Crne Gore, nezaposlena, neudata, pismena, sa završenom Višom školom, srednjeg imovnog stanja, neosuđivana </span>
</p>
<p class="p4"></p>
<p class="p2">
<span class="s1">K r i v a    j e</span>
</p>
<p class="p2"></p>
<p class="p5">
<span class="s1">Što je:</span>
</p>
<p class="p5"></p>
<p class="p4">
<span>	Dana 07.10.2008.godine u Podgorici, u namjeri da sebi pribavi protivpravnu imovinsku korist, pokušala prijetnjiom da prinudi oštećenog M. Ž. da joj na štetu svoje imovine preda iznos od 5.000,00 eura, na način što je sa svog telefonskog aparata marke "Siemens A 50", koristeći brojeve 068/...... i 068/... na broj telefona oštećenog M. 067/..... poslala više poruka prijeteće sadržine, tražeći od oštećenog, da na ime navodnog duga preda iznos od 5.000,00 eura, te istog dana u 20,06h poruku sljedeće sadržine: "za 2.000,00 eura, doći ću u neđelju, a 3.000,00 eura ćeš mi prvog dati. Svaki dug se brate plaća. Znam đe radiš...doći ću. ne budeš li ih imao, platiće neko tvoj",</span>
</p>
<p class="p4"></p>
<p class="p4">
<span> </span><span class="s1">čime je izvršila krivično djelo iznuda u pokušaju iz čl.250.st.1 u vezi čl.20.st.1.KZ-a,</span>
</p>
<p class="p6"></p>
<p class="p4">
<span>pa joj sud primjenom citiranih zakonskih propisa i primjenom čl. 5, 13,15, 32, 36, 42, 45,46, 52, 53, 54 KZ-a i čl. 199-202 i 364 ZKP-a, izriče</span>
</p>
<p class="p4"></p>
<p class="p4"></p>
<p class="p2">
<span class="s1">U S L O V N U    O S U D U</span>
</p>
<p class="p2"></p>
<p class="p3">
<span>Kojom optuženoj utvrđuje kaznu zatvora u trajanju od  </span><span class="s1">6 (šest) mjeseci </span><span>i istovremeno određuje da se navedena kazna neće izvršiti ukoliko u periodu od </span><span class="s1">1 (jedne) godine</span><span>, po pravosnažnosti presude, ne počini novo krivično djelo.</span>
</p>
<p class="p3"></p>
<p class="p4">
<span>	Troškova krivičnog postupka nije bilo, a optužena je obavezana na isplatu paušala u iznosu od po </span><span class="s1">30,00</span><span> </span><span class="s1">eura</span><span>, sve u roku od 15 dana od dana pravosnažnosti presude.</span>
</p>
<p class="p4"></p>
<p class="p4"></p>
<p class="p2">
<span class="s1">O   b   r   a   z   l   o   ž   e   n  j   e</span>
</p>
<p class="p2"></p>
<p class="p3">
<span class="s1">Osnovno Državno Tužilaštvo u Podgorici</span><span> podnijelo je sudu Optužnicu Kt.br.1670/08 od 23.032009.godine protiv optužene B. M. iz Podgorice, zbog krivičnog djela iznuda u pokušaju iz čl.250.st.1 u vezi čl.20.st.1.KZ-a. U završnoj riječi, zastupnik optužbe kazao je da ostaje u potpunosti pri podnijetoj optužnici, uz prijedlog sudu da se optuženi oglasi krivim i osudi po zakonu.</span>
</p>
<p class="p4"></p>
<p class="p3">
<span class="s1">Optužena B. M.</span><span>, u svojoj odbrani datoj na glavnom pretresu i u prethodnom postupku, istakla je da su tačni navodi iz optužnice da je sa svog telefona marke "Simens A 50" sa kartica068/..............i 068/......... poslala više poruka M. Ž. na broj telefona067/............... Tačno je da je u tim porukama tražila da joj preda 5.000,00 eura, i to polovinu odmah, a drugu polovinu nakon par dana. Nije navela zašto je tražila taj novac. Ističe da Ž. nije mogao znati da su kartice sa kojih mu je slala poruke u njenom vlasništvu. Ne sjeća se kako mu je kazala da preda prvu polovinu, a za drugu polovinu, ističe da se sjeća da mu je rekla da će platiti njegovi, ukoliko to ne uradi. Sjutradan ju je pozvao M., i rekao joj da mu više ne šalje poruke, jer je ukapirao da mu to ona šalje.  Nakon tog telefonskog razgovora, ističe da su se naveče viđeli. Navela je da motiv ni u kom slučaju nije bio iznuda novca, već način da provjeri da li mu je zaista bio potreban novac u iznosu od 5.000,00 eura, koji je, navodno dugovao ljudima iz Nikšića, i da li je zaista trebao da podigne kredit u tom iznosu. Bila je spremna da podigne taj kredit da se uvjerila da mu je zaista bio potreban, ali je vidjela preko tih poruka da nije, i upravo tada se rastala od njega. Dakle, te poruke je poslala da bi provjerila te njegove tvrdnje, i uvjerila se da to nije istina. Budući da je sa njim bila u vezi, on joj je svako malo tražio novac, a ona mu ga je i davala, pomažući mu na taj način. Sa njim je bila u vezi od juna 2008.godine do 8 oktobra 2008.godine, i za to vrijeme mu je kupovala razne stvari, davala mu novčanu pomoć i td. </span>
</p>
<p class="p3">
<span>U zavrnoj riječi se pridružila završnoj riječi njenog branioca, ističući da se ne osjeća krivom za djelo koje joj je Optužnicom stavljeno na teret. </span>
</p>
<p class="p3"></p>
<p class="p3">
<span>Radi razjašnjenja ove krivično-pravne stvari sud je u dokaznom postupku na glavnom pretresu proveo dokaze: saslušao svjedoka-oštećenog M. Ž.; pročitao službenu zabilješku Uprave Policije PJ Podgorica Ku.br.1362/08 od 12.10.2008.godine; pročitao potvrdu o privremeno oduzetim predmetima Uprave Policije PJ Podgorica Ku.br.1361/08 od 11.10.2008.godine; pročitao Ugovor o kreditu od 06.10.2008.godine između "O." banke Podgorica i B. M. u iznosu od 1.000,00 eura; pročitao izvod iz KE za optuženog.</span>
</p>
<p class="p3"></p>
<p class="p3">
<span class="s1">Iz iskaza svjedoka-oštećenog M. Ž.,</span><span> utvrđuje se da je dana 7.10.2008.godine na njegov mobilni telefon broja 067 ..............primio više uznemiravajućih poruka u kojima mu je, njemu nepoznato lice tražilo novac u visini od 5.000,00 eura, za neki navodni dug, o čemu on ništa nije znao, jer nikome ništa nije dugovao. Prva poruka je poslata sa njemu nepoznatog broja 068 .............., i to 7.10.2008.godine oko 03,30h i glasila je. brate, jesi li zaboravio na dug". U 20,06h, sa broja 068 ..............mu je došla poruka: "Za 2.000,00 e doći ću u neđelju, a 3.000,00 eura ćeš mi prvog dati. Svaki dug se brate plaća. Znam đe radiš" nakon te poruke, on je odgovorio i rekao mu "Čekam te", na što je dobio odgovor: "doći ću. ne budeš li ih imao, platiće neko tvoj". Istakao je da je zbog toga što su mu ti brojevi bili nepoznati, a pri činjenici da nikome ništa nije dugovao, prijavio slučaj policiji. Istakao je da mu optužena nije pozajmljivala novac, (sem 50-100 eura nekolika puta, ali ne više od toga) dok su bili u vezi, već da mu je samo poklonila parfem. Nije mu poznato da je ona podigla kredit u visini od 1000,00 eura, kako bi taj novac njemu dala. Ne sjeća se da li je sa optuženom bio u vezi kada su mu stizale poruke, jer su se čak i poslije rastanka srijetali kao ljubavnici.-tačno je da je samo njoj rekao da nekim momcima iz Nikšića duguje nekih 17-20 hiljada eura, ne sjećajući se zbog čega. Jeste tražio od nje da podigne kredit od 10.000,00 eura, koji bi on vraćao.</span>
</p>
<p class="p3">
<span>Nije se pridružio krivičnom progonu, niti je postavio odštetni zahtjev.</span>
</p>
<p class="p3"></p>
<p class="p3">
<span class="s1">Iz službene zabilješke Uprave Policije PJ Podgorica Ku.br.1362/08 od 12.10.2008.godine</span><span>, utvrđuje se da je ovlašćeni policijski službenik dana 11.10.2008.godine pošao na stan Ivanović Branislava, u ul. Orjenska 84. U pitanju je đed B. M.. Iz stana je izuzeo dvije kartice, koje mu je iz torbe predala B., nakon čega je ista odvedena u prostorije PJ Podgorica.</span>
</p>
<p class="p3"></p>
<p class="p3">
<span class="s1">Iz potvrde o privremeno oduzetim predmetima Uprave Policije PJ Podgorica Ku.br.1361/08 od 11.10.2008.godine, </span><span>utvrđuje se da su od okrivljene oduzete sljedeće stvari: mobilni telefon marke "Siemens A 50", te sim kartice 068/......., 068/........... i 068/..................</span>
</p>
<p class="p3"></p>
<p class="p3">
<span class="s1">Iz Ugovora o kreditu od 06.10.2008.godine između "O." banke Podgorica i B. M., </span><span>utvrđuje se da je iznos kredita 1.000,00 eura, sa rokom otplate 36 mjeseci.</span>
</p>
<p class="p3"></p>
<p class="p3">
<span class="s1">Iz izvoda iz KE za okrivljenu,</span><span> utvrđuje se da ista ranije nije osuđivana.</span>
</p>
<p class="p3"></p>
<p class="p4">
<span>	Cijeneći provedene dokaze pojedinačno i sve skupa u sklopu sa odbranom optužene, sud je mišljenja da su rezultati dokaznog postupka potvrdili navode optužnog akta da je optužena počinila krivično djelo iznuda u pokušaju iz čl.250.st.1 u vezi čl.20.st.1.KZ-a, a ovo iz sledećih razloga:</span>
</p>
<p class="p4"></p>
<p class="p4">
<span>	Naime, sud nije mogao prihvatiti odbranu optužene, koja u bitnom ističe da je poruke, čija je sadržina navedena u dispozitivu ove presude poslala iz razloga koji se nikako ne može dovesti u vezu sa iznudom. Ista navodi da je poruke poslala, kako bi provjerila da li je optuženi u finansijskom problemu koji je prikazao njoj (duguje nekim ljudima iz Nikšića iznos, koji je svakako veći od 5.000,00 eura). Upravo na taj način (slanjem takvih poruka) ona je, navodno htjela provjeriti te njegove tvrdnje. Takvu njenu odbranu, sud je cijenio kao sračunatu na eliminisanje sopstvene odgovornosti. Pri činjenici da je optužena, kako i sama navodi bila u emotivnoj vezi sa oštećenim u periodu jun-oktobar 2008.godine, sud je mišljenja da je to bio dovoljno dug period da ista ima, makar pobliže informacije u kakvoj je situaciji, bio oštećeni. Dakle, optužena je mogla znati i bez takvih "provjera" da li optuženi duguje značajnu sumu novca, kada je, navodno bila spremna da mu pomogne. Sud je jasno utvrdio da je optužena oštećenom slala prijeteće SMS poruke. Ovo iz razloga što je sud punu vjeru poklonio iskazu svjedoka-oštećenog M. Ž., koji jasno i detaljno uz navođenje vremenskih intervala prijema poruka, te brojeva sa kojih su poruke slate, opisuje sadržinu sms poruka koje mu je poslala optužena, te koji jasno kazuje da nikada optuženoj, niti bilo kome drugo nije dugovao novac. Uostalom, sadržinu sms poruka, nije sporila ni sama optužena. Okolnost da je oštećeni svojevremeno tražio od optužene da podigne kredit u iznosu od 10.000,00 eura, ne oslobađa odgovornosti optuženu, jer sa time ista ne dokazuje ništa. Taj odnos je zapravo obligacioni odnos između njih dvoje, koji je bio u fazi ponude - ponuda oštećenog da vraća kredit, koji bi na svoje ime podigla optužena, a što na kraju nije sprovedeno. Sama činjenica da je optuženoj kazao da duguje neki novac ljudima iz Nikšića, nije, po mišljenju ovog suda bila okolnost, koja bi optuženu ponukala da putem poruka koje mu je poslala provjeri da li je to istinitito. Isto tako, činjenica, koja je za sud nesporna - da je optužena dana 6.10.2008.godine podigla kredit u iznosu od 1.000,00 eura, sama za sebe ne potvrđuje njenu odbranu, u kojoj navodi da je tu sumu dala oštećenom. Naime, oštećeni jasno u svom iskazu ističe da mu nije poznato da je optužena podigla taj kredit, a da mu je kupovala neke stvari, moguće od tih para. Da je u konkretnom slučaju u pitanju krivično djelo iznuda u pokušaju iz čl. 250.st.1 u vezi čl.20.st.1.KZ-a, jasno proizilazi iz radnji koje je kritične prilike preduzela optužena. Naime, optužena je tražila ukupan iznos od 5.000,00 eura, uz prijetnje, da ako se to ne odradi, da će taj navodni dug platiti neko optuženikov. Sud je mišljenja da, pri okolnosti da su poruke poslate sa brojeva koji su oštećenom bili nepoznati, a sadržina poruka takva da se sa sigurnošću odnosi na pribavljanje protivpravne imovinske koristi, putem prijetnje, optužena čini djelo iznuda čl. 250.st.1, koje je, međutim ostalo u fazi pokušaja (čl.20.st.1. KZ-a).</span>
</p>
<p class="p4"></p>
<p class="p3">
<span>Shodno gore navedenom, u ovakvim se radnjama optužene i nastupjelim posledicama stiču sva objektivna obilježja bića krivičnog djela iznuda u pokušaju iz čl. 250.st.1 u vezi čl.20.st.1.KZ-a, pri čemu je sud, određujući subjektivan odnos optužene prema izvršenom krivičnom djelu utvrdio direktni umišljaj, jer je bila svjesna djela (prijetnjom prinuđavala oštećenog da joj na štetu sopstvene imovine preda ukupan iznos od 5.000,00 eura) i htio njegovo izvršenje, čije posljedice (pribavljanje protivpravne imovinske vrijednosti u pomenutom iznosu), međutim nijesu nastupile, pa je krivično djelo, shodno čl.20.KZ-a ostalo u pokušaju.</span>
</p>
<p class="p3"></p>
<p class="p4">
<span>Prilikom utvrdjivanja vrste i visine kazne koju će Sud izreći optuženoj cijenjene su okolnosti iz čl. 42 KZ CG, pa je Sud od olakšavajućih okolnosti na strani optužene našao njenu mladost, okolnost da se radi o nezaposlenom licu, okolnost da ranije nije neosuđivana, da je krivično djelo ostalo u pokušaju, te stav oštećenog da se ne pridružuje krivičnom gonjenju i ne postavlja odštetni zahtjev, dok otežavajućih okolnosti van elemenata krivičnog nije bilo, pa je istoj primjenom čl. 45 i 46. KZ CG - instituta ublaženja kazne,ove okolnosti smatrao osobito olakšavajućim i izrekao joj kaznu zatvora u trajanju od </span><span class="s1">6 (šest) mjeseci </span><span>ispod zakonskog minimuma predviđenog od jedne godine zatvora za izvršenje ovog krivičnog djela, uz uvjerenje suda da će se u konkretnom slučaju, a uzimajući u obzir ličnost počinioca i okolnosti pod kojima je izvršeno ovo krivično djelo i sa tako ublaženom kaznom postići svrha kažnjavanja predvidjena čl. 32 KZ CG. Sud je istovremeno našao da su ispunjeni uslovi za izricanje uslovne osude propisani članom 54. KZ-a, određujući da se izrečena kazna neće izvršiti ukoliko optužena u vremenskom periodu od </span><span class="s1">1 (jedne) godine</span><span> od dana pravosnažnosti ove presude ne počini novo krivično djelo, uz uvjerenje suda da će se u konkretnom slučaju, a uzimajući u obzir ličnost počinioca, okolnosti pod kojima je djelo izvršeno i sa tako utvrđenom kaznom postići svrha njenog izricanja predviđena članom 52.KZ-a. </span>
</p>
<p class="p3"></p>
<p class="p4">
<span>	Troškova krivičnog postupka nije bilo, a optužena je shodno čl. 199 – 202 ZKP-a obavezan na isplatu paušala u iznosu od 30,00 eura, koji iznos je Sud odredio uzimajući u obzir konkretan slučaj, trajanje postupka i imovne prilike optužene.</span>
</p>
<p class="p4"></p>
<p class="p3">
<span>Na temelju izloženog, a na osnovu ukidnih razloga Rješenja Višeg Suda u Podgorici Kž.br.623/10 od 20.05.2010.godine u smislu čl. 364. ZKP-a valjalo je odlučiti kao u izreci.</span>
</p>
<p class="p3"></p>
<p class="p2">
<span class="s1">OSNOVI SUD U CETINJU</span>
</p>
<p class="p2">
<span class="s1">Dana 16.02.2011.godine </span>
</p>
<p class="p2"></p>
<p class="p5">
<span class="s1">Zapisničar,                                                           Predsjednik vijeća-Sudija</span>
</p>
<p class="p5">
<span class="s1">Vjera Jovićević                                                                   Goran Vrbica</span>
</p>
<p class="p4"></p>
<p class="p4"></p>
<p class="p4">
<span class="s2">PRAVNA POUKA:</span>
</p>
<p class="p4">
<span class="s2">Protiv ove presude može se izjaviti žalba Višem Sudu u Podgorici, u roku od 15 dana od dana prijema pisanog otpravka a preko ovog Suda.</span>
</p>
<p class="p5"></p>
<p class="p7"></p>


</body>
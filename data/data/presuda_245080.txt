<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p2">
<span>	K. br. 159/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p2">
<span>	Osnovni sud u Bijelom Polju, kao krivični prvostepeni sud,  sudija Svetlana Načić kao sudija pojedinac, uz učešće zapisničara Ljubinke Femić, rješavajući po optužnom predlogu Osnovnog državnog tužioca u Bijelom Polju, Kt. br. 832/09 od 25.02.2010. godine, podnijetom protiv okrivljenog  R.V.a, iz Bijelog Polja, zbog krivičnog djela kradja iz čl. 239 st. 1 Krivičnog zakonika  CG, nakon održanog glavnog i javnog pretresa, u prisustvu okrivljenog R.V.a i savjetnika u ODT u B.Polju – Slavenka Smolovića, a u odsustvu uredno obaviještenog predstavnika oštećene E. iz Bijelog Polja, donio je i javno objavio, dana 24.03.2010. godine</span>
</p>
<p class="p2"></p>
<p class="p2"></p>
<p class="p4">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p5">
<span>Okrivljeni </span><span class="s1">R.V.</span><span> JMBG ... od oca  Lj. majke D., rodjene Š., rodjen .... godine u Bijelom Polju, sa prebivalištem  u mjestu Lj., opština Bijelo Polje, državljanin  CG, nezaposlen, oženjen, otac dvoje djece, sa završenom srednjom školom, vojsku služio 1976.godine u Zagrebu, lošeg imovnog stanja, neosudjivan.</span>
</p>
<p class="p5"></p>
<p class="p4">
<span class="s1">K r i v    j e</span>
</p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>	U vremenu od 06.12.2008.godine do 06.12.2009. godine u mjestu Lj., opština Bijelo Polje, u svojoj kući, neovlašćeno vršio potrošnju električne energije, na način što je na elekktričnom brojilu marke »Iskra« serijskog broja 10800410, razvrnuo poklopac i tako napravio otvor kroz koji je stavio parče od filma,koje je zaustavilo disk brojčanik brojila , tako da se nije registrovala potrošnja električne energije, te je tako oduzeo električnu energiju u vrijednosti od 1.861,55 €, u namjeri da sebi pribavi protivpravnu imovinsku korist na štetu E. Bijelo Polje, </span>
</p>
<p class="p2"></p>
<p class="p2">
<span>	-čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p5"></p>
<p class="p5">
<span>-pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 52,53,54 Krivičnog zakonika CG i čl. 199 st. 2, 202 i 212 st. 2 i 364 ZKP CG,  </span><span class="s1">i z r i č e</span>
</p>
<p class="p2"></p>
<p class="p2"></p>
<p class="p4">
<span class="s1">USLOVNU OSUDU</span>
</p>
<p class="p2"></p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako u roku od jedne godine ne učini novo krivično djelo.</span>
</p>
<p class="p2"></p>
<p class="p2">
<span>	Okrivljeni se obavezuje da ovom sudu na ime paušala plati iznos od 30,00 /trideseteura/, a na ime troškova krivičnog postupka iznos od 60,50 €, koje iznose će uplatiti na račun br. 530-4149-79, u roku od 15 dana, po pravnosnažnosti presude.</span>
</p>
<p class="p2"></p>
<p class="p2">
<span>	Imovinsko-pravnog zahtjeva nije bilo.</span>
</p>
<p class="p2"></p>
<p class="p4">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužioca u Bijelom Polju, Kt. br. 832/09 od 25.02.2010. godine optužen je R.V. da je izvršio krivično djelo kradja iz čl. 239 st. 1 Krivičnog zakonika RCG.</span>
</p>
<p class="p2"></p>
<p class="p2">
<span>	Glavni pretres je održan i zaključen  u prisustvu savjetnika u ODT u B.Polju,Smolović Slavenka, okrivljenog a u odsustvu uredno obaviještenog predstavnika oštećene E. iz Bijelog Polja. </span>
</p>
<p class="p5"></p>
<p class="p5">
<span>Zastupnik javne optužbe, u završnoj riječi, ostao je u svemu pri podnijetom optužnom predlogu i tražio od suda da okrivljenog oglasi krivim i osudi na kaznu po zakonu.</span>
</p>
<p class="p2"></p>
<p class="p5">
<span>Okrivljeni u svojoj odbrani tokom istrage, je istakao da on već osam godina živi u Pljevljima dok u svojoj kući koja se nalazi u LJ. Opština Bijelo Polje , dolazi povremeno i to zbog kontrole utroška električne energije i obilaska svoje porodice supruge i sina. Istakao je da se dana 6.12.2009.godine nalazio u svojoj kući u LJ. kada su došli Električari i vršili kontrolu električnog brojila, kojom prilikom su sastavili zapisnik koji on nije ni pročitao, a koji je ne znajući šta u njemu piše potpisao. Inače , pretposlednja kontrola prije poslednje bila je u novembru mjesecu 2009.godine kada je dolazio električar Sijarić koji je u njegovom prisustvu i u prisustvu drugog kolege rekao da on već duži vremenski period vrši kontrolu njegovog mjernog mjesta i da nikada nije primijetio bilo kakvo oštećenje stoga se ne može složiti sa vremenskim periodom navedenim u krivičnoj prijavi. Na glavnom pretresu okrivljeni je priznao izvršenje krivičnog djela. Upozoren na razlike u kazivanju pred istražnim sudijom i na glavnom pretresu, isti je izjavio da je tačan iskaz sa glavnog pretresa i da je iskaz pred istražnim sudijom dao  u neznanju. U prilog tome istakao je da je sa E. B.Polje zaključio sporazum o priznanju izmirenja duga za utrošenu električnu energiju na osnovu kojeg je platio iznos  od 1.861,55€ i to u tri rate o čemu je kao dokaz sudu priložio tri fotokopije naloga blagajne E. i dao na uvid originale.</span>
</p>
<p class="p5">
<span> </span>
</p>
<p class="p5">
<span>U završnoj riječi okrivljeni</span><span class="s1"> </span><span>R.V. je izjavio da priznaje izvršenje krivičnog djela koje mu se optužnim predlogom stavlja na teret i tražio je da ga sud što blaže kazni.</span>
</p>
<p class="p5"></p>
<p class="p5">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze: izvršio uvid u tri naloga blagajne E. Bijelo Polje,  pročitao iskaz svjedoka S.M.a i N.V.a, dati na zapisniku kod istražnog sudije Kri.br.10/10 od 08.02.2010. godine, zapisnik o kontroli mjernog mjesta br. 13 od 06.12.2009. godine, obračun o neovlašćenoj potrošnji električne energije br.6448/1 od 07.12.2009. godine, nalaz i mišljenje vještaka dipl.ing. Radović Gordane od 14.02.2010. godine i izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.      </span>
</p>
<p class="p2">
<span>	</span>
</p>
<p class="p5">
<span>Cijeneći odbranu okrivljenog i dokaze pojedinačno i u medjusobnoj vezi, a shodno čl. 360  st. 2 Zakonika o krivičnom postupku CG, sud je utvrdio činjenično stanje i na osnovu istog zaključio da je okrivljeni izvršio krivično djelo kradje za koje je kriv.</span>
</p>
<p class="p2"></p>
<p class="p2">
<span>	Sud je odbranu okrivljenog cijenio kao potpuno i jasno priznanje krivičnog djela stavljenog mu na teret a koje je i potvrđeno ostalim izvedenim dokazima tokom postupka. Naime, iz iskaza svjedoka, N.V.a i S.M.a, koje je sud u potpunosti prihvatio kao jasne i objektivne, utvrđeno je da su isti u svojstvu ovlašćenih radnika E. vršili kontrolu  mjernih mjesta u naselju LJ.a, opština Bijelo Polje, kojom prilikom su u domaćinstvu okrivljenog ustanovili  da je okrivljeni onemogućio tačno registrovanje električne energije na način što je mehanički oštetio brojilo , odnosno razvrnuo poklopac brojila i u isto zavukao parče od filma pomoću kojeg je blokirao disk- brojčanik brojila. Ovakvi navodi iz iskaza svjedoka u potpunosti su potvrđeni sadržinom pismenog dokaza – zapisnika o kontroli mjernog mjesta br.13 od 06.12.2009.godine, gdje se takođe potvrđuje da je okrivljeni onemogućio tačno registrovanje električne energije na način što je u svom stambenom objektu mehanički oštetio brojilo , odnosno razvrnuo poklopac brojila i u isto zavukao parče od filma pomoću kojeg je blokirao disk- brojčanik brojila.Ovaj zapisnik je potpisan od strane okrivljenog.Sud je sadržinu ovog dokaza u potpunosti prihvatio jer je ista saglasna sa ostalim izvedenim dokazima i ničim nije dovedena u pitanje. </span>
</p>
<p class="p5"></p>
<p class="p5">
<span>Sud je cijenio, ali nije prihvatio, obračun neovlašćene potrošnje električne energije, sačinjen od strane oštećene »E.« u B.Polju, jer je prihvatio nalaz i mišljenje vještaka elektro-struke Radović Gordane od 14. 02. 2010.godine, u dijelu u kojem je dala obračun neovlašćeno potrošene električne energije za period od godinu dana, to jest za period od 06.12.2008. godine do 06.12.2009. godine, u iznosu od 1.861,55 eura, koji iznos je okrivljeni platio, a što je utvrdjeno uvidom u pisane dokaze- naloge blagajne »E.« u B.Polju. Nalaz vještaka potvrdjen je i priznanjem okrivljenog kao i izvršenim uplatama. </span>
</p>
<p class="p5"></p>
<p class="p5">
<span>Na osnovu svih izvedenih dokaza i njihove brižljive ocjene, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljeni u svom stambenom objektu , neovlašćeno vršio potrošnju električne energije, na način što je na električnom brojilu marke »Iskra« serijskog broja 10800410, razvrnuo poklopac i tako napravio otvor kroz koji je stavio parče od filma,koje je zaustavilo disk-brojčanik brojila, tako da se nije registrovala potrošnja električne energije, te je tako oduzeo električnu energiju u vrijednosti od 1.861,55€, u namjeri da sebi pribavi protivpravnu imovinsku korist na štetu E. Bijelo Polje. Okrivljeni je na opisani način izvršio krivično djelo stavljeno mu na teret javnom optužbom i za isto je kriv. Tako,  prema odredbi čl. 239 st. 1 Krivičnog zakonika CG, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na Opšte uslove o isporuci električne energije, okrivljenom je stavljeno na teret da je u periodu od 06.12.2008.g.  do 06.12.2009.godine, vršio neovlašćenu potrošnju električne energije, i na taj način  izvršio kradju iste, u iznosu od 1.861,55€.  Za  učinioca ovog  krivičnog  djela  kradje predvidjena je novčana kazna ili kazna zatvora do 3 godine. </span>
</p>
<p class="p2"></p>
<p class="p2">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika CG, sud je kod okrivljenog, kao olakšavajuće okolnosti našao: da se radi  porodičnoj osobi,  ocu dvoje djece, koji je priznao izvršenje krivičnog djela,  a posebno okolnost da nije osudjivan, što govori da se radi o licu koje nije sklono izvršenju krivičnih djela. Imajući u vidu olakšavajuće okolnosti sud je okrivljenom utvrdio kaznu zatvora  u trajanju od tri mjeseca i istovremeno odredio da se ista neće izvršiti ukoliko u roku od  godine dana ne učini novo krivično djelo. Sud je okrivljenom izrekao uslovnu osudu shodno čl.52,53,54 Krivičnog zakonika Crne Gore,  pa je mišljenja da će se samom prijetnjom dovoljno uticati  na okrivljenog da ubudće ne vrši krivična djela, te bi se na taj način ostvarila svrha kažnjavanja iz  čl. 32 Krivičnog zakonika CG. Okrivljenom  je ukazano na značaj uslovne osude i mogućnost njenog opoziva. </span>
</p>
<p class="p2">
<span>	</span>
</p>
<p class="p5">
<span>Shodno čl. 199 st. 2 Zakonika o krivičnom postupku CG, odlučeno je u pogledu paušala u iznosu od 30 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 60,50€.</span>
</p>
<p class="p2"></p>
<p class="p5">
<span>Sud nije obavezao okrivljenog da na ime neovlašćene potrošnje električne energije, oštećenoj »E.« iz Bijelog Polja plati iznos 1.861,55 € sa razloga što je okrivljeni oštećenoj platio navedeni iznos, a što je potvrdjeno uvidom u pisane dokaze. </span>
</p>
<p class="p5"></p>
<p class="p2">
<span>	Iz iznijetih razloga shodno čl. 364 Zakonika o krivičnom postupku CG, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p3">
<span>Dana 24.03.2010. godine</span>
</p>
<p class="p3"></p>
<p class="p2"></p>
<p class="p2">
<span>ZAPISNIČAR,						                  S U D I J A,</span>
</p>
<p class="p2">
<span>Ljubinka Femić,s.r.  					              Svetlana Načić,s.r.  </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>						</span>
</p>
<p class="p6"></p>


</body>
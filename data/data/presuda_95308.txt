<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br. 386/14</span>
</p>
<p>&nbsp;</p>
<p>
<span class="span1">OSNOVNI SUD U NIKŠIĆU, kao prvostepeni krivični, sudija Vesna Kovačević, uz sudjelovanje Rade N</span><span class="span1">........</span><span class="span1">ć, kao zapisničara, u krivičnom predmetu protiv okrivljene O</span><span class="span1">........</span><span class="span1"> D</span><span class="span1">........</span><span class="span1">, zbog krivičnog djela krađa iz čl. 239 st. 1 KZ, po optužnom predlogu ODT-a u Nikšiću, Kt.br. 403/14 od 01.10.2014. godine, nakon dovršenog javnog glavnog  pretresa, dana 23.10.2014. godine, u prisustvu zastupnika ODT-a Nikšić Doderović Ane i okrivljene, istog dana donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljena: O</span><span class="span1">........</span><span class="span1"> D</span><span class="span1">........</span><span class="span1"> od oca A</span><span class="span1">........</span><span class="span1"> i majke D</span><span class="span1">........</span><span class="span1"> rođene A</span><span class="span1">........</span><span class="span1">, rođena </span><span class="span1">..........</span><span class="span1">. godine u Nikšiću sa prebivalištem u Nikšiću – ul. N</span><span class="span1">.....</span><span class="span1"> M</span><span class="span1">..........</span><span class="span1"> br. </span><span class="span1">...</span><span class="span1"> državljanka CG, završila srednju školu, nezaposlena, udata – majka dvoje djece, srednjeg imovnog, ranije neosuđivana, </span>
</p>
<p>&nbsp;</p>
<p style="text-align:center;">
<span class="span1">K r i v a   j e</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1"> </span>
</p>
<p>
<span class="span1">Dana 29.08.2014. godine u Nikšiću, iako je bila svjesna svog djela i htjela njegovo izvršenje, u namjeri da sebi pribavi protivpravnu imovinsku korist u vrijednosti većoj od 150,00 eura, iz maloprodajnog trgovinskog objekta „Krnovo Plus“, koji se nalazi u ulici Nika Miljanića, koristeći nepažnju uposlene radnice, sa police ispod pulta u navedenoj prodavnici oduzela plastičnu providnu kesu u kojoj se nalazio novac u iznosu od 450,00 €,</span>
</p>
<p>&nbsp;</p>
<p>
<span class="span1">- čime je izvršio krivično djelo krađa iz čl. 239.st.1. Krivičnog zakonika </span>
</p>
<p>&nbsp;</p>
<p>
<span class="span1">- pa sud okrivljenoj za navedeno krivično djelo primjenom čl.4 st. 2, čl. 42 st. 1, čl. 52, 53 i 54 Krivičnog zakonika i čl. 226 st. 1, čl. 229 i 374 st. 1 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj utvrđuje kaznu zatvora u trajanju od 90 (devedeset) dana i ujedno određuje da se ova kazna neće izvršiti ukoliko okrivljena u roku od 1 (jedne) godine po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span1">OBAVEZUJE SE okrivljena da na ime troškova krivičnog postupka plati iznos od 30,00 € u roku od 15 dana, po pravnosnažnosti presude pod prijetnjom prinudnog izvršenja, a na žiro račun ovog suda br. 832-152-32.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Nikšić Kt.br. 403/14, stavljeno je na teret okrivljenoj O</span><span class="span1">........</span><span class="span1"> D</span><span class="span1">........</span><span class="span1"> izvršenje krivičnog djela činjenično i pravno opisanog izrekom presude, pa je zastupnik ODT-a D</span><span class="span1">....</span><span class="span1">A</span><span class="span1">...</span><span class="span1">, na glavnom pretresu ostala pri ovakvom optužnom aktu, predlažući Sudu u završnoj riječi da okrivljenu oglasi krivom i osudi po zakonu. </span>
</p>
<p>&nbsp;</p>
<p>
<span class="span1">Okrivljena O</span><span class="span1">........</span><span class="span1"> D</span><span class="span1">........</span><span class="span1"> u svojoj odbrani na glavnom pretresu i u prethodnom postupku u bitnom je navela da se dana 22.08.2014. godine u popodnevnim časovima nalazila u STR „Krnovo plus“ u kojoj svakog dana trguje. Kad je potrgovala potrebne namirnice, došla je do kase, a kese ostavila pored iste i platila svoj račun. Dok je plaćala račun uočila je providnu plastičnu kesu sa novcem koja se nalazila ispod kase na jednoj polici. Radnica koja je radila za kasom otišla je u drugi dio prodavnice, a ona je uzela tu kesu s novcem. Nakon toga udaljila se iz ovog trgovinskog objekta i otišla svojoj kući koja se nalazi u neposrednoj blizini datog trgovinskog objekta. Došavši kući viđela je da u kesi ima 440 € novca i tada je shvatila šta je uradila, a htjela je da vrati novac, ali ju je bilo stid od vlasnika objekta i uposlenih radnica, jer je u toj radnji stalni mušterija, pa iz tog razloga nije ponijela novac da ga vrati odmah, nego je novac ostavila kući kako bi razmislila na koji način da ga vrati. Izrazila je kajanje zbog svega što je uradila, ističući da ranije nikada ništa slično nije učinila. U završnoj riječi istakla je da joj je žao što je učinila predmetno krivično djelo, da za to nema opravdanja, da se osjeća krivom i da nema što više kazati u svoju odbranu. </span>
</p>
<p>&nbsp;</p>
<p>
<span class="span1">Sud je u dokaznom postupku izvršio uvid u video zapis video nadzora sačinjen dana 29.08.2014. godine u STR „Krnovo plus“, pročitao potvrdu UP CB Nikšić o privremenom oduzimanju predmeta Ku.br. 379 od 05.09.2014. godine i potrvdu o vraćanju privremeno oduzetih predmeta istog broja i datuma, izvršio uvid u fotodokumentaciju UP CB Nikšić od 05.09.2014. godine i pročitao izvod iz kaznene evidencije za okrivljenu. </span>
</p>
<p>&nbsp;</p>
<p>
<span class="span1">Uvidom u video snimak video nadzora STR „Krnovo plus“ sačinjen kritičnog dana uočava se kako okrivljena, crne kratke kose,  ulazi u navedenu prodavnicu obučena u bijelu maicu bez rukava sa crnim natpisom "Start", pantalone sive boje, a obuvena bijelim patikama. Na lijevom ramenu nosila je torbu. Najprijed okrivljena odlazi do police sa voćem odakle uzima banane i iste donosi na kasu, nakon čega se vraća i ponovo sa polica uzima robu koju donosi na kasu, a koju nosi u dvije plastične kese. Tada okrivljena prilazi stolu na kome se nalazi kasa, na sto spušta jednu kesu, a pored stola sa lijeve strane drugu. U međuvremenu radnica na kasi naplaćuje robu od druge mušterije. Za to vrijeme okrivljena staje toj radnici s lijeve strane tako da </span><span class="span1">može vidjeti što se nalazi u policama ispod stola. Tada okrivljena plaća radnici kupljene stvari, pa spušta kesu koju je prethodno stavila na sto takođe pored stola. Za to vrijeme radnica za kasom razgovara na telefonu a onda odlazi u drugi kraj prodavnice. Dok se radnica za kasom nalazila u drugom kraju prodavnice okrivljena se saginje kao da uzima kese koje je prethodno pored stola spuštila, pri tom gledajući da li je posmatra ko od drugih lica koja su u tom momentu bila u ovoj prodavnici  i sa police ispod stola uzima plastičnu kesu koju na brzinu ubača u torbu koja joj se nalazi o ramenu, a onda uzima kese u kojima se nalazila kupljena roba i udaljava se iz prodavnice žurnim korakom. Prednje opisani događaj nalazi se na drugom dijelu snimka koji su službenici UP - CB Nikšić izuzeli sa kompjutera iz navedene radnje, a počinje nakon jedan minut i četrdeset sekundi navedenog snimka, a završava se nakon skoro tri minuta.</span>
</p>
<p>&nbsp;</p>
<p>
<span class="span1">Potvrdom KU. br. 379 od 05.09.2014 godine, navedeno je da je ovlašćeni policijski službenik od O</span><span class="span1">........</span><span class="span1"> D</span><span class="span1">........</span><span class="span1"> izvršio privremeno oduzimanje novca u iznosu od 450 eura, i to 18 novčanica u apoenima od po 20 eura, 8 novčanica u apoenima od po 10 eura i 2 novč</span><span class="span1">........</span><span class="span1"> u apoenima od po 5 eura. </span>
</p>
<p>&nbsp;</p>
<p>
<span class="span1">Potvrdom o vraćanju privremeno oduzetih predmeta koja je zavedena pod istim brojem i datumom kao i prethodna potvrda, navodi se da je navedeni novac ovlašćeni policijski službenik vratio N</span><span class="span1">........</span><span class="span1"> M</span><span class="span1">........</span><span class="span1">.</span>
</p>
<p>&nbsp;</p>
<p>
<span class="span1">Foto dokumentacijom UP - CB Nikšić prikazano je 18 novčanica od po 20 eura, 8 novčanica od po 10 eura i dvije novč</span><span class="span1">........</span><span class="span1"> od po 5 eura. </span>
</p>
<p>&nbsp;</p>
<p>
<span class="span1">Činjenično stanje iz izreke presude utvrđeno je provedenim dokazima a koji dokazi su potkrijepljeni i navodima odbrane okrivljene da dok</span><span class="span1"> je plaćala račun uočila providnu plastičnu kesu sa novcem koja se nalazila ispod kase na jednoj polici te je a nakon što je radnica koja je radila za kasom otišla u drugi dio prodavnice uzela tu kesu s novcem u iznosu od 440 €.  </span><span class="span1">Sud</span><span class="span1"> </span><span class="span1">ne prihvata tvrdnju okrivljene da je kritične prilike otuđila 440 eura, iz navedenog trgovinskog objekta, jer potvrde Uprave policije o privremenom oduzimanju i vraćanju privremeno oduzetih predmeta kao i foto dokumentacija potvrdjuju da je u pitanju iznos od 450 eura.</span>
</p>
<p>&nbsp;</p>
<p>
<span class="span1">Imajući u vidu prednje zaključak suda u tom pravcu je da je okrivljena </span><span class="span1">dana 29.08.2014. godine u Nikšiću, iako je bila svjesna svog djela i htjela njegovo izvršenje, u namjeri da sebi pribavi protivpravnu imovinsku korist u vrijenosti većoj od 150,00 eura, iz maloprodajnog trgovinskog objekta „Krnovo Plus“, koji se nalazi u ulici Nika Miljanića, koristeći nepažnju uposlene radnice, sa police ispod pulta u navedenoj prodavnici oduzela plastičnu providnu kesu u kojoj se nalazio novac u iznosu od 450,00 €, </span><span class="span1">kojim radnjama je počinila </span><span class="span1"> krivično djelo krađa iz člana 239 Krivičnog zakonika. </span>
</p>
<p>&nbsp;</p>
<p>
<span class="span1">Naime, cijeneći subjektivni odnos okrivljene prema izvršenom radnjom predmetnog krivičnog djela sud je utvrdio da je okrivljena prilikom izvršenja istog postupala sa direktnim umišljajem, koji je izražen kroz namjeru oduzimanja tuđe pokretne stvari, pa je iz naprijed utvrđenog činjeničnog stanja nesumljivo utvrđeno da je okrivljena  preduzimajući prednje radnje sa direktnim umišljajem ostvarila sva bitna obelježja krivičnog djela krađa iz člana 239 Krivičnog zakonika s obzirom da ovo krivično djelo spada u tzv.namjerne delikte kod kojih se motiv radnje označava posljedicom i koji </span><span class="span1">mogu biti izvršeni samo sa direktnim umišljajem, jer je očigledno da je okrivljena preduzimajući radnje opisane izrekom presude bila svjesna da iz pritežanja drugog lica oduzima tuđu pokretnu stvar odnosno novac sa očiglednom namjerom da prisvajanjem istog sebi pribavi protivpravnu imovinsku korist u vrijednosti većoj od 150,00 eura a što je i htjela, u čemu se ogleda njen svjestan odnos prema krivičnom djelu izražen kroz direktni umišljaj.</span>
</p>
<p>&nbsp;</p>
<p>
<span class="span1">Prilikom odlučivanja o krivičnoj sankciji, Sud je u smislu čl.42 st.1 KZ na strani okrivljene kao olakšavajuće okolnosti cijenio porodičnost – ista je majka dvoje djece, izraženo kajanje zbog učinjenog djela, te raniju neosuđivanost utvrđenu na osnovu izvoda iz kaznene evidencije za okrivljenu, dok otežavajućih okolnosti sud okrivljenoj nije našao, </span><span class="span1">pa je sud cijeneći prednje mišljenja da ima mjesta primjeni  čl. 53 i čl. 54 KZ i u skladu sa tim okrivljenoj izrekao uslovnu osudu nalazeći da će se sa prijetnjom izvršenja utvrđene kazne zatvora kao u izreci te provjerom ponašanja okrivljene u periodu od jedne godine u dovoljnoj mjeri uticati na okrivljenu da ubuduće ne čini nova krivična djela, čime će se sa uspjehom ostvariti svhra uslovne osude iz čl. 52. KZ u okviru opšte svrhe izricanja krivičnih sankcija u smislu čl. 4. st. 2 KZ.</span>
</p>
<p>&nbsp;</p>
<p>
<span class="span1">Sud je na osnovu čl. 226 i 229 ZKP-a, budući da je okrivljena oglašena krivom, istu obavezao na plaćanje paušalnih troškova krivičnog postupka u iznosu od 30 eura, što je srazmjerno složenosti i trajanju krivičnog postupka i imovnim prilikama okrivljene. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU, dana 23.10.2014. godine.</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                              S U D I J A</span>
</p>
<p>
<span class="span1">N</span><span class="span1">........</span><span class="span1">ć Rada,s.r.                                                               Kovačević Vesna, s.r. </span>
</p>
<p>&nbsp;</p>
<p style="text-align:center;">
<span class="span1">Za tačnost otpravka tvrdi i ovjerava</span>
</p>
<p style="text-align:center;">
<span class="span1">Službenik Suda</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span><span class="span1">Protiv ove presude nezadovoljna stranka ima pravo </span>
</p>
<p>
<span class="span1">                                izjavljivanja žalbe u roku od 8 dana od dana prijema </span>
</p>
<p>
<span class="span1">                                iste, preko ovog Suda Višem sudu Podgorica.</span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{color:#000000;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K. br. 405/14</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog S.I., zbog produženog krivičnog djela - teška krađa iz čl. 240 st. 1 tač. 1 u vezi sa čl. 49 Krivičnog zakonika, po optužnici Osnovnog državnog tužilaštva u Baru KT br. 743/12 od 28.10.2014 godine, nakon održanog glavnog i javnog pretresa dana 09.02.2015.godine u prisustvu zastupnika optužbe - zamjenika Osnovnog državnog tužilaštva Danijele Božović i okrivljenog S.I., dana 11.02.2015.godine donio je i javno objavio</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni S.I., zvani "I" od oca A. i majke A., rođene ., rođen ... u B., sa prebivalištem u B., državljanin C. G., nezaposlen, neoženjen, pismen, sa završenom osnovnom školom, lošeg imovnog stanja, osuđivan i to: presudom Opštinskog suda Kranj K br. 46/79-19 od 01.03.1979.godine, zbog krivičnog djela iz čl. 171 v na novčanu kaznu u iznosu od 2.000 din, presudom Opštinskog suda Ljubljana K br. 982/79 od 17.08.1979.godine, zbog krivičnog djela iz čl. 165 st. 1,  na kaznu zatvora u trajanju od 1 godine i 2 mjeseca, presudom Opštinskog suda Rijeka K 1498/80-11 od 13.01.1981.godine, zbog krivičnog djela iz čl. 130 st. 1 KZ, na kaznu zatvora u trajanju od 6 mjeseci, presudom Općinskog kaznenog suda Zagreb Ko1606/81 od 30.09.1981.godine, zbog krivičnog djela iz čl. 130 st. 1 KZ, na kaznu zatvora u trajanju od 1 godine i 20 dana, presudom Opštinskog suda Kranj K. 187/82 od 19.10.1982.godine, zbog krivičnog djela iz čl. 166 st. 1 tač.1  KZ, na kaznu zatvora u trajanju od 1 godine i 6 mjeseci, presudom Općinskog kaznenog suda Zagreb Ko 2723/81 od 25.09.1084.godine, zbog krivičnog djela iz čl. 130 st. 1 KZ, na kaznu zatvora u trajanju od 9 mjeseci, presudom Okružnog suda Titograd, K br. 51/85, . zbog krivičnog djela iz čl. 153  st. 1 tač.1  KZ SRCG, na kaznu zatvora u trajanju od 2 godine i 6 mjeseci, presudom Opštinskog suda Subotica K br. 264/83 od 27.11.1986.godine,  zbog krivičnog djela iz čl. 128 st.1  KZ SRCG, na kaznu zatvora u trajanju od 1 godine i 6 mjeseci, presudom K br. 57/88 od 05.12.1988.godine, zbog krivičnog djela iz čl. 158 st. 1 KZ, na kaznu zatvora u trajanju od 3 godine, presudom Opštinskog suda Novi Sad K. 925/89, zbog krivičnog djela iz čl. 128 st. 1 tač.1  KZ, na kaznu zatvora u trajanju od 2 godine i 6 mjeseci, presudom Opštinskog suda Ivangrad K br. 251/88 od 31.01.1989.godine, zbog krivičnog djela iz čl. 153  st. 1 KZ SRCG, na kaznu zatvora u trajanju od 1 godine, presudom Osnovnog suda Berane, K br. 221/88 od 21.10.1988.godine,zbog krivičnog djela iz čl. 152  st. 1 KZ SRCG, na kaznu zatvora u trajanju od 120 dana, presudom Osnovnog suda Berane, K br. 399/98 od </span><span class="span2">30.09.1998.godine,zbog krivičnog djela iz čl. 145 st. 1 KZ SRCG (teška krađa), na kaznu zatvora u trajanju od 2 godine i 2 mjeseca, presudom Osnovnog suda Rožaje, K br. 424/98 od 28.01.1999.godine, krivičnog djela iz čl. 153 st. 1 KZ SRCG , na kaznu zatvora u trajanju od 90 dana, presudom Osnovnog suda Bar, K br. 227/98 od 14.12.1998.godine, zbog krivičnog djela iz čl. 153  st. 1 KZ SRCG, na kaznu zatvora u trajanju od 3 mjeseca, presudom Osnovnog suda Berane, K br. 12/1 od 21.01.2001.godine,zbog krivičnog djela iz čl. 145  st. 1 tač.1 KZ SRCG (teška krađa), na kaznu zatvora u trajanju od 1 godine, presudom Osnovnog suda Berane, K br. 254/03 od 15.08.2003.godine,zbog krivičnog djela iz čl. 145 st. 1 tač. 1  KZ SRCG (teška krađa), na kaznu zatvora u trajanju od 1 godine, presudom Osnovnog suda Berane, K br. 471/03 od 12.12.2005.godine,zbog krivičnog djela iz čl. 240 st. 1 tač. 1 KZ (teška krađa) na kaznu zatvora u trajanju od 1 godine i 8 mjeseci, presudom Osnovnog suda Berane, K br. 313/03 od 02.03.2006.godine,zbog krivičnog djela iz čl. 240 KZ SRCG (teška krađa), na kaznu zatvora u trajanju od 1 godine, presudom Općinskog suda Sarajevo, K br. 571/04 od 19.12.2006.godine, zbog krivičnog djela iz čl. 287 KZ, na kaznu zatvora u trajanju od 8 mjesci, presudom Osnovnog suda Kotor, K br. 154/06 od 09.05.2007.godine,zbog krivičnog djela iz čl. 239 st. 1 KZ (krađa), na kaznu zatvora u trajanju od 60 dana, presudom Osnovnog suda Berane, K br. 203/08 od  12.06.2008.godine, zbog godine,zbog krivičnog djela iz čl. 240 KZ SRCG (teška krađa), na kaznu zatvora u trajanju od 1 godine, presudom Osnovnog suda Bar, K br. 283/06 od 23.10.2008.godine,zbog krivičnog djela iz čl.  240 KZ (teška krađa), na kaznu zatvora u trajanju od 1 godine, presudom Osnovnog suda Berane, K br. 379/08 od 10.11.2008.godine,zbog krivičnog djela iz čl. 240 KZ (teška krađa), na kaznu zatvora u trajanju od 1 godine i 8 mjeseci, presudom Višeg suda Bijelo Polje K. br. 182/10 od 07.09.2010.godine, zbog krivičnog djela iz čl. 287 KZ-a, na kaznu zatvora u trajanju od 8 mjeseci, presudom Osnovnog suda Bar, K br. 324/12 od 09.11.2012.godine,zbog krivičnog djela iz čl. 240 KZ (teška krađa), na kaznu zatvora u trajanju od 3 godine, presudom Osnovnog suda Berane, K br. 44/12 od 12.04.2012.godine, zbog krivičnog djela iz čl. 240 st. 1 KZ (teška krađa), na kaznu zatvora u trajanju od 1 godine i 6 mjeseci, presudom Osnovnog suda Kotor, K br. 348/12 od 10.04.2013.godine, zbog krivičnog djela iz čl. 248 st. 1 KZ (teška krađa), na kaznu zatvora u trajanju od 3 mjeseca, presudom Osnovnog suda Bar, K br. 508/12 od 29.05.2013.godine, zbog krivičnog djela iz čl. 239 KZ (teška krađa), na kaznu zatvora u trajanju od 1 godine, presudom Osnovnog suda Bar, K br. 517/12 od 23.12.2013.godine, zbog krivičnog djela iz čl. 239 KZ (krađa), na kaznu zatvora u trajanju od 2 mjeseca, presudom Osnovnog suda Berane, K br. 286/95 od 17.11.1995.godine,zbog krivičnog djela iz čl. 046 2153 1, kojem je izrečena uslovna osuda 90 dana na 1 godinu i presudom Temeljni sud Ljubljana K br. 132/79 od 24.01.1979.godine, zbog krivičnog djela iz čl. 166  st. 1 tač. , kojom je izrečena uslovna osuda u trajanju od 3 mjeseca, uslovno na 2 godine. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">KRIV JE</span>
</p>
<p>
<span class="span2">Što je </span>
</p>
<p>&nbsp;</p>
<p>
<span class="span2">1. Neutvrđenog dana u vremenskom periodu od 01.09.2012.godine, do 13.09.2012.godine, u naselju Haj Nehaj, u Sutomoru, Opština Bar, svjestan svog djela čije je izvršenje htio, obijanjem oduzeo tuđe pokretne stvari - vlasništvo oštećenog K.M., </span><span class="span2">u namjeri da njihovim prisvajanjem sebi pribavi protivpravnu imovinsku korist u iznosu od preko 150,00 eura, na način što je upotrebom fizičke snage djelovao na drvene grile na prozoru u prizemlju kuće, zatim pokidao mrežu za komarce na prozoru, te ušao u unutrašnjost iste, izvršio premetačinu i nakon izvršene premetačine tražeći sve vrednije stvari, odnio sledeće stvari: električni šporet sa dvije ringle novčane vrijednosti od 30,00 eura, 2 šerpe novčane vrijednosti od 10,00 eura, 10 tanjira novčane vrijednosti od 20,00 eura i 10 čaša novčane vrijedosti od 4,00 eura, sve prednje ukupne novčane vrijednosti od 64 ,00 eura.</span>
</p>
<p>
<span class="span2">2. Neutvrđenog dana sredinom septembra mjeseca 2012.godine, u 01,00 časova, u naselju Haj Nehaj, u Sutomoru, Opština Bar, svjestan svog djela čije je izvršenje htio, oduzeo tuđe pokretne stvari - vlasništvo oštećenog S. V., u namjeri da njihovim prisvajanjem sebi pribavi protivpravnu imovinsku korist, na način što je došao do kuće oštećenog, oduzeo biciklo marke "Spark Explorer" vlasništvo oštećenog, novčane vrijednosti od 180,00 eura i izgurao ga van kapije,</span>
</p>
<p>
<span class="span2"></span>
</p>
<p>
<span class="span2">- čime je izvršio produženo krivično djelo - teška krađa iz čl. 240 st. 1 tač.1  Krivičnog zakonika, a u vezi čl. 49 Krivičnog zakonika. </span>
</p>
<p>&nbsp;</p>
<p>
<span class="span2"></span><span class="span1">Pa ga sud primjenom čl. 4, 32, 36 i 42 Krivičnog zakonika i čl. 369, 370 i 374  ZKP-a,</span>
</p>
<p>
<span class="span1">     O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 /jedne/ godine i 6 /šest/ mjesti. </span>
</p>
<p>&nbsp;</p>
<p>
<span class="span1">Okrivljeni je dužan da naknadi troškove krivičnog postupka u iznosu od 44,00 eura kao i paušalne troškove u iznosu od 30 eura, u roku od 15 dana od dana pravosnažnosti, pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1"></span><span class="span1"></span><span class="span1"></span>
</p>
<p>
<span class="span1">Optužnicom Osnovnog državnog tužilaštva u Baru KT br. 743/12 od 28.10.2014 godine, okrivljenom je stavljeno na teret da je izvršio produženo krivično djelo teška krađa iz čl. 240 st.1 tč.1 u vezi sa čl. 49 Krivičnog zakonika</span>
</p>
<p>
<span class="span1">Okrivljeni je u svojoj odbrani u prethodnom postupku na zapisniku pred Upravom policije od 04.10.2012.godine, u prisustvu branioca po službenoj dužnosti adv. R. B., a nakon što je pristao da ga policija sasluša u prisustvu branioca, u bitnom naveo da je negdje sredinom mjeseca septembra, u popodnevnim časovima, prolazio je ulicom kroz naselje Haj Nehaj u Sutomoru i na terasi jedne kuće u prizemlju je zapazio jedno biciklo. Došao je do te terase i uzeo biciklo, izgurao ga van kapije i zatim se njim odvezao do jednog marketa gdje je jednom čovjeku iz Novog Sada prodao to biciklo, koje je bilo novo, za iznos od 10 eura. Takođe negdje sredinom mjeseca septembra 2012.godine, u kasnim večernjim časovima, došao je u Sutomore, u naselje Haj Nehaj, do jedne spratne kuće. Došao je sa strane kuće do jednog prozora u prizemlju, gdje je upotrebom fizičke snage rukama odvalio drvenu grilu, zatim rukama pokidao mrežu za komarce, pa rukom malo jače gurnuo prozor koji se otvorio, nakon čega je ušao u unutrašnjost kuće. Unutar kuće je izvršio premetačinu i tražio vrijednije stvari i iz iste je otuđio mini električni šporet i veću količinu raznog posuđa, šerpe, tanjire, čaše i sl. Otuđene predmete je </span><span class="span1">prodao na pijaci u Baru za iznos od oko 30 eura. Par dana nakon prethodnog događaja, takođe u kasnim večernjim časovima, došao je u Sutomore, u naselje Ratac, iznad hotela "Inex" do jedne spratne kuće, preskočio je ogradu, došao do uzlaznih vrata na prizemlju kuće, gdje je upotrebom fizičke snage tačnije udarcem nogom odvalio ulazna vrata ušao unutar kuće. U kući je izvršio premetačinu i pošto nije bilo nekih vrednijih stvari, otuđio je jednu plinsku bocu sa priključkom, česme, posuđe razno, 5-6 zavjesa i slične vrijednije stvari. Zatim se popeo na sprat kuće gdje je obio dvoje ulaznih drvenih vrata na način što je udario nogom u njih. Iz prostorija je otuđivao sve vrijednije stvari, razno posuđe, sitnije kućanske aparate, šerpe, tanjire, čaše, zavjese i iz kupatila i iz kuhinje je skinuo česme i tuš baterije. Narednog dana je ove predmete prodao na pijaci u Baru za iznos od 30-40 eura. Plinsku bocu je policija pronašla kod njega i uz potvrdu oduzela. Par dana nakon predmetnog događaja ponovo je došao do pomenute kuće u naselju Ratac, takođe su bili večernji časovi. Preskočio je ogradu dvorišta, došao do ulaznih vrata kuće u prizemlju, nogom je udario ulazna vrata i ona su se odvalila i on je ušao unutar kuće i u tom trenutku se začuo neki muški glas koji je povikao na njega. Tada je istrčao iz kuće neuspijevši ništa da uzme i pobjegao je kroz šumicu prema magistralnom putu. Okrivljeni je na glavnom pretresu naveo da nije</span><span class="span2"> izvršio djela koja mu se stavljaju na teret. On jeste ranije vršio krivična djela i jeste povratnik, ali ova djela nije izvršio. Njega je u oktobru 2012.godine policija uhvatila kada je krenuo preko graničnog prelaza da ide u Srbiju, uhvatili su ga i priveli ovdje u CB Bar i tu su ga maltretirali i rekli da je obio kuću u Zagrađu, jer su u Zagrađu pronašli DNK-a. Onda su ga u policiji maltretirali 2 sata, pa im je on rekao da mu daju da potpiše bilo šta samo da ga puste. Tada  ga nisu vodili kod istražnog sudije. U policiji su mu dali nešto da potpiše, a tu je već bilo otkucano njegovo priznanje. Međutim, on nije  izvršio ova djela koja mu se stavljaju na teret. Što god da se desi u Baru  njega uhapse. </span><span class="span1">Nakon što je okrivljenom pokazan</span><span class="span2"> zapisnik Uprave policije od 04.10.2012.godine, okrivljeni je naveo da na zapisniku jeste njegov potpis. Na pitanje suda je naveo da je branilac bio prisutan kad je davao izjavu u policiji, ali su ga prije nego što je došao branilac tukli i maltretirali i nije smio ništa da kaže braniocu. </span><span class="span2"> </span>
</p>
<p>
<span class="span2"> </span><span class="span1">U dokaznom postupku sud je proveo sledeće dokaze: saslušan je oštećeni C. B., na saglasan predlog stranaka pročitani su iskazi oštećenih iz prethodnog postupka </span><span class="span2">S. V. i K.M.,  pročitan je zapisnik o uviđaju Uprave policije CB Bar od 13.09.2012.godine, zapisnik o uviđaju Uprave policije CB Bar od 21.09.2012.godine, nalaz i mišljenje vještaka finansijske struke D.N. od 14.09.2014.godine, izvod iz KE za okrivljenog S.I. pribavljen od Ministarstva pravde CG br. 0203/12419 od 03.12.2014.godine. </span>
</p>
<p>
<span class="span2"> Oštećeni C. B. je u svom iskazu datom u prethodnom postupku u bitnom naveo da ima kuću u naselju Ratac u Sutomoru i dana 17.09.2012.godine doputovao je iz Beograda i vidio da mu je kuća obijena. Ulazna vrata u prizemlju i na prvom spratu su bila obijena, a do prvog sprata se dolazi spoljnim stepeništem. I unutar prizemlja i prvog sprata, bila je izvršena premetačina. Oko kuće je žičana ograda visine 1,25 m, a ima i kapija visine 1,10 m, koja je bila zaključana. Tom prilikom mu je otuđeno više stvari i to: plinska boca od 12 kg sa regulatorom, skinuta su dva tuša, sa frižidera je otkinuo bakarne cjevčice za freon, komplet escajg za 6 osoba, 12 komada tanjira, četvoro ćebadi, 4 peškira, 5-6 zavjesa i jednu česmu. Pridružio se krivičnom gonjenju, ali nije postavio imovinskopravni zahtjev. Na glavnom pretresu je u cjelosti ostao pri iskazu iz prethodnog postupka. Nakon što je ovom svjedoku na glavnom pretresu od strane zastupnika optužbe pojašnjeno da je, vezano za stvari koje su mu oduzete i koje je </span><span class="span2">oštećeni naveo u svom iskazu, donijeto rješenje o odbačaju krivične prijave, jer se radilo o sitnom dijelu krađe, te da da je okrivljeni optužen samo za djelo koje je navedeno u optužnici, odnosno za djelo koje je počinio nakon 17.09.2012.godine, a koje je ostalo u pokušaju, oštećeni je izjavio da se ne pridružuje krivičnom gonjenju niti postavlja imovinsko pravni zahtjev.  </span>
</p>
<p>
<span class="span2">Oštećeni S. V. je u svom iskazu datom u prethodnom postupku, na zapisniku kod ODT-a od 23.05.2013.godine, u bitnom naveo da  par dana prije nego što su ga pozvali iz policije, tj. prije 14.09.2012.godine, primijetio je da mu je otuđeno biciklo marke "Spark Explorer", koje se nalazilo na terasi ispred kuće, a oko terase se nalazila kapija, visoka 1,5 m i bila je zaključana. Biciklo je kupio desetak dana prije nego što mu je otuđeno i to po cijeni od 200,00 eura. Nije se pridružio krivičom gonjenju niti postavio imovinskopravni zahtjev. </span>
</p>
<p>
<span class="span2">Oštećeni K.M. je u svom iskazu datim pred trećim Osnovno javnim tužilaštvom u Beogradu od 27.11.2014.godine u bitnom naveo da je vlasnik kuće površine 56 m2 u naselju Haj Nehaj u Sutomoru, od 1972.godine. Svake godine u ljetnjem periodu sa suprugom, djecom i unučićima boravi u svojoj kući, a pri kraju leta zatvori kuću do sledeće godine, a niko ne boravi u istoj niti dolazi. Ključ od kuće ima komšija K.S. koji obilazi njegovu kuću. Ne može tačno da se sjeti datuma, bilo je početkom septembra 2012.godine, kada su ga pozvale komšinice D. i R., čijeg prezimena ne može da se sjeti, i rekle mu da mu je kuća obijena. Kada ih je pitao šta je sa stvarima u kući, R. mu je rekla da su sve stvari na svom mjestu, da iz kuće ništa nije odneto. Nakon nekoliko sati posle poziva D. i R. zvali su ga iz SUP-a Crne Gore i rekli mu da dođe, ali pošto je stariji čovjek, invalid, nije bio u mogućnosti da tada ode u Crnu Goru. Nakon par mjeseci, otišao je u kuću i zatekao pokidanu mrežu za komarce i odvaljene drvene žaluzine na prozoru. Takođe je primijetio da su iz kuće nestale razne stvari i to: televizor, šporet, zvučnici, tanjiri, čaše, tepih, sudne krpe, fen, mikser, frotiri, veliki peškiri za plažu, mini električni šporet sa dve ringle, šerpe, razni alat. Tom prilikom je popravio prozore, a kada se vratio u Beograd, supruga je ponovo otišla u Sutomore i sređivala po kući. D. i R. je komšija V. rekao da je primijetio da prozori na njegovoj kući lupaju, pa su D. i R. otišle do kuće i primijetile da je ista obijena i prijavile su SUP-u. U tom vremenskom periodu komšija K. S. se nalazio u bolnici. Nije mu jasno kako su naknadno nestale stvari iz njegove kuće, imajući u vidu da su ga komšinice D. i R. obavijestile da su vidjele da je šporet bio u kući, kao i druge stvari koje je gore naveo. Ne može da se izjasni na starost navedenih stvari, stvari su bile funkcionalne, televizor, šporet su normalno radili. Takođe, ne može da se izjasni na vrijednost svake pojedinačne ukradene stvari, kao ni na njihovu ukupnu vrijednost. Njemu nije poznato ime I. S., nikada nije čuo da takav postoji u blizini njegove kuće, niti je ikada upoznao to lice. Njemu do danas ništa nije od oduzetih stvari vraćeno. Ponovo je snabdjeo svoju kuću polovnim stvarima kako bi mogao kada u nju dolazi da normalno živi. Nije se pridružio krivičnom gonjenju i nije postavio imovinskopravni zahtjev. </span>
</p>
<p>
<span class="span2">U zapisniku o uviđaju Uprave policije CB Bar od 13.09.2012.godine, navedeno je da je uviđaj izvršen po prijavi K.M. Uviđajem na licu mjesta utvrđeno je da se kuća nalazi u Sutomoru, u naselju Haj Nehaj, spratna je, ograđena ogradom visine oko 1,5 metara. Na kući sa istočne strane u prizemlju zatečene su otvorene drvene grile na kojima su vidljiva oštećenja u dijelu mehanizma za zatvaranje, mrežica za komarce koja je stajala na prozoru je pokidana, a prozor je otvoren sa vidljivim manjim oštećenjima u dijelu mehanizma za zatvaranje. Unutar kuće je izvršena premetačina. </span>
</p>
<p>
<span class="span2">U zapisniku o uviđaju Uprave policije CB Bar od 21.09.2012.godine, navedeno je da je uviđaj izvršen povodom prijave C. B. iz Beograda, koji je naveo da mu je u periodu od 17.09.2012.g do 21.09.2012.godine, obijena kuća. Uviđajem na licu mjeta utvrđeno je da se kuća nalazi u Sutomoru, naselje Ratac. U pitanju je spratna kuća koja je ograđena ogradom visine 1,5 m. Na kući sa južne strane u prizemlju zatečene su otvorene drvene grile na drvenim ulaznim vratima, na kojima su vidljiva oštećenja u dijelu mehanizma za zatvarenje, ulazna drvena vrata su otvorena sa vidljivim oštećenjima u dijelu brave, a jezičak brave se nalazi u položaju zatvoreno. Unutar kuće je izvršena premetačina i po izjavi oštećenog ništa nije otuđeno obzirom da je komšija primijetio da je NN lice u kući i da je povikao na njega, nakon čega se NN lice udaljilo iz kuće. </span>
</p>
<p>
<span class="span2">U nalazu i mišljenju vještaka finansijske struke D. N. od 14.09.2014.godine, navedeno je da vrijednost protivpravno oduzetih stvari od K.M. iznosi 64,00 eura, a da vrijednost bicikla marke "Spark Explorer" oštećenog S. V., iznosi 180 eura. </span>
</p>
<p>
<span class="span2">Iz izvoda iz KE za okrivljenog S.I., pribavljen od Ministarstva pravde CG br. 0203/12419 od 03.12.2014.godine, utvrđuje se da je imenovani do sada osuđivan i to presudom Opštinskog suda Kranj K br. 46/79-19 od 01.03.1979.godine, zbog krivičnog djela iz čl. 171 v na novčanu kaznu u iznosu od 2.000 din, presudom Opštinskog suda Ljubljana K br. 982/79 od 17.08.1979.godine, zbog krivičnog djela iz čl. 165 st. 1,  na kaznu zatvora u trajanju od 1 godine i 2 mjeseca, presudom Opštinskog suda Rijeka K 1498/80-11 od 13.01.1981.godine, zbog krivičnog djela iz čl. 130 st. 1 KZ, na kaznu zatvora u trajanju od 6 mjeseci, presudom Općinskog kaznenog suda Zagreb Ko1606/81 od 30.09.1981.godine, zbog krivičnog djela iz čl. 130 st. 1 KZ, na kaznu zatvora u trajanju od 1 godine i 20 dana, presudom Opštinskog suda Kranj K. 187/82 od 19.10.1982.godine, zbog krivičnog djela iz čl. 166 st. 1 tač.1  KZ, na kaznu zatvora u trajanju od 1 godine i 6 mjeseci, presudom Općinskog kaznenog suda Zagreb Ko 2723/81 od 25.09.1084.godine, zbog krivičnog djela iz čl. 130 st. 1 KZ, na kaznu zatvora u trajanju od 9 mjeseci, presudom Okružnog suda Titograd, K br. 51/85, . zbog krivičnog djela iz čl. 153  st. 1 tač.1  KZ SRCG, na kaznu zatvora u trajanju od 2 godine i 6 mjeseci, presudom Opštinskog suda Subotica K br. 264/83 od 27.11.1986.godine,  zbog krivičnog djela iz čl. 128 st.1  KZ SRCG, na kaznu zatvora u trajanju od 1 godine i 6 mjeseci, presudom K br. 57/88 od 05.12.1988.godine, zbog krivičnog djela iz čl. 158 st. 1 KZ, na kaznu zatvora u trajanju od 3 godine, presudom Opštinskog suda Novi Sad K. 925/89, zbog krivičnog djela iz čl. 128 st. 1 tač.1  KZ, na kaznu zatvora u trajanju od 2 godine i 6 mjeseci, presudom Opštinskog suda Ivangrad K br. 251/88 od 31.01.1989.godine, zbog krivičnog djela iz čl. 153  st. 1 KZ SRCG, na kaznu zatvora u trajanju od 1 godine, presudom Osnovnog suda Berane, K br. 221/88 od 21.10.1988.godine,zbog krivičnog djela iz čl. 152  st. 1 KZ SRCG, na kaznu zatvora u trajanju od 120 dana, presudom Osnovnog suda Berane, K br. 399/98 od 30.09.1998.godine,zbog krivičnog djela iz čl. 145 st. 1 KZ SRCG (teška krađa), na kaznu zatvora u trajanju od 2 godine i 2 mjeseca, presudom Osnovnog suda Rožaje, K br. 424/98 od 28.01.1999.godine, krivičnog djela iz čl. 153 st. 1 KZ SRCG , na kaznu zatvora u trajanju od 90 dana, presudom Osnovnog suda Bar, K br. 227/98 od 14.12.1998.godine, zbog krivičnog djela iz čl. 153  st. 1 KZ SRCG, na kaznu zatvora u trajanju od 3 mjeseca, presudom Osnovnog suda Berane, K br. 12/1 od 21.01.2001.godine,zbog krivičnog djela iz čl. 145  st. 1 tač.1 KZ SRCG (teška krađa), na kaznu zatvora u trajanju od 1 godine, presudom Osnovnog suda Berane, K br. 254/03 </span><span class="span2">od 15.08.2003.godine,zbog krivičnog djela iz čl. 145 st. 1 tač. 1  KZ SRCG (teška krađa), na kaznu zatvora u trajanju od 1 godine, presudom Osnovnog suda Berane, K br. 471/03 od 12.12.2005.godine,zbog krivičnog djela iz čl. 240 st. 1 tač. 1 KZ (teška krađa) na kaznu zatvora u trajanju od 1 godine i 8 mjeseci, presudom Osnovnog suda Berane, K br. 313/03 od 02.03.2006.godine,zbog krivičnog djela iz čl. 240 KZ SRCG (teška krađa), na kaznu zatvora u trajanju od 1 godine, presudom Općinskog suda Sarajevo, K br. 571/04 od 19.12.2006.godine, zbog krivičnog djela iz čl. 287 KZ, na kaznu zatvora u trajanju od 8 mjesci, presudom Osnovnog suda Kotor, K br. 154/06 od 09.05.2007.godine,zbog krivičnog djela iz čl. 239 st. 1 KZ (krađa), na kaznu zatvora u trajanju od 60 dana, presudom Osnovnog suda Berane, K br. 203/08 od  12.06.2008.godine, zbog godine,zbog krivičnog djela iz čl. 240 KZ SRCG (teška krađa), na kaznu zatvora u trajanju od 1 godine, presudom Osnovnog suda Bar, K br. 283/06 od 23.10.2008.godine,zbog krivičnog djela iz čl.  240 KZ (teška krađa), na kaznu zatvora u trajanju od 1 godine, presudom Osnovnog suda Berane, K br. 379/08 od 10.11.2008.godine,zbog krivičnog djela iz čl. 240 KZ (teška krađa), na kaznu zatvora u trajanju od 1 godine i 8 mjeseci, presudom Višeg suda Bijelo Polje K. br. 182/10 od 07.09.2010.godine, zbog krivičnog djela iz čl. 287 KZ-a, na kaznu zatvora u trajanju od 8 mjeseci, presudom Osnovnog suda Bar, K br. 324/12 od 09.11.2012.godine,zbog krivičnog djela iz čl. 240 KZ (teška krađa), na kaznu zatvora u trajanju od 3 godine, presudom Osnovnog suda Berane, K br. 44/12 od 12.04.2012.godine, zbog krivičnog djela iz čl. 240 st. 1 KZ (teška krađa), na kaznu zatvora u trajanju od 1 godine i 6 mjeseci, presudom Osnovnog suda Kotor, K br. 348/12 od 10.04.2013.godine, zbog krivičnog djela iz čl. 248 st. 1 KZ (teška krađa), na kaznu zatvora u trajanju od 3 mjeseca, presudom Osnovnog suda Bar, K br. 508/12 od 29.05.2013.godine, zbog krivičnog djela iz čl. 239 KZ (teška krađa), na kaznu zatvora u trajanju od 1 godine, presudom Osnovnog suda Bar, K br. 517/12 od 23.12.2013.godine, zbog krivičnog djela iz čl. 239 KZ (krađa), na kaznu zatvora u trajanju od 2 mjeseca, presudom Osnovnog suda Berane, K br. 286/95 od 17.11.1995.godine,zbog krivičnog djela iz čl. 046 2153 1, kojem je izrečena uslovna osuda 90 dana na 1 godinu i presudom Temeljni sud Ljubljana K br. 132/79 od 24.01.1979.godine, zbog krivičnog djela iz čl. 166  st. 1 tač. , kojom je izrečena uslovna osuda u trajanju od 3 mjeseca, uslovno na 2 godine. </span>
</p>
<p>
<span class="span2">Ocjenom izvedenih dokaza utvrđeno je da je okrivljeni izvršio produženo krivično djelo teške krađa, na način, vrijeme i u mjestu bliže opisano u izreci presude. </span>
</p>
<p>
<span class="span2">Okrivljeni je dajući svoju odbranu pred Upravom policije u prisustvu branioca po službenoj dužnosti, u cjelosti priznao djela koja mu se stavljaju na teret, do detalja opisujući kako je ulazio u kuće oštećenih i šta je iz njih oduzimao, te šta je kasnije uradio sa tim stvarima. Međutim, na glavnom pretresu okrivljeni je negirao izvršenje krivičnog djela koje mu je stavljeno na teret, navodeći da ta djela nije izvršio, već da su ga u policiji maltretirali i tukli, iz kojeg razloga je priznao izvršenje djela. Međutim, odbranu okrivljenog datu na glavnom pretresu sud ne prihvata i smatra da je data u cilju izbjegavanja krivice. Naime, okrivljeni je pred Upravom policije saslušan u prisustvu branioca po službenoj dužnosti i to nakon što je, shodno čl. 261 st.5 ZKP-a, dao svoj pristanak. Na glavnom pretresu je potvrdio da je prilikom davanja odbrane u policiji bio prisutan branilac, ali da su ga prije nego što je došao branilac tukli i maltretirali, a nije smio ništa da kaže braniocu. Ovakvi navodi okrivljenog su, po mišljenju suda, u cjelosti deplasirani, pa kao takvi za sud i neprihvatljivi. Ovo prvenstveno zbog toga što je okrivljeni u svojoj odbrani datoj pred UP PJ Bar do detalja opisao kako je izvršio djela, </span><span class="span2">navodeći činjenice koje samo počiniocu mogu biti poznate. Takođe, njegova odbrana iz prethodnog postupka je u cjelosti potvrđena kako zapisnicima o uviđaju tako i iskazima saslušanih svjedoka oštećenih. Tako, vezano za krivično djelo počinjeno na štetu K.M. iz zapisnika o uviđaju od 13.09.2012. godine nesporno je utvrđeno da su  na kući oštećenog, sa istočne strane, u prizemlju zatečene otvorene drvene grile, na kojima su vidljiva oštećenja u dijelu mehanizma za zatvaranje, te da je mrežica za komarce, koja je stajala na prozoru, pokidana, a prozor otvoren sa vidljivim manjim oštećenjima u dijelu mehanizma za zatvaranje. Okrivljeni je u svojoj odbrani pred UP PJ Bar naveo da je </span><span class="span1">negdje sredinom mjeseca septembra 2012.godine, u kasnim večernjim časovima, došao u Sutomore, u naselje Haj Nehaj, do jedne spratne kuće. Došao je sa strane kuće do jednog prozora u prizemlju, gdje je upotrebom fizičke snage rukama odvalio drvenu grilu, zatim rukama pokidao mrežu za komarce i zatim rukom malo jače gurnuo prozor i isti se otvorio, nakon čega je ušao u unutrašnjost kuće. Unutar kuće je izvršio premetačinu i tražio vrijednije stvari i iz iste je otuđio mini električni šporet i veću količinu raznog posuđa, šerpe, tanjire, čaše i sl. Prema tome, dovodeći u vezu odbranu okrivljenog datu pred UP PJ Bar sa zapisnikom o uviđaju sačinjenog povodom prijave oštećenog K., nesporno se utvrđuje da je okrivljeni izvršio krivično djelo na njegovu štetu K. upravo na način bliže opisan u izreci presude. Predmetno krivično djelo okrivljeni je izvršio obijanjem. </span><span class="span2">Pod obijanjem se podrazumijeva nasilno prodiranje u zatvorene prostore i to tako što su upotrebom fiizičke snage uklonjene prepreke. Konkretnom prilikom okrivljeni je postupao sa umišljajem jer je bio svjesan da na način predstavljen u izreci presude oduzima tuđe pokretne stvari, a to je uradio u namjeri da prisvajanjem oduzetih stvari pribavi sebi protivpravnu imovinsku korist, i to u iznosu od preko 150 eura. Naime, sud smatra da je njegov umišljaj bio upravljen na prisvajanje veće imovinske koristi, iako je vrijednost oduzetih stvari 64 eura, jer je i sam okrivljeni u svojoj odbrani pred UP PJ Bar naveo da je </span><span class="span1">tražio vrijednije stvari.</span>
</p>
<p>
<span class="span2">Takođe, sud je utvrdio da je okrivljeni izvršio i krivično djelo na štetu S.V., odnosno da je sredinom septembra mjeseca 2012.godine, u 01,00 časova, u naselju Haj Nehaj, u Sutomoru, Opština Bar, oduzeo biciklo marke "Spark Explorer" vlasništvo oštećenog, novčane vrijednosti od 180,00 eura, na način što je došao do kuće, uzeo biciklo i izgurao ga van kapije. Ovo nesporno proizilazi kako iz odbrane okrivljenog datoj pred UP PJ Bar, tako i iz iskaza oštećenog S., koji je pojasnio da se predmetno biciklo nalazilo na terasi ispred kuće. Sud je u skladu sa utvrđenim činjeničnim stanje precizirao dispozitiv optužnice na način što je u izreci presude naveo da je okrivljeni došao do kuće, oduzeo biciklo i izgurao ga van kapije, s obzirom da u optužnici samo navedeno da je "sa terase ispred kuće oduzeo biciklo...".</span><span class="span3"> </span><span class="span1">Sud smatra da precizirana izreka preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog akta i presude. </span><span class="span2">Konkretnom prilikom okrivljeni je postupao sa umišljajem jer je bio svjesan da na način predstavljen u izreci presude oduzima tuđe pokretne stvari, a to je uradio u namjeri da prisvajanjem oduzetih stvari pribavi sebi protivpravnu imovinsku korist. </span><span class="span1">Vrijednost oduzetih stvari od oštećenih K. i S. sud je utvrdio iz nalaza i mišljenja vještaka finansijske struke D. N., čiji nalaz sud u cjelosti prihvata kao jasan, stručan i objektivan, a na koji nalaz nije bilo primjedbi. U konkretnom slučaju radi se o produženom krivičnom djelu. Naime, </span><span class="span2">produženo krivično djelo, u smislu čl. 49 KZ,  čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sledećih okolnosti: istovjetnosti </span><span class="span2">oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca, a u konkretnom slučaju zbog jedinstva mjesta izvršenja djela i jedinstvenog umišljaja. Prema tome u radnjama okrivljenog stekli su se svi bitni elementi bića produženog krivičnog djela teška krađa iz čl. 240 st.1 tč.1 u vezi sa čl. 49 KZ.</span>
</p>
<p>
<span class="span2">Vezano za krivično djelo učinjeno na štetu C.B., okrivljeni je u svojoj odbrani do detalja objasnio da je u ovu kuću dolazio dva puta, da je prvog puta iz nje oduzeo više stvari i to </span><span class="span1">jednu plinsku bocu sa priključkom,koju je policija i pronašla kod njega i uz potvrdu mu oduzela, zatim česme, posuđe razno, 5-6 zavjesa i slične vrijednije stvari, a zatim sa sprata kuće otuđio sve vrednije stvari-razno posuđe, sitnije kućanske aparate, šerpe, tanjire, čaše, zavjese i iz kupatila i iz kuhinje je skinuo česme i tuš baterije. Predmete koje je otuđio narednog dana je prodao na pijaci u Baru za iznos od 30-40 eura. Par dana nakon predmetnog događaja ponovo je došao do pomenute kuće u naselju Ratac, preskočio je ogradu dvorišta, došao do ulaznih vrata kuće u prizemlju, nogom je udario ulazna vrata i ona su se odvalila i on je ušao unutar kuće i u tom trenutku se začuo neki muški glas koji je povikao na njega. Tada je istrčao iz kuće neuspijevši ništa da uzme i pobjegao je kroz šumicu prema magistralnom putu. Optužnicom je okrivljenom stavljeno na teret izvršenje krivičnog djela učinjenog  na štetu C. koje je ostalo u pokušaju, a koje je izvršeno par dana nakon što je okrivljeni već izvršio krađu u kući oštećenog kada je iz nje oduzeo, po sopstvenom priznanju, sve vrednije stvari koje je pronašao u kući. Međutim, zastupnik optužbe je u odnosu na ovo djelo odbacio krivičnu prijavu jer se, po njihovom mišljenju, radilo o krivičnom djelu sitne krađe. Tako je ovom optužnicom okrivljenom stavljeno na teret da je n</span><span class="span2">eutvrđenog dana u vremenskom periodu od 17.09.2012.godine, do 21.09.2012.godine, pokušao da obijanjem oduzme tuđe pokretne stvari-vlasništvo oštećenog C.B., a u namjeri da njihovim prisvajanjem sebi pribavi protivpravnu imovinsku korist u iznosu većem od 150,00 eura. Međutim, sud smatra da nije dokazano da je konkretnom prilikom okrivljeni postupao sa namjerom da sebi pribavi protivpravnu imovinsku korist u iznosu većem od 150,00 eura. Naime, sam okrivljeni je u svojoj odbrani pred UP PJ Bar bio decidan da je prvog dana iz ove kuće oduzeo sve vrednije stvari koje je u njoj našao, a čija vrijednost je, shodno nalazu i mišljenju vještaka finansijske struke D. N., bila 125 eura. Posle par dana opet je ušao u ovu kuću, međutim iz nje ništa nije oduzeo jer je začuo muški glas, pa je pobjegao. Za sud je nesporno da je okrivljeni opet ušao u ovu kuću sa namjerom da iz nje oduzme neke stvari. Međutim, imajući u vidu njegovu odbranu da je par dana ranije već iz ove kuće oduzeo sve vrijednije stvari koje pronašao, a čija je vrijednost bila 125 eura, to je, po mišljenju suda, okrivljeni znao da u ovoj kući nema vrijednijih stvari (jer ih je prethodno već oduzeo), pa shodno tome njegova namjera nije bio upravljena na pribavljanje protivpravne imovinske u iznosu većem od 150 eura, kako mu je to optužnicom stavljeno na teret. Apsolutno ni iz jednog dokaza se ne može utvrditi da je konkretnom prilikom postupao sa ovom namjerom. Kako nisu dokazani navodi optužnice u ovom dijelu, to je sud iz konstrukcije produženog krivičnog djela izostavio navedeni dio. </span>
</p>
<p>
<span class="span1">Odlučujući o krivičnoj sankciji, sud je cijenio sve otežavajuće i olakšavajuće okolnosti iz čl.42 Krivičnog zakonika, pa je pridajući im potreban značaj i težinu, okrivljenom izrekao kaznu zatvora u trajanju od jedne godine i šest mjeseci. Na strani okrivljenog sud je kao otežavajuću okolnost cijenio činjenicu da se radi o licu koji je višestruki povratnik, a kao olakšavajuću okolnost cijenio je njegovo loše imovno stanje, </span><span class="span1">te činjenicu da se oštećeni nisu pridružili krivičnom gonjenju. Sud smatra da je navedena kazna adekvatna težini krivičnog djela i krivici okrivljenog, te da će se istom u dovoljnoj mjeri uticati na okrivljenog da više ne vrši krivična djela i ostvariti svrha kažnjavanja.</span>
</p>
<p>
<span class="span1"></span><span class="span1">Odluka o troškovima krivičnog postupka zasnovana je na odredbi čl.229 st.1.ZKP. Okrivljeni je dužan da plati troškove krivičnog postupka u iznosu od 44 eura, koji troškovi se odnose na troškove vještaka ekonomsko finansijske struke D. N., kao i paušalne troškove za rad suda u iznosu od 30 eura koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span class="span1">OSNOVNI SUD U BARU</span>
</li>
<li style="text-align:center;">
<span class="span1">Dana, 11.02.2015. godine</span>
</li>
<p>&nbsp;</p>
<li>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1">                                                         </span><span class="span1">S U D I  J A, </span>
</li>
<li>
<span class="span1">Ana Stanišić</span><span class="span1">                                                                                          Aleksandra Leković</span><span class="span1"></span>
</li>
<p>&nbsp;</p>
<p>&nbsp;</p>
<li>
<span class="span1"></span><span class="span1"></span><span class="span1">                 </span>
</li>
<li>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, preko ovog suda u dva primjerka.</span>
</li>
<p>&nbsp;</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">1 x spisi</span>
</p>
<p>
<span class="span1">1 x ODT</span>
</p>
<p>
<span class="span1">1 x okrivljeni u ZIKS-u</span>
</p>
<p>
<span class="span1">1 x oštećenima nakon pravosnažnosti</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="predrag.tabas" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br. 85/2012</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>VIŠI SUD U PODGORICI,</span><span class="s1"> </span><span>kao prvostepeni krivični u vijeću sastavljenom od sudije Tabaš Predraga, kao predsjednika vijeća i sudija Vuksanović Biljane i Đurđić Katarine, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženog B. Ž., koga brani V. V., advokat iz P. po službenoj dužnosti, zbog krivičnog djela ubistvo u pokušaju iz čl. 143. u vezi čl. 20. Krivičnog zakonika, odlučujući po optužnici Višeg državnog tužilaštva u Podgorici Kt.br. 30/12 od 21.06.2012. godine, koju je na glavnom pretresu zastupao R. V.-zamjenik VDT u Podgorici, nakon održanog glavnog i javnog pretresa, dana 08.05.2013. godine, u prisustvu zastupnika optužbe, optuženog i branioca po službenoj dužnosti adv. V. V., nakon tajnog vijećanja i glasanja, dana 14.05.2013. godine, donio je i istog dana javno objavio </span>
</p>
<p class="p3"></p>
<p class="p1">
<span>P R E S U D U</span>
</p>
<p class="p3">
<span>Optuženi:</span>
</p>
<p class="p4"></p>
<p class="p3">
<span>Optuženi B. Ž., zvani "Ž." JMBG ..., od oca K. i majke D., rodjene A., rodjen .... godine u selu S., Opština Ž., sa prebivalištem u K.-ul. Đ... S..., sa privremenim boravkom u Z...-Opština H... N..., državljanin S..., nezaposlen, razveden, lošeg imovnog stanja, osudjivan i to: presudom Opštinskog suda u Požarevcu K.br. 1283/71 od 10.02.1972. godine, zbog krivičnog djela iz čl. 249. st. 1. i 6. KZ SFRJ, u vezi čl. 254. st. 1. KZ SFRJ i osudjen na kaznu zatvora u trajanju od 3 godine, presudom Opštinskog suda u Žagubici, K.br. 302/71 od 31.12.1973. godine, zbog krivičnog djela iz čl. 249. st. 1. KZ SFRJ i osudjen na kaznu zatvora u trajanju od 3 mjeseca, presudom Okružnog suda u Požarevcu, K.br. 172/71 od 18.03.1974. godine, zbog krivičnog djela iz čl. 250. st. 1. tačka 1. KZ SFRJ i osudjen na kaznu zatvora u trajanju od 2 godine i 6 mjeseci, presudom Okružnog suda u Požarevcu, K.br. 156/74 od 20.09.1975. godine, zbog krivičnog djela iz čl. 249. st. 1. čl. 259. st. 1. i čl. 254. st. 1. KZ SFRJ i osudjen na kaznu zatvora u trajanju od 5 godina, presudom Opštinskog suda u Gornjem Milanovcu, K.br. 1080/77 od 28.03.1978. godine, zbog krivičnog djela iz čl. 249. st. 1. i čl. 250. st. 1. KZ SFRJ i osudjen na kaznu zatvora u trajanju od 1 godine i 3 mjeseca, presudom Opštinskog suda u Kraljevu, K.br. 1080/80 od 21.05.1982. godine, zbog krivičnog djela iz čl. 173. st. 1.KZ RS i osudjen na kaznu zatvora u trajanju od 2 mjeseca, presudom Opštinskog suda u Kraljevu, K.br. 341/82 od 21.05.1982. godine, zbog krivičnog djela iz čl. 165. st. 1.i čl. 166. st. 1. tačka 1. KZ RS, i osudjen na kaznu zatvora u trajanju od 2 godine i 2 mjeseca, presudom Opštinskog suda u Kraljevu, K.br. 214/81 od 14.07.1983. godine, zbog krivičnog djela iz čl. 165. st. 1. KZ RS i osudjen na kaznu zatvora u trajanju od 5 mjeseci, presudom Opštinskog suda u Kraljevu, K.br. 242/86 od 25.06.1986. godine, zbog krivičnog djela iz čl. 166. st. 1. tačka 1. i čl. 173. st. 1. KZ RS i osudjen na kaznu zatvora u trajanju od 1 godine i 7 mjeseci, presudom Opštinskog suda u Kraljevu K.br. 385/59 od 14.11.1980. godine, zbog krivičnog djela iz čl. 214. st. 1. KZ RS, i osudjen na kaznu zatvora u trajanju od 2 mjeseca, presudom Opštinskog suda u Kraljevu, K.br. 704/95 od 17.05.1966. godine, zbog krivičnog djela iz čl. 176. st. 2. i čl. 165. st. 1. KZ RS i osudjen na kaznu zatvora u trajanju od 10 mjeseci, presudom Opštinskog suda u Kraljevu, K.br. 139/96 od 29.04.1996. godine, zbog krivičnog djela iz čl. 23. st. 1. Zakona o prekršajima JRM-a, i osudjen na kaznu zatvora u trajanju od 2 mjeseca, presudom Opštinskog suda u Kraljevu, K.br. 14/93 od 29.04.1993. godine, zbog krivičnog djela iz čl. 166. st. 1. tačka 1. KZ RS i osudjen na kaznu zatvora u trajanju od 2 godine, presudom Opštinskog suda u Čačku, K.br. 789/97 od 20.10.1998. godine, zbog krivičnog djela iz čl. 184. st. 1. KZ RS i osudjen na kaznu zatvora u trajanju od 5 mjeseci i presudom Opštinskog suda u Kraljevu, K.br. 665/03 od 20.10.2004. godine, zbog krivičnog djela iz čl. 180. st. 1. KZ RS u vezi čl. 19 OKZ, i izrečena mu je uslovna osuda 12 mjeseci zatvora, uslovno na 2 godine, nalazi se u pritvoru od 12.04.2012. godine.</span>
</p>
<p class="p4"></p>
<p class="p1">
<span>KRIV JE</span>
</p>
<p class="p4">
<span>Zato što je:</span>
</p>
<p class="p4"></p>
<p class="p3">
<span>Dana 12.04.2012. godine, u H... N..., mjesto Z... u ul. S... V..., sa umišljajem pokušao lišiti života oštećenog Ć. I., na način što je ispred kuće oštećenog, držeći dva noža u objema rukama krenuo u pravcu oštećenog, kojom prilikom mu prije napada na oštećenog ispada nož koji je držao u desnoj ruci, da bi sa drugim nožem dužine sječiva 20 cm, uboo oštećenog u predjelu stomaka iako je bio svjestan da ga tako može lišiti života, pa je to i htio, nanoseći mu lake tjelesne povrede u vidu ubodne rane u predjelu prednjeg trbušnog zida u desnom donjem dijelu, </span>
</p>
<p class="p3"></p>
<p class="p3">
<span>                  - čime je izvršio krivično djelo ubistvo u pokušaju iz čl. 143. u vezi čl. 20. Krivičnog zakonika.</span>
</p>
<p class="p4"></p>
<p class="p3">
<span>Pa ga sud primjenom, citirane zakonske odredbe, te odredbe čl. 3,4,5,6,7,8,13,14,15,32,36,42, 45,46. i  51. Krivičnog zakonika, te odredbi čl. 226, 229. i 374. Zakonika o krivičnom postupku</span>
</p>
<p class="p4"></p>
<p class="p1">
<span>O S U Đ U J E</span>
</p>
<p class="p1"></p>
<p class="p3">
<span>Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru počev od 12.04.2012. godine, pa nadalje dok pritvor bude trajao.</span>
</p>
<p class="p3"></p>
<p class="p4">
<span>Dužan je optuženi da na ime troškova krivičnog postupka-sudskog paušala plati ovom sudu novčani iznos od 100,00 eura, te na ime ostalih troškova plati novčani iznos od 1.264,00 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini.</span>
</p>
<p class="p4"></p>
<p class="p1">
<span>II.</span>
</p>
<p class="p4"></p>
<p class="p4">
<span>Na osnovu  čl. 75. Krivičnog zakonika, sud optuženom B. Ž.  i z r i č e </span>
</p>
<p class="p4"></p>
<p class="p1">
<span>MJERA BEZBJEDNOSTI</span>
</p>
<p class="p1">
<span>ODUZIMANJE PREDMETA</span>
</p>
<p class="p1"></p>
<p class="p4">
<span>I to: dva kuhinjska noža sa drvenim drškama, kao predmeta upotrijebljenog za izvršenje krivičnog djela.</span>
</p>
<p class="p1"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>Optužnicom Višeg državnog tužilaštva u Podgorici Kt.br. 30/12 od 21.06.2012. godine, optuženom B. Ž. stavljeno je na teret da je izvršio krivično djelo ubistvo u pokušaju iz čl. 143. u vezi čl. 20. Krivičnog zakonika. Zastupnik optužbe je u završnoj riječi precizirao činjenični opis dispozitiva optužnice, na način kako je to bliže predstavljeno u izreci presude i pri tako preciziranoj optužnici u cjelosti ostao do završetka glavnog pretresa, predlažući sudu da optuženog oglasi krivim i osudi po zakonu.</span>
</p>
<p class="p3"></p>
<p class="p3">
<span>Optuženi je u svojoj odbrani u prethodnom postupku naveo, da je dana 12.04.2012. godine, otišao do svoje komšinice Ć. S., koju je poznavao godinu dana, kako bi njenim kćerkama odnio dvije krem banane. U kuću je ušao, tako što je prethodno razbio staklo na ulaznim vratima kuće i kroz napravljen otvor rukom pomaka jednu kukicu i otvorio vrata, ali nije ulazio u unutrašnjost, već je stao na prag. Dalje je naveo, da je tom prilikom opsovao S., ali se nije mogao sjetiti šta joj je rekao, jer je bio u alkoholisanom stanju, nakon čega je krenuo da ide, ali je pri odlasku došao S. brat Igor, sa kojim prethodna 3-4 dana nije pričao, koji mu je nešto rekao, ali optuženi nije znao da kaže što. Igor je nešto urlao, a zatim ga obijema rukama stegao za vrat, podigao od zemlje, nakon čega su obojica pali na zemlju. Tom prilikom potiljkom je udario u beton ispred kuće. Ležali su na zemlji, tako što je Igor bio iznad njega, koji ga je pesnicama udarao po glavi i govorio mu "vidi šta si mi uradio, ubo si me", pokazujući u pravcu stomaka. Optuženi nije znao da kaže kako se Igor ubo nožem, s tim što je naveo, da je u unutrašnjem džepu od jakne imao dva noža, koje je prethodno kući oštrio, sa kojim noževima je i izašao, ostavljajući mogućnost da je mahinalno ili od straha pokušavajući da uplaši Igora istog ubo, ali bez namjere da ga ubije, jer je Igor mnogo visočiji i jači od njega. Dalje je naveo, da godinu dana finansijski pomaže Ć. S. koja ima četvoro djece, od kojih dvoje živi sa njom, a dvoje sa njenim bivšim mužem, a iz razloga što S. nema sredstava za život, jer nigdje ne radi, dok je njen brat I. bio u zatvoru. Pravio je zimnicu, poklonio mašinu za veš, s tim što je S. za uzvrat i njemu spremala ručak i prala mu garderobu. </span>
</p>
<p class="p3"></p>
<p class="p3">
<span>Na glavnom pretresu optuženi je uglavnom ponovio svoju odbranu iz prethodnog postupka, s tim što je dodao i objasnio, da je porodicu Ć. upoznao nekih godinu dana prije dogadjaja, da su Ć. skromno živjeli u baraci, zbog čega mu ih je žao bilo, pa je pomagao onoliko koliko je mogao. Nabavio im je frižider, šporet, veš mašinu, zamrzivač, dok je Igora vodio da radi sa njim, da im je davao i novac, dok je za sebe zadržavao samo onoliko koliko mu je potrebno za gorivo i cigarete, kao i pivo. Dalje je objasnio, da je kritičnog dana oštrio noževe u svojoj kući, kada je vidio daje na njegovoj kapiji neki čovjek, koji se interesovao za prodaju jedne kafane, obzirom, da mu je gazda te kafane obećao 1.000 eura ukoliko nadje kupca. Zbog toga je išao da se vidi sa tim čovjekom, s tim što je jedan veći i manji nož stavio u unutrašnji lijevi džep jakne, koji je imao na sebi. Nakon što je završio razgovor sa tim čovjekom stavio je ruku u džep te jakne, kako bi potražio cigarete, ali je u džepu pronašao dvije čokoladne bananice, koje je kupio toga jutra, nakon čega se spustio do barake gdje žive Ć.. Dolaskom do kapije vidio je da je ista zaključana, pa je dvorište barake u kojoj žive Ć. ušao kroz komšijino imanje. U dvorištu je zatekao S. sa starijom kćerkom, koju je pitao gdje joj je mladja kćerka, na što mu je ona odgovorila da je u kući na krevetu. Obzirom da je ispred kuće bilo neuredno, počeo je da grdi S., na što je ona ljutito reagovala, uzela dijete, ušla u kuću i zalupila vrata. Od tog lupanja na vratima se jedno staklo odvojilo, nakon čega je prišao ulaznim vratima, gurnuo to staklo koje je palo i polomilo se u unutrašnjost kuće, da bi potom provukao ruku i makao rezu koja je zaključavala vrata, a potom krenuo da udje u unutrašnjost, ali nije ulazio već se zaustavio na prag ulaznih vrata. U kući je zatekao haos, kuća je bila nesredjena i neočišćena, pa je ponovo počeo da viče na S. i tom prilikom joj je svašta rekao. Optuženi je ostavio mogućnost da je tom prilikom i opsovao S., obzirom da se nije mogao sjetiti šta joj je odgovorio.Nakon toga krenuo je da ide i nakon što je napravio dva koraka od ulaznih vrata, u dvorištu se stvorio Igor, koji je krenuo prema njemu, govoreći mu "sad ću ja tebi", a potom ga uhvatio rukama za vrat i počeo da ga davi. Preko jednog stola koji je bio odmah do ulaznih vrata, oborio ga na zemlju, tako što je on pao na ledja i udario glavom o betom, od kog udarca je bio ošamućen, nakon čega je Igor sjeo na njega, spustio mu ruke uz tijelo i otkoračio ga nogama. Iz tog položaja ga je nekoliko puta udario. Pokušavao je da se otrgne, ali nije mogao. Molio je Igora da ga pusti, ali on nije htio, već ga je u tom položaju držao sat vremena dok nije došla policija. Optuženi se sjeća, da mu je Igor dok je ležao na zemlji rekao "vidi šta si mi uradio", a potom je i vidio neku crvenu fleku na Igorovoj košulji. Optuženi je negirao da je kritičnom prilikom držao noževe, navodeći, da su noževi vjerovatno ispali iz jakne, te da se Igor na te noževe nabo dok su se rvali na zemlji, tim prije što je on ivalid i desnu ruku od lakta nadolje ne može da koristi, a inače je dešnjak. Pri ovakvoj odbrani optuženi je ostao do završetka glavnog pretresa.</span>
</p>
<p class="p3"></p>
<p class="p3">
<span>Branilac optuženog po službenoj dužnosti je u završnoj riječi naveo, da provedenim dokazima na glavnom pretresu nijesu potvrdjeni navodi optužnice, da je optuženi B. izvršio krivično djelo stavljeno mu na teret, pa je predložio sudu da ga oslobodi od optužbe.</span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoka oštećenog Ć. I., svjedoke B. K., Ć. S., na saglasan predlog stranaka pročitao iskaze svjedoka S. T. i S. M., pročitao tri službene zabilješke Uprave policije PJ  Herceg Novi i to br. 240/12-1589, 224/12-1588/2 i 240/12-1589/2 sve od 12.04.2012.godine, potvrdu o privremeno oduzetim predmetima Uprave policije PJ Herceg Novi od 12.04.2012.godine, otpusnu listu Opšte bolnice Meljine - istorija bolesti broj 1071/279/2012 od 23.04.2012. godine, zapisnik o ispitivanju prisustva alkohola u organizmu na ime optuženog, Uprave policije PJ Herceg Novi od 12.04.2012.godine, izvještaj Uprve policije - Forenzički centar u Danilovgradu o DNK vještačenju br. 1480/12 od 04.06.2012. godine i izvršio uvid u fotodokumentaciju  koja je sastavni dio izvještaja, izvještaj o trasološkom pregledu garderobe oštećenog i dva noža Uprave policije - Forenzički centar u Danilovgradu br. 1842/12 od 11.06.2012.godine, te neposredno saslušao vještaka trasologa S. D., nalaz i mišljenje stalnog sudskog vještaka medicinske struke Prof. Dr Č. D., te saslušao ovog vještaka na glavnom pretresu, nalaz i mišljenje komisije vještaka neuropsihijatara od 25.02.2013. godine, te neposredno saslušao predsatavnika komisije vještaka i pročitao izvod iz kaznene evidencije MUP-a Republike Srbije, SUP Beograd br. 235-10036/12 od 20.07.2012.godine.</span>
</p>
<p class="p3"></p>
<p class="p3">
<span>Svjedok - oštećeni Ć. I. je u svom iskazu naveo da živi zajedno sa svojom sestrom Ć. S. i njene dvije kćerke u mjestu Z..., da mu je optuženi B. Ž. komšija i prijatelj sa kojim je zajedno radio na sakupljanju sekundarnih sirovina. Dalje je naveo da je sa B. imao normalne odnose, da su se međusobno posjećivali, ali da se dešavalo da između njih dođe i do prepirki, ali ne ozbiljnih, i to samo kad B. popije. Oštećeni je dalje naveo da se dobro sjeća da je bio Veliki četvrtak,  da je došao s posla na ručak, a zatim otišao da šeta po Z..., da bi negdje oko 18,00 časova na telefon dobio poruku od svoje sestre S., a ubrzo zatim i poziv. S. mu je uplašenim glasom rekla "Dođi, došao je Ž.", nakon čega je otrčao do kuće, gdje je stigao za nekih najviše pet minuta. Dolaskom, preskočio je ogradu i dok je prilazio ulaznim vratima iz kuće je izašao optuženi, koji je izgledao bijesan i ljut i pod dejstvom alkohola. Odmah je krenuo prema optuženom i kada mu se približio na nekih pola metra primijetio je da u rukama drži noževe s tim što mu je nož koji je držao u desnoj ruci odmah ispao, obzirom da je optuženi invalid i da mu je povrijeđena desna ruka, dok mu je nož koji je držao u lijevoj ruci izbio udarcem punim stopalom  u predjelu lijeve šake optuženog. Dalje je naveo da je prije toga optuženi oštricu noža koji je držao u lijevoj ruci okrenuo u pravcu njegovog tijela, ali nije vidio da je sa nožem zamahivao, zbog čega nije znao da objasni na koji način i kada ga je optuženi uboo nožem. Oštećeni je objasnio da je napravio jedan korak unazad kada je vidio nož u lijevoj ruci optuženog, a zatim ga udario u predjelu šake optuženog i izbio mu taj nož, nakon čega mu je prišao i oborio ga na zemlju tako da se optuženi nalazio leđima na zemlji, a on preko njega držeći optuženog za ruke, u kom položaju su bili nekih sat vremena, sve do dolaska policije, da bi tek nakon pola sata osjetio da ga nešto peče i boli u donjem djelu desne strane stomaka. Vidio je da se radi o ubodnoj rani, alinije smatrao da je rana ozbiljna, mislio je da je ogrebotina od noža, sve dok nije došao u bolnicu. Oštećeni je dalje naveo da je pet, šest mjeseci prije događaja radio zajedno sa optuženim, da se optuženi za vrijeme dok se on nalazio na izdržavanju kazne brinuo o njegovoj sestri na način što je pomagao materijalno i štitio je, da optuženi nije imao nikakvog razloga da se kritičnom prilikom tako ponaša, a pogotovo ne prema njemu jer su bili prijatelji, a da li je imao razloga da se ljuti na njegovu sestru, to nije mogao da kaže. Kao oštećeni, nije se pridružio krivičnom gonjenju protiv optuženog, niti je u odnosu na njega postavio imovinsko-pravni zahtjev, obzirom da je optuženi dobar čovjek.</span>
</p>
<p class="p3"></p>
<p class="p3">
<span>Svjedok B. K.  je u svom iskazu, kako u prethodnom postupku, tako i na glavnom pretresu navela, da živi u komšiluku sa oštećenim Ć. I., na udaljenosti od njegove barake nekih 400 metara, da Ć., kao i njegovu sestru S. poznaje samo iz viđenja, kao i optuženog B.. Dalje je navela da joj je poznato da optuženi B. često dolazi kod Ć. S. i da su isto tako znali češće da se posvađaju. Kritičnog dana bila je u kući kada je začula glas Ć. S. koja je dozivala sovju prvu komšinicu F. D. da pozove policiju, što je bio razlog da izađe na balkon, ali ispred barake Ć. nije nikoga vidjela, osim što je iz unutrašnjosti barake čula S. glas. Odmah je ušla u kuću i pozvala policiju, da bi nakon 5 minuta ponovo izašla na balkon i vidjela kako Ć. I. čuči iznad B. Ž. i rukama drži za Ž. ruke. Nije vidjela kada je I. došao, niti kada je B. izašao iz barake, kao ni njihov međusoban sukob. U tom položaju Ć. i B. su bili dugo vremena, sve do dolaska policije. </span>
</p>
<p class="p3"></p>
<p class="p3">
<span>Svjedok Ć. S. je u svom iskazu u prethodnom postupku navela da je optuženi B. Ž. njen komšija sa kojim su se ona i njen brat Igor družili i poštovali ga kao oca. Sjeća se da je bio veliki četvrtak i da se spremala da ide kod svojih u Š..., dok je njen brat otišao da nešto kupi, kada je u jednom momentu na kapiji ispred barake čula kako Ž. nešto galami, zbog čega je izašla i pitala ga šta hoće, na što joj je odgovorio pitanjem "hoćemo li na veliki petak spremati ribu", nakon čega mu je ona odgovorila da neće, jer sa kćerkom ide u Š.... Tada joj je Ž. rekao da neće nigdje ići, da joj on to ne dozvoljava, nakon kojih riječi se okrenula i vratila u kuću, da bi odmah potom, Ž. došao pred ulazna vrata i počeo da lupa.Nije htjela da mu otvori, pa je on polomio staklo na vratima, zatim provukao ruku, pomjerio katanac sasigurnosne zakačke i ušao u kuću. Prije njegovog ulaska telefonom je pozvala svog brata Igora i rekla mu da požuri, jer je Ž. došao. Po ulasku B. u kuću, u njegovim rukama vidjela je noževe, odnosno, u obje ruke je držao po jedan nož. Tom prilikom joj je prijetio da ne ide u Š..., ali je zatim kroz prozor vidio I. koji se približavao kući, zbog čega je izašao iz kuće, kada je ona uzela svoju kćerku i stavila je u krevet pored sestre, a zatim izašla napolje. Po izlasku ispred kuće, vidjela je kako se B. i njen brat rvaju, odnosno u jednom trenutku je njen brat I. bio ledjima na zemlji, a nad njim B., kada je uzela jednu letvu, i tom letvnom udarila po ledjima B., od kog udarca je on pokleknuo na koljenima, što je iskoristio njen brat I. i B. izbio nož iz ruku, a zatim ga oborio na zemlju i sjeo na njega, gdje je ostao sve do dolaska policije. Svjedok je dalje navela, da nije vidjela trenutak kada je B. uboo njenog brata I., već je za to saznala tek po dolasku policije, kada je jedan policajac pitao čija je krv na pločniku, nakon čega je Igor otkopčao košulju, kada je vidjela da je povrijedjen. Dalje je navela, da joj je optuženi B. veoma draga osoba, da ga voli kao oca, bez obzira na sve što se dogodilo, da joj je optuženi pružao finansijsku pomoć kad god joj je bila potrebna, kao i savjete kao otac, da je B. kritičnom prilikom bio u alkoholisanom stanju, kada ne zna što radi, a da je on dobar čovjek kad ne pije, te da ga je prije dogadjaja tri puta prijavljivala policiji zbog prijetnji, a jednom i zbog toga što je ošamario. </span>
</p>
<p class="p3"></p>
<p class="p3">
<span>U svom iskazu na glavnom pretresu ovaj svjedok je navela, da je kritičnog dana optuženi B. došao na kapiju barake u kojoj je živjela sa djecom, da je tom prilikom nešto vikao, vrijedjao je, a zatim otišao, da bi nakon toga došao na vrata barake i počeo da lupa tražeći od nje da mu otvori vrata, što ona nije htjela, jer je bilo strah od B. i zbog čega je pozvala svog brata I. da dodje, koji je zatim polomio staklo na vratima, skinuo katanac i ušao u kuću. Potom je ispod jakne izvukao dva noža i naredio joj da skloni kćerku S. koju je držala u naručju, govoreći joj "hoću da te zakoljem". Kada je vidio njenog brata I. kako dolazi, izašao je ispred kuće sa oba noža i ubo I. u predjelu stomaka, na način, što je desnom rukom u kojoj je držao nož zamahnuo prema I., nakon čega je ona uzela letvu i udarila B. kako bi zaštitila svoga brata.To je I. iskoristio i B. oborio na zemlju, držeći ga sve do dolaska policije. </span>
</p>
<p class="p3"></p>
<p class="p3">
<span>Upitana na razlike u svojim iskazima u prethodnom postupku i na glavnom pretresu, a nakon što joj je predočen iskaz iz prethodnog postupka, svjedok je navela, da je tačno da je u istrazi kazala da nije vidjela momenat kada je optuženi uboo njenog brata I., iz razloga, što je tada bila pod stresom i nije se mogla sjetiti svih detalja, ali da je nakon odredjenog vremena od dogadjaja razmišljala i sjetila se trenutka kada je optuženi ubo njenog brata I.. Dalje je objasnila, da njen brat nije ležao na zemlji ledjima oslonjen, kako je to rekao u stražnom postupku, već je bio blago povijen unazad i da se vjerovatno u istrazi pogrešno izrazila navodeći, da je optuženi desnom rukom držao nož, kao da će da zamahne sa podignutom šakom u visini ramena, dok je nož u lijevoj ruci držao negdje u visini stomaka govoreći I. "prvo ću tebe da sredim, pa nju, a djecu ću da poštedim". Nakon toga je vidjela da je optuženi B. sa lijevom rukom u kojoj je držao nož sa oštricom sječiva okrenutom prema tijelu njenog brata zamahnuo, tako što je ispružio ruku ispred sebe, dok sa desnom rukom nije zamahivao, da bi potom I. uspio da izbije noževe iz ruku optuženog, ali nakon što ga je ovaj uboo i nakon što ga je ona letvom udarila, nakon čega je došlo do nekog rvanja izmedju optuženog i Igora, ali ona tome nije dobro vidjela, jer se okrenula prema kćerki koja je izašla. </span>
</p>
<p class="p3"></p>
<p class="p3">
<span>Svjedok S. T. je u svom iskazu u prethodnom postupku naveo, da živi u naselju Z... u kući koja se nalazi izviše barake, u kojoj stanuju Ć. I. i S., koje poznaje iz vidjenja. Kritičnog dana čuo je neku galamu, zbog čega je izašao na balkon kuće i vidio B., kojeg je poznavao iz vidjenja kako leži na verandi ispred barake Ć., ledjima okrenut ka zemlji, a nad njim Ć. I., koji je sjedio na B. u predjelu stomaka, kako objema rukama drži za ruke prikovane uz zemlju. Nije vidio da je Ć. udarao B., koji se nije opirao, a što je sve posmatrao nekoliko minuta, nakon čega je otišao ne obraćajući pažnju više na njih.</span>
</p>
<p class="p3"></p>
<p class="p3">
<span>Svjedok S. M. je u svom iskazu u prethodnom postupku navela, da živi u neposrednoj blizini Ć., u kući koja se nalazi iznad barake u kojoj Ć. žive, a koje poznaje iz vidjenja. Svjedok nije znala da objasni što se kritičnog dana desilo, osim, da je u popodnevnim časovima začula galamu, zbog čega je izašla na prozor i vidjela jednog ili dva policajca kako vode čovjeka bez šake, a bi tek sjutradan u komšiluku saznala, da je došlo do sukoba Ć. I. i tog čovjeka, kojom prilikom je Ć. povrijedjen nožem. Svjedok je dalje navela, da je često gledala zajedno Ć. zajedno sa ovim čovjekom bez šake i da su se oni družili.</span>
</p>
<p class="p3"></p>
<p class="p3">
<span>Iz sadržine službene zabilješke Uprave policije PJ Herceg Novi br. 240/12-1589 od 12.04.2012. godine, proizilazi, da su ovlašćeni policijski službenici te područne jedinice postupajući po prijavi Ć. S. iz Š... pristupili u prostorije hiruškog odjeljenja PZ Ošta bolnica u Meljinama, gdje su zatekli Ć. I., koji je u predmetnom dogadjaju zadobio ubodnu ranu u predjelu desne polovine donjeg dijela trbušnog zida i ogrebotinu u predjelu desne dojke dužine 1 cm, zbog čega je podvrgnut operativnom zahvatu.</span>
</p>
<p class="p3"></p>
<p class="p3">
<span>Iz sadržine službene zabilješke Uprave policije PJ Herceg Novi br. 224/12-1588/2 od 12.04.2012. godine, proizilazi, da su ovlašćeni policijski službenici te područne jedinice navedenog dana oko 18,15 časova, upućeni od strane dežurne službe PJ H... N... u naselje Z..., a po prijavi Ć. S., da je njen brat Igor napadnut od strane B. Ž., koji mu je nanio povrede nožem. Dolaskom na lice mjesta zatečen je Ć. I., njegova sestra Ć. S. i B. Ž., koji je ležao oboren na zemlju, dok mu je Ć. I. držao ruke. Na licu mjesta pronadjena su dva noža, koja su oduzeta uz uredno izdatu potvrdu. </span>
</p>
<p class="p3"></p>
<p class="p3">
<span>Iz sadržine službene zabilješke Uprave policije PJ Herceg Novi br. 240/12-1589/2 od 12.04.2012. godine, proizilazi, da su ovlašćeni policijski službenici te područne jedinice naknadno izašli na lice mjesta, odnosno dvorište ispred manje prizemne montažne kućice u kojoj je privremeno živjela Ć. S. i tom prilikom fotografisali lice mjesta, te pronašli i izuzeli jednu kariranu mušku košulju svijetlih boja, koja je pripadala oštećenom Ć. I., a radi potrebnih vještačenja. </span>
</p>
<p class="p3"></p>
<p class="p3">
<span>Iz sadržine potvrde o privremeno oduzetim predmetima Uprave policije PJ Herceg Novi, br. 224/12-1588 od 12.04.2012. godine, proizilazi, da su ovlašćeni policijski službenici te područne jedinice od optuženog B. Ž. privremeno oduzeli: nož sa drvenom drškom i sječivo dužine 20 cm i nož sa drvenom drškom i sječivom dužine 14 cm.</span>
</p>
<p class="p3"></p>
<p class="p3">
<span>Iz sadržine izvještaja Uprave policije - Forenzički centar u Danilovgradu o DNK vještačenju br. 1840/12 od 04.06.2012.godine utvrđuje se, da je na osnovu izvršenih DNK i seroloških analiza, provjere podudarnosti DNK profila i biostatičkog proračuna utvrđeno, da se na vrhu sječiva većeg kuhinjskog noža, nalazi krv porijeklom od Ć. I., da je na dršci istog noža utvrđeno prisustvo biološkog materijala od minimum tri osobe, pri čemu se optuženi B. Ž. ne može eliminisati kao jedan od mogućih donora, dok na manjem kuhinjskom nožu nije utvrđeno prisustvo krvi ljudskog porijekla, ali je na dršci istog dominantno prisutan biološki materijal porijeklom od optuženog B. Ž., a na sječivu istog biološki materijal od NN ženske osobe. Izgled noževa koji su bili predmet vještačenja prikazan je i u fotodokumentaciji koja je sastavni dio izvještaja i u koju je sud izvršio uvid na glavnom pretresu. </span>
</p>
<p class="p3"></p>
<p class="p3">
<span>Sud je izvještaj o vještačenju cijenio, kao stručan, jasan, objektivan i zasnovan na pravilima struke i nauke, pa je isti u cjelosti prihvatio.</span>
</p>
<p class="p3"></p>
<p class="p3">
<span>Iz izvještaja o trasološkom vještačenju garderobe oštećenog Ć. I. i dva kuhinjska noža Uprave policije - Forenzički centar u Danilovgradu br. 1842/12 sačinjen po vještaku trasologu S. D. utvrđeno je da se na prednjoj strani košulje oštećenog nalaze dva mehanička oštećenja i to: na 27cm od donje ivice košulje i 22,5cm od desnog šava prednje i zadnje pole, da je relativna veličina tog mehaničkog oštećenja 9,5cm, potom, mehaničko oštećenje na 42cm od donje ivice košulje i 11cm od desnog šava prednje i zadnje pole, dok su na prednjoj donjoj ivici košulje, kao i oko mehaničkih oštećenja uočeni tragovi tečnosti tamno braon boje nalik na krv. Iz izvještaja je dalje utvrđeno, da je na zadnjoj strani košulje uočeno jedno mehaničko oštećenje na 34cm od donje ivice i 22cm od lijevog šava prednje i zadnje pole, čija relativna veličina je 2,5cm. Na vještačenje su dostavljena i dva kuhinjska noža, i to jedan sa drvenom drškom dužine sječiva 17cm i širine 3cm i drugi dužine sječiva 11,5 cm i širine sječiva 2,5cm. Iz izvještaja se dalje utvrđuje da su mehanička oštećenja na košulji oštećenog nastala usled prolaska tvrdog i oštrog predmeta sa sječivom nalik na nož, te da su ista mogla nastati kao posledica dejstva sječiva noževa koja su bila predmet vještačenja.</span>
</p>
<p class="p3"></p>
<p class="p3">
<span>Na glavnom pretresu, vještak trasolog S. D. je u cjelosti ostao pri pisanom izvještaju, s tim što je objasnio da je oštećenje na prednjoj strani pole košulje oštećenog u obliku sloba "T" moglo nastati kao posledica zamaha oštrog predmeta sa sječivom, dok se za oštećenje, takođe sa prednje strane košulje, relativne veličine 9,5cm, nije mogao sa sigurnošću izjasniti o mehanizmu nastanka, ostavljajući mogućnost da je isto nastalo usled zamaha ili direktnim ubodom oštrog predmeta sa sječivom. Vještak je dalje objasnio da sječivo noža na tkanini ostavlja ravne ivice, a da  u konkretnom slučaju postoje oštećenja i ravnih ivica i krzanja, što upućuje da su oštećenja na košulji oštećenog mogla nastati rezanjem i čupanjem. Vještak se dalje izjasnio da je oštećenje na zadnjoj strani strani košulje oštećenog moglo nastati kao posledica prodora oštice sječiva, u što bi spadao i nož. </span>
</p>
<p class="p3"></p>
<p class="p3">
<span>Sud je izvještaj o trasološkom vještačenju, te usmeno izjašnjenje vještaka cijenio kao stručno, objektivno, jasano i zasnovano na pravilima struke i nauke, pa je isto u cjelosti prihvatio.</span>
</p>
<p class="p3">
<span>Iz nalaza i mišljenja stalnog sudskog vještaka medicinske struke Prof. dr Č. D., a koji nalaz je dat na osnovu medicinske dokumentacije za oštećenog i to: istorije bolesti PZU Bolnica u Meljinama i izvještaja ljekara hitne medicinske pomoći u Podgorici za optuženog, u koju je sud izvršio uvid na glavnom pretresu, utvrđuje se da je oštećeni Ć. I. u predmetnom događaju zadobio sledeće povrede: ubodnu ranu u predjelu  prednjeg trbušnog zida u desnom donjem dijelu dužine 3cm, koja ne prodire u trbušnu duplju, a koja povreda je nastala djelovanjem šiljka i sječiva mehaničkom oruđa, najvjerovatnije noža, jednokratnim djelovanjem, u položaju licem u lice, sa smjerom kanala od naprijed unazad, kao i dvije oguljotine i to: u predjelu lica sa desne strane i bradavice desne dojke koje su nastale djelovanjem tupine mehaničkog oruđa u što spada šaka, stisnuta pesnica i druga tupa sredstva, a koje povrede se u vrijeme nanošenja pojedinačno i zbirno kvalifikuju kao laka tjelesna povreda, dok je optuženi B. Ž. u predmetnom događaju zadobio više oguljotina i krvnih podliva u desnom jagodičnom predjelu i predjelu desnog obraza, oguljotinu i krvni podliv u predjelu lijevog obraza 5x3cm i otok glave u desnom tjemenom predjelu 2x2cm, a koje povrede su nastale višekratnim djelovanjem tupine mahaničkog oruđa, u što bi spadalo šaka, stisnuta pesnica, stopalo i druga tupa sredstva, koje povrede se pojedinačno i zbirno, u vrijeme nanošenja kvalifikuju kao laka tjelesna povreda.</span>
</p>
<p class="p3"></p>
<p class="p3">
<span>Na glavnom pretresu, vještak medicinske struke Prof. Dr Č. D. je u cjelosti ostala pri pisanom nalazu i mišljenju, s tim što je dodala i objasnila da je prilikom nanošenja ubodne rane oštećenom u predjelu prednjeg trbušnog zida, djelovala sila slabog do srednjeg intezitete, a što je vještak zaključio na osnovu činjenice da duž kanala ubodne rane nije došlo do prodora sječiva u trbušnu duplju, a što bi bio slučaj da je u konkretnom slučaju djelovala sila jakog inteziteta, u kom slučaju bi se radilo o teškoj tjelesnoj povredi opasnoj po život. Vještak je dalje objasnio da je ubodna rana kod oštećenog mogla nastati mehanizmom zamaha noža slabog do srednjeg inteziteta ili, pak, mehanizmom nalijetanja na vrh sječiva noža. Nakon što je saslušala iskaz svjedoka Ć. S., vještak je ustvrdila da je sa sudsko-medicinkog aspekta ubodna rana kod oštećenog mogla nastati na način kako je to svjedok opisala, kada je optuženi B. Ž. držao nož u lijevoj ruci u visini trbuha oštećenog Ć., a ovo imajući u vidu lokalizaciju povrede - ubodne rane kod oštećenog u predjelu donje desne strane trbušnog zida. Vještak je isključila mogućnost, da je povreda oštećenog u vidu ubodne rane nastala dok se nož nalazio u unutrašnjem, donjem, lijevom džepu jakne, na način kako je to optuženi pokazao u svojoj odbrani, jer u tom slučaju nož ne bi imao oslonac, pa ne bi došlo ni do povređivanja. Vještak se dalje izjasnila, a imajući u vidu rezultat trasološkog vještačenja, da su po sredini prednje desne pole košulje oštećenog Ć. I. u visini desnog dojkinog predjela ustanovljena dva crtasta oštećenja od kojih je jedno relativne dužine 9,5cm, a za koje se vještak trasolog izjasnio da su ista nastala prolaskom tvrdog i oštrog predmeta sa sječivom nalik na nož, te da su oguljotine u desnom dojkinom predjelu oštećenog bile crtastog izgleda, iste su nastale površnim djelovanjem vrha noža na taj dio tijela oštećenog.</span>
</p>
<p class="p3"></p>
<p class="p3">
<span>Sud je nalaz i mišljenje i usmeno izjašnjenje vještaka medicinske struke Prof. Dr Č. D. cijenio kao stručno, objektivno, jasano i zasnovano na pravilima struke i nauke, pa je isto u cjelosti prihvatio.</span>
</p>
<p class="p3"></p>
<p class="p3">
<span>Iz nalaza i mišljenja komisije vještaka u sastavu neuropsihijatra Prof. Dr S. M., psihijatra Dr. Ž. G. i psihologa B. S. I., koji su obavili sudsko - psihijatrijsko vještačenje optuženog, utvrđuje se da su vještaci analizom ličnosti optuženog, procjenom njegovog duševnog stanja u vrijeme izvršenja krivičnog djela utvrdili, da je optuženi B. Ž. osoba ispod prosječnih intelektualnih sposobnosti, koja ne boluje od trajnog duševnog oboljenja, da se u osnovi radi o karakterološkim svojstvima poremećaja ličnosti na asocijalnom nivou sa blažim oštećenjima kognitivnih funkcija (organski psihosindrom), a koji je posledica dugogodišnjeg konzumiranja alkohola na nivou toksikomanske zavisnosti. Iz nalaza se dalje utvrđuje da se optuženi u vrijeme izvršenja krivičnog djela nalazio u stanju akutne intoksinacije alkoholom na nivou komplikovanog pijanstva, koja se prema pravnoj kvalifikaciji ubraja u privremenu duševnu poremećenost, zbog čega su vještaci zaključili da je sposobnost optuženog da shvati značaj djela stavljenog mu na teret, kao i mogućnost da upravlja svojim postupcima u vrijeme izvršenja krivičnog djela bila bitno smanjena. </span>
</p>
<p class="p3"></p>
<p class="p3">
<span>Predstavnik komisije vještaka je na glavnom pretresu u cjelosti ostao pri pisanom nalazu  i mišljenju, s tim  što je objasnio da se kod osoba koje su pod alkoholnom intoksinacijom razlikuje tzv. "obično pijanstvo" i "patološko pijanstvo", koje se, opet, gradira u dva stadijuma i to: "komplikovano pijanstvo" i "patološko pijanstvo". U konkretnom slučaju, klinička slika optuženog odgovarala je slici karakterističnoj za komplikovano pijanstvo, koja u odnosu na obično pijanstvo odstupa po više simptoma, i to: u motivaciji za krivično djelo, stepenu razdraženosti, kao i poremećajima svijesti u smislu kvantitativne ili kvalitativne izlivne svijesti. Vještak je dalje naveo da je izvršenje krivičnog djela kod komplikovanog pijanstva motivisano stanjem jake razdraženosti, koje je u neskladu sa motivima, a pri čemu postoji i poremećaj svijesti u vidu konfuznog stanja, gdje je globalno sjećanje očuvano, ali nedostaju pojedini detalji u odnosu na događaj.</span>
</p>
<p class="p3"></p>
<p class="p3">
<span>Sud je nalaz i mišljenje, te usmeno izjašnjenje predstavnika komisije vještaka cijenio kao stručno, objektivno, jasano i zasnovano na pravilima struke i nauke, pa je isto u cjelosti prihvatio.</span>
</p>
<p class="p3"></p>
<p class="p3">
<span>Iz izvoda iz kaznene evidencije na ime optuženog MUP - a Republike Srbije SUP Beograd br.235-10036/12 od 20.07.2012.godine, utvrđuje se da je optuženi B. Ž. osuđivan i to: presudom Opštinskog suda u Požarevcu K.br. 1283/71 od 10.02.1972. godine, zbog krivičnog djela iz čl. 249. st. 1. i 6. KZ SFRJ, u vezi čl. 254. st. 1. KZ SFRJ i osudjen na kaznu zatvora u trajanju od 3 godine, presudom Opštinskog suda u Žagubici, K.br. 302/71 od 31.12.1973. godine, zbog krivičnog djela iz čl. 249. st. 1. KZ SFRJ i osudjen na kaznu zatvora u trajanju od 3 mjeseca, presudom Okružnog suda u Požarevcu, K.br. 172/71 od 18.03.1974. godine, zbog krivičnog djela iz čl. 250. st. 1. tačka 1. KZ SFRJ i osudjen na kaznu zatvora u trajanju od 2 godine i 6 mjeseci, presudom Okružnog suda u Požarevcu, K.br. 156/74 od 20.09.1975. godine, zbog krivičnog djela iz čl. 249. st. 1. čl. 259. st. 1. i čl. 254. st. 1. KZ SFRJ i osudjen na kaznu zatvora u trajanju od 5 godina, presudom Opštinskog suda u Gornjem Milanovcu, K.br. 1080/77 od 28.03.1978. godine, zbog krivičnog djela iz čl. 249. st. 1. i čl. 250. st. 1. KZ SFRJ i osudjen na kaznu zatvora u trajanju od 1 godine i 3 mjeseca, presudom Opštinskog suda u Kraljevu, K.br. 1080/80 od 21.05.1982. godine, zbog krivičnog djela iz čl. 173. st. 1.KZ RS i osudjen na kaznu zatvora u trajanju od 2 mjeseca, presudom Opštinskog suda u Kraljevu, K.br. 341/82 od 21.05.1982. godine, zbog krivičnog djela iz čl. 165. st. 1.i čl. 166. st. 1. tačka 1. KZ RS, i osudjen na kaznu zatvora u trajanju od 2 godine i 2 mjeseca, presudom Opštinskog suda u Kraljevu, K.br. 214/81 od 14.07.1983. godine, zbog krivičnog djela iz čl. 165. st. 1. KZ RS i osudjen na kaznu zatvora u trajanju od 5 mjeseci, presudom Opštinskog suda u Kraljevu, K.br. 242/86 od 25.06.1986. godine, zbog krivičnog djela iz čl. 166. st. 1. tačka 1. i čl. 173. st. 1. KZ RS i osudjen na kaznu zatvora u trajanju od 1 godine i 7 mjeseci, presudom Opštinskog suda u Kraljevu K.br. 385/59 od 14.11.1980. godine, zbog krivičnog djela iz čl. 214. st. 1. KZ RS, i osudjen na kaznu zatvora u trajanju od 2 mjeseca, presudom Opštinskog suda u Kraljevu, K.br. 704/95 od 17.05.1966. godine, zbog krivičnog djela iz čl. 176. st. 2. i čl. 165. st. 1. KZ RS i osudjen na kaznu zatvora u trajanju od 10 mjeseci, presudom Opštinskog suda u Kraljevu, K.br. 139/96 od 29.04.1996. godine, zbog krivičnog djela iz čl. 23. st. 1. Zakona o prekršajima JRM-a, i osudjen na kaznu zatvora u trajanju od 2 mjeseca, presudom Opštinskog suda u Kraljevu, K.br. 14/93 od 29.04.1993. godine, zbog krivičnog djela iz čl. 166. st. 1. tačka 1. KZ RS i osudjen na kaznu zatvora u trajanju od 2 godine, presudom Opštinskog suda u Čačku, K.br. 789/97 od 20.10.1998. godine, zbog krivičnog djela iz čl. 184. st. 1. KZ RS i osudjen na kaznu zatvora u trajanju od 5 mjeseci i presudom Opštinskog suda u Kraljevu, K.br. 665/03 od 20.10.2004. godine, zbog krivičnog djela iz čl. 180. st. 1. KZ RS u vezi čl. 19 OKZ, i izrečena mu je uslovna osuda 12 mjeseci zatvora, uslovno na 2 godine.</span>
</p>
<p class="p3"></p>
<p class="p3">
<span>Cijeneći rezultate cjelokupnog dokaznog postupka, navode optužbe, odbranu optuženog, te sve provedene dokaze kako pojedinačno, tako i u njihovoj međusobnoj povezanosti, ovaj sud nalazi, da je optuženi B. Ž. izvršio krivično djelo ubistvo u pokušaju iz čl. 143 u vezi čl. 20 Krivičnog zakonika, na način, mjesto i u vrijeme kako je to bliže predstavljeno u izreci presude.</span>
</p>
<p class="p3"></p>
<p class="p3">
<span>Naime, u postupku je nesumnjivo utvrdjeno, da je optuženi B. </span>
<br>
<span>Ž., dana 12.04.2012. godine, u popodnevnim časovima, u mjestu Z..., Opština H... N..., pokušao lišiti života oštećenog Ć. I., tako što je navedenog dana najprije došao u dvorište barake u ulici V..., gdje su živjeli oštećeni Ć. I. i njegova sestra S. sa dvoje djece, da bi nakon verbalnog konflikta sa svjedokom Ć. S., na silu ušao u baraku, tako što je polomio staklo na ulaznim vratima, a zatim kroz napravljen otvor provukao ruku i otključao vrata, ušao u unutrašnjost barake, nakon čega je svjedok Ć. S. u strahu od optuženog, koji joj je pritom i prijetio, telefonom pozvala svog brata oštećenog Ć. I. da dodje kući, što je on i učinio, da bi dolaskom u dvorište barake u kojoj je živio, ispred ulaznih vrata zatekao optuženog B. kako u rukama drži dva kuhinjska noža i to u desnoj manji, a u lijevoj veći nož, pa kada je prišao optuženom, isti je lijevu ruku u kojoj je držao nož, dužine sječiva 20 cm, podigao u visini stomaka sa oštricom noža ispruženom ka oštećenom i sa tim nožem ubo oštećenog Ć. u predjelu stomaka, nanijevši mu tom prilikom laku tjelesnu povredu u vidu ubodne rane u predjelu prednjeg trbušnog zida u desnom donjem dijelu. </span>
</p>
<p class="p3"></p>
<p class="p3">
<span>Ovakvo utvrdjeno činjenično stanje, sud je na nesumnjiv način utvrdio, kako iz iskaza svjedoka Ć. S. datog na glavnom pretresu, tako i sadržinom nalaza i mišljenja vještaka medicinske struke prof. dr. Č. D., izvještaja o trasološkom vještačenju Forenzičkog centra u Danilovgradu sačinjenog po vještaku S. D., te usmenih vještaka na glavnom pretresu, kao i sadržine izvještaja Forenzičkog centra u Danilovgradu o DNK vještačenju.</span>
</p>
<p class="p3"></p>
<p class="p3">
<span>Naime, iz iskaza svjedoka Ć. S. datog na glavnom pretresu nesumnjivo proizilazi, da je optuženi B. Ž. kritičnog dana došao na kapiju barake u kojoj je ona živjela sa djecom i bratom oštećenim Ć. I., da je tom prilikom vikao na nju, vrijedjao je, a zatim došao na vrata barake i počeo da lupa, tražeći da mu otvori vrata, što ona nije htjela, jer je bilo strah od optuženog, a što je bio razlog da pozove svoga brata oštećenog Igora da dodje, nakon čega je optuženi polomio staklo na ulaznim vratima, skinuo katanac i ušao u kuću, a nakon toga ispod jakne izvadio dva noža, govoreći joj "hoću da te zakoljem". Ovaj svjedok je u svom iskazu na glavnom pretresu objasnila, da je po dolasku njenog brata oštećenog Ć. I. ispred barake, vidjela optuženog kako u desnoj i lijevoj ruci drži noževe, i to nož u desnoj ruci, kao da će da zamahne sa podignutom šakom u visini ramena, dok je nož u lijevoj ruci držao negdje u visini stomaka, da bi potom vidjela kako je optuženi sa lijevom rukom u kojoj je držao nož sa oštricom sječiva okrenutom prema tijelu njenog brata oštećenog Ć. I. zamahnuo, na način što je ispružio ruku ispred sebe, dok sa desnom rukom nije zamahivao, nakon čega je njen brat Igor uspio da izbije noževe iz ruku optuženog B.. U ovakav iskaz svjedoka Ć. S. dat na glavonom pretresu, sud nije imao razloga da sumnja, obzirom, da je taj iskaz u pogledu načina na koji je optuženi povrijedio oštećenog Ć. saglasan sa nalazom i mišljenjem stalnog sudskog vještaka medicinske struke prof. dr. Č. D., tako i izvještajem o trasološkom vještačenju Forenzičkog centra u Danilovgradu sačinjenog po vještaku trasologu S. D., te usmenim izjašnjenjima ova dva vještaka na glavnom pretresu.</span>
</p>
<p class="p3"></p>
<p class="p3">
<span>Naime, iz stručnog i objektivnog nalaza i mišljenja vještaka prof. dr.Č. D., a koji nalaz je dat na osnovu medicinske dokumentacije na ime oštećenog nesumnjivo je utvrdjeno, da je oštećeni Ć. I. u predmetnom dogadjaju zadobio ubodnu ranu u predjelu prednjeg trbušnog zida u desnom donjem dijelu, dužine 3 cm, koja ne prodire u trbušnu duplju, a koja povreda je nastala djelovanjem šiljka i sječiva mehaničkog orudja, najvjerovatnije noža, jednokratnim djelovanjem, u položaju licem u lice, sa smjerom kanala od naprijed unazad, a za koju povredu se ovaj vještak na glavnom pretresu izjasnila, da je ista nastala djelovanjem sile slabog do srednjeg inteziteta, upravo na način kako je to svjedok Ć. S. predstavila u svom iskazu na glavnom pretresu, odnosno kada je optuženi B. Ž. držao nož u lijevoj ruci u visini trbuha oštećenog, a sve imajući u vidu lokalizaciju povrede, ubodnu ranu oštećenog u predjelu donje desne strane trbušnog zida, najvjerovatnije mehanizmom zamaha, kao i povreda koju je oštećeni zadobio u desnom dojkinom predjelu, u vidu oguljotine crtastog izgleda, a što je vještak zaključila na osnovu rezultata trasološkog vještačenja, gdje su na košulji oštećenog u visini desnog dojkinog predjela ustanovljena dva crtasta oštećenja, od kojih je jedno relativne veličine 9,5 cm, a za koje se vještak trasolog u svom pisanom izvještaju i usmenom izjašnjenju nedvosmisleno izjasnio, da su ista nastala prolaskom tvrdog i oštrog predmeta sa sječivom nalik na nož i to upravo noža koji je optuženi kritičnom prilikom imao kod sebe.  </span>
</p>
<p class="p3"></p>
<p class="p3">
<span>Da je optuženi B. Ž., kritičnom prilikom upotrebom većeg kuhinjskog noža, koji je imao kod sebe, zadao ubodnu ranu oštećenom u predjelu stomaka, nesumnjivo se utvrdjuje izvještajem o DNK vještačenjem Uprave policije Forenzički centar u Danilovgradu, iz kojeg proizilazi, da je na vrhu sječiva većeg kuhinjskog noža ustanovljena krv, za koju je izvršenim DNK i serološkim analizama utvrdjeno, da potiče od oštećenog Ć. I., dok je na dršci istog noža utvrdjeno prisustvo biološkog materijala od minimum tri osobe, pri čemu se optuženi B. Ž. nije mogao eliminisati kao jedan od mogućih donora. </span>
</p>
<p class="p3"></p>
<p class="p3">
<span>Konačno, i sam optuženi B. Ž. je u navodima svoje odbrane u prethodnom postupku naveo, da je kritičnom prilikom došao u dvorište kuće u kojoj je živjela svjedok Ć. S. sa svojom djecom zajedno sa svojim bratom oštećenim Ć. I., da je razbio staklo na ulaznim vratima kuće i kroz napravljen otvor, rukom pomakao jednu kukicu, a zatim otvorio vrata, da je tom prilikom opsovao svjedoka Ć. S., ali se nije mogao sjetiti što joj je rekao, jer je bio u alkoholisanom stanju, da bi potom krenuo da ide, ali je pri odlasku došao oštećeni Ć. I., sa kojim 3-4 dana nije pričao, koji mu je navodno nešto rekao, o čemu se optuženi nije mogao izjasniti, da je tom prilikom kod sebe imao dva kuhinjska noža, ostavljajući mogućnost, da je sa istim mahinalno ubo oštećenog Ć. I., pokušavajući da ga uplaši.</span>
</p>
<p class="p3"></p>
<p class="p3">
<span>Stoji činjenica, da se oštećeni Ć. I. u svom iskazu i u prethodnom postupku i na glavnom pretresu izjasnio, da ne zna na koji način je zadobio ubodnu ranu u predjelu stomaka, navodeći, da je kritičnom prilikom vidio optuženog sa noževima u rukama, ali da mu je nož u desnoj ruci sam ispao, dok mu je nož u lijevoj ruci upravo on izbio udarcem nogom, kada se nalazio na nekih 1 metar od optuženog, a što je svjedočila i Ć. S. u svom iskazu u prethodnom postupku, pritom navodeći da nije vidjela trenutak kada je optuženi njenog brata oštećenog Ć. I. ubo nožem. Medjutim, iskaz svjedoka oštećenog Ć. I., te svjedoka Ć. S. iz prethodnog postupka, sud je cijenio kao sračunate na pomoć optuženom B. Ž. na izbjegavanje krivice ili pak umanjenju njegove odgovornosti za izvršenje predmetnog krivičnog djela, a ovo imajući u vidu odnos optuženog prema oštećenom Ć. I. i njegovoj sestri Ć. S. u predeliktnom periodu, a kako to proizilazi iz njihovih iskaza, da je optuženi dobar čovjek, koji ih je izmedju ostalog i materijalno pomagao, a svjedoka Ć. S. štitio, dok se njen brat oštećeni Ć. I.nalazio na izdržavanju kazne.</span>
</p>
<p class="p3"></p>
<p class="p3">
<span>Sud je cijenio i navode odbrane optuženog sa glavnog pretresa, da je oštećeni Ć. I. ubodnu ranu u predjelu stomaka zadobio, u trenutku kada ga je oborio na zemlju i pao preko njega i tom prilikom se nabo na jedan od noževa koje je on držao u lijevom unutrašnjem džepu jakne, obzirom da su takvi navodi odbrane opovrgnuti kako iskazom svjedoka Ć. S., koji iskaz je potvrdjen medicinskim i trasološkim vještačenjem, u pogledu mehanizma nastanka povrede oštećenog u predjelu stomaka, o čemu se sud prethodno izjasnio, tako i izjašnjenjem vještaka medicinske struke na glavnom pretresu prof. dr. Č. D., koja je isključila mogućnost, da je povreda oštećenog u vidu ubodne rane nastala, dok se nož nalazio u unutrašnjem donjem lijevom džepu jakne optuženog, kako je on to prikazao u svojoj odbrani, obzirom, da u tom slučaju nož ne bi imao oslonac, iz kog razloga ne bi došlo ni do povredjivanja oštećenog, te je stoga sud takve navode odbrane optuženog cijenio kao neosnovane i sračunate na izbjegavanje krivice.</span>
</p>
<p class="p3"></p>
<p class="p3">
<span>Cijeneći naprijed utvrdjeno činjenično stanje, utvrdjeno provedenim dokazima na glavnom pretresu ovaj sud nalazi, da su se u radnjama optuženog B. Ž. stekli svi bitni elementi bića krivičnog djela ubistvo u pokušaju iz čl. 143. u vezi čl. 20. Krivičnog zakonika, obzirom da je u postupku nesumnjivo utvrdjeno, da je optuženi kritičnom prilikom nožem dužine sječiva 20 cm, bez pravog povoda i razloga ubo oštećenog u stomak, nanijevši mu tom prilikom ubodnu ranu u predjelu prednjeg trbušnog zida u desnom donjem dijelu. Sve okolnosti konkretnog slučaja doveli su ovaj sud do nesumnjivog zaključka, da je optuženi predmetno krivično djelo izvršio sa direktnim umišljajem. Optuženi je bio svjestan da zamahujući oštricom nožem, dužine sječiva 20 cm, u pravcu tijela-stomaka oštećenog Ć. I., istog može lišiti života, pa je to i htio, a na šta upućuju okolnosti konkretnog slučaja, prije svega činjenica, da je optuženi sa dva noža krenuo ka oštećenom, dok se odsustvo posledice predmetnog krivičnog djela (lišenje života oštećenog) ne može pripisati volji optuženog, već sticaju drugih okolnosti. Pri ocjeni stanja svijesti optuženog u vrijeme izvršenja krivičnog djela, sud je imao u vidu nalaz i mišljenje komisije vještaka, koji su izvršili sudsko-psihijatrijsko vještačenje optuženog, a iz kojeg se nesumnjivo utvrdjuje, da je optuženi osoba koja ne boluje od trajnog duševnog oboljenja, koja je u vrijeme izvršenja krivičnog djela bila uračunljiva, ali je sposobnost shvatanja značaja djela i mogućnost upravljanja postupcima bila bitno smanjena, usljed akutne intoksinacije alkoholom na nivou komplikovanog pijanstva.</span>
</p>
<p class="p3"></p>
<p class="p3">
<span>Sud je cijenio i iskaze saslušanih svjedoka B. K., S. T. i S. M., ali ovi svjedoci se u svojim iskazima nijesu mogli izjasniti u pogledu odlučnih činjenica vezano za predmetno krivično djelo, jer niko od njih nije vidio sukob izmedju optuženog B. Ž. i oštećenog Ć. I., osim, da svjedok Ć. S. iz unutrašnjosti barake poziva upomoć, te oštećenog Ć. kako sjedi preko optuženog B., koji je ležao ledjima oslonjen na zemlju. Sud je cijenio i druge dokaze provedene u postupku, pa je našao da oni nijesu od uticaja za drugačiju odluku u ovoj krivično pravnoj stvari.</span>
</p>
<p class="p3"></p>
<p class="p3">
<span>Odlučujući o kazni za optuženog, Sud je najprije, u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće ili otežavajuće okolnosti), pa je od olakšavajućih okolnosti na strani optuženog B. Ž., sud cijenio njegove lične prilike, da se radi o invalidnoj osobi, a ušto se sud uvjerio neposredno na glavnom pretresu, lošeg imovnog stanja, te činjenicu da je predmetno krivično djelo izvršio u stanju bitno smanjene uračunljivosti, dok raniji život, tj. osuđivanost, sud optuženom nije cijenio kao otežavajuću okolnost, imajući u vidu da optuženi ranije nije osuđivan za ista ili istovrsna krivična djela, kao i protek vremena od ranijih osuda, pa je sud naprijed navedene olakšavajuće okolnosti na strani optuženog, a posebno činjenicu, da je krivično djelo ostalo u pokušaju, a da se za pokušaj shodno čl. 20. st. 3. Krivičnog zakonika, učinilac može blaže kazniti, cijenio kao naročito olakšavajuće, i optuženom shodno čl. 45. i 46. Krivičnog zakonika, ublažio kaznu ispod zakonom propisanog minimuma za predmetno krivično djelo, osudivši ga na kaznu zatvora u trajanju od 2 (dvije) godine, nalazeći da je ovako odmjerena kazna adekvatna stepenu krivice optuženom i težini počinjenog krivičnog djela, te da će se i ovako ublaženom kaznom postići svrha kažnjavanja iz čl. 32. Krivičnog zakonika, da optuženi ubuduće ne vrši krivična djela u okviru opšte svrhe propisivanju i izricanju krivičnih sankcija iz čl. 4. st. 2. Krivičnog zakonika.</span>
</p>
<p class="p3">
<span> </span>
</p>
<p class="p3">
<span>Sud je optuženom shodno čl. 51. Krivičnog zakonika, u kaznu zatvora uračunao i vrijeme provedeno u pritvoru, počev od 12.04.2012. godine, pa nadalje dok pritvor bude trajao. </span>
</p>
<p class="p3"></p>
<p class="p3">
<span>Sud je optuženom shodno čl. 75. Krivičnog zakonika, izrekao i mjeru bezbjednosti oduzimanje predmeta i to dva kuhinjska noža, kao predmeta upotrijebljenih u izvršenju krivičnog djela, a kako bi se otklonili stanja i uslovi da optuženi ubuduće vrši krivična djela u okviru opšte svrhe propisivanja i izricanja mjera bezbjednosti iz čl.66. Krivičnog zakonika.</span>
</p>
<p class="p3"></p>
<p class="p5">
<span>Kako je optuženi oglašen krivim, to ga je sud shodno članu 226. i članu 229. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od po 100,00 eura, koji iznos je određen shodno složenosti krivičnog postupka, dužini njegovog trajanja i imovinskim prilikama optuženih, te da na ime troškova medicinskog vještačenja po vještaku prof. dr. Č. D., trasološko vještačenja po vještaku S. D., te na ime troškova sudsko-psihijatrijskog vještačenja po komisiji vještaka, plati novčani iznos od 1.264,00 eura, sve u roku od 15 dana po pravosnažnosti presude, dok će o ostalim troškovima krivičnog postupka Sud odlučiti naknadno, posebnim rješenjem, po pribavljanju podataka o njegovoj visini, a shodno članu 227. stav 2. Zakonika o krivičnom postupku.</span>
</p>
<p class="p5">
<span>Na osnovu izloženog, odlučeno je kao u izreci presude.</span>
</p>
<p class="p4"></p>
<p class="p1">
<span>VIŠI SUD U PODGORICI</span>
</p>
<p class="p1">
<span>Dana, 14.05.2013. godine</span>
</p>
<p class="p4"></p>
<p class="p4"></p>
<p class="p4">
<span>Zapisničar                                                       PREDSJEDNIK VIJEĆA-SUDIJA</span>
</p>
<p class="p4">
<span>Novčić Slobodanka                                                          Predrag Tabaš </span>
</p>
<p class="p4"></p>
<p class="p4">
<span>DN-a, po primjerak:</span>
</p>
<p class="p4">
<span>1. VDT Podgorica,</span>
</p>
<p class="p4">
<span>2. Optuženom,</span>
</p>
<p class="p4">
<span>3. Braniocu optuženog,</span>
</p>
<p class="p4">
<span>4. a/a</span>
</p>
<p class="p4"></p>
<p class="p4">
<span>Postupljeno, dana _____________ godine.</span>
</p>
<p class="p4"></p>
<p class="p6"></p>


</body>
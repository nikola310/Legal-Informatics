<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.6125in;text-align:justify;hyphenate:auto;font-family:Bookman Old Style;font-size:12pt;}
.p2{margin-right:-0.6125in;text-align:center;hyphenate:auto;font-family:Bookman Old Style;font-size:12pt;}
.p3{margin-right:-0.6125in;text-align:end;hyphenate:auto;font-family:Bookman Old Style;font-size:12pt;}
.p4{text-indent:0.5in;margin-right:-0.6125in;text-align:justify;hyphenate:auto;font-family:Bookman Old Style;font-size:12pt;}
.p5{text-indent:0.5in;margin-right:-0.6125in;text-align:start;hyphenate:auto;font-family:Bookman Old Style;font-size:12pt;}
.p6{margin-right:-0.6125in;margin-bottom:0.083333336in;text-align:justify;hyphenate:auto;font-family:Bookman Old Style;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="ivan.perovic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U   I M E   C R N E   G O R E</span>
</p>
<p class="p2"></p>
<p class="p3">
<span>K. br. 638/12</span>
</p>
<p class="p1"></p>
<p class="p1">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv okrivljene M* S*e zbog krivičnog djela iz čl. 239 st.1 KZ , postupajući po optužnom predlogu ODT-a Nikšić Kt. br. 309/11 od 14.06.2012. godine, nakon dovršenog javnog glavnog pretresa dana 22.04.2013. godine u prisustvu zamjenika ODT-a Đorojević Dejana, predstavnika oštećene Elektrodistribucije M* Ž*a, okrivljene M* S*e i njenog branioca advokata L* V*a, donio je i istog dana javno objavio</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1">
<span>Okrivljena:</span>
</p>
<p class="p1">
<span>M* S*A, od oca V* M*, majke S*e rođene D*, rođena 23.08.*9.g. u Nikšiću sa prebivalištem u Nikšiću Rubeža bb, nezaposlena, državljanin Crne Gore, završila osnovnu školu, lošeg imovnog stanja, razvedena,majka troje djece, ranije neosuđivana</span>
</p>
<p class="p1"></p>
<p class="p1">
<span>                                                            Kriva  je, </span>
</p>
<p class="p1">
<span>  </span>
</p>
<p class="p1">
<span>Što je: </span>
</p>
<p class="p1">
<span>U periodu od 15.03.2010. godine do 15.06.2010. godine, u Nikšiću, u porodičnoj kući u naselju Rubeža bb, u namjeri da sebi pribavi protivpravnu imovinsku korist, oduzela 3353 kwh električne energije u vrijednosti od 274,72 eura, vlasništvo Elektrodistribucije Nikšić, na način što je navedenu kuću priključila na napajanje električnom energijom direktno sa stuba elektrodistributivne mreže kablom presjeka 2x6 mm2, bez mjerenja, usled čega se nije registrovala potrošnja utrošene električne energije</span>
</p>
<p class="p1"></p>
<p class="p1">
<span>-  čime je učinila krivično djelo krađa iz čl.239 st.1 Krivičnog zakonika, </span>
</p>
<p class="p1"></p>
<p class="p1">
<span>Pa sud okrivljenoj za navedeno krivično djelo primjenom čl.4 st.2, čl.42, čl.52, čl.53 i čl.54 Krivičnog zakonika i čl. 374 Zakonika o krivičnom postupku, izriče</span>
</p>
<p class="p1"></p>
<p class="p1"></p>
<p class="p2">
<span>   USLOVNU OSUDU</span>
</p>
<p class="p1"></p>
<p class="p1">
<span>Kojom joj utvrđuje kaznu zatvora u trajanju od 30  /trideset/ dana i istovremeno određuje da se ova kazna neće izvršiti ako okrivljena  u roku od 1 /jedne/ godine po pravosnažnosti presude ne učini novo krivično djelo. </span>
</p>
<p class="p1"></p>
<p class="p1">
<span>Shodno čl. 239 Zakonika o krivičnom postupku sud dosuđuje oštećenoj Elektrodistribuciji Nikšić imovinsko pravni zahtjev u iznosu od 274,72   eura, koji iznos je okrivljena dužna uplatiti oštećenoj u roku od 3 /tri/  mjeseca po pravosnažnosti presude a u odnosu na ostatak imovinsko pravnog zahtjeva od 37,93 eura radi njegovog ostvarivanja sud oštećenu upućuje na vođenje parničnog postupka.</span>
</p>
<p class="p1"></p>
<p class="p1">
<span>Troškovi krivičnog postupka padaju na teret budžetskih sredstava suda.</span>
</p>
<p class="p4"></p>
<p class="p5">
<span>                                          O b r a z l o ž e nj e</span>
</p>
<p class="p5"></p>
<p class="p1">
<span>ODT iz Nikšića optužnim predlogom Kt. br. 309/11 stavio je na teret okrivljenoj M* S*i izvršenje krivičnog djela krađa iz čl. 239 st. 1 KZ, pa je zamjenik ODT-a Đorojević Dejan koji je zastupao optužni akt na glavnom pretresu ostao pri istom  u završnoj riječi, predlažući sudu da okrivljenog oglasi krivim i osudi po zakonu. </span>
</p>
<p class="p1"></p>
<p class="p1">
<span>Predstavnik oštećene Elektrodistribucije Nikšić M* Ž*o je u završnoj riječi naveo da se pridružuje krivičnom gonjenju protiv okrivljene, ispostavljajući imovinsko pravni zahtjev u iznosu od 312,65 eura.</span>
</p>
<p class="p1"></p>
<p class="p1">
<span>Okrivljena M* S*a negirala je izvršenje krivičnog djela navodeći u svojoj odbrani da od kraja 2005.g. živi sa troje maloljetne djece u nedovršenoj kući u naselju Rubeža bb, i u njoj koristi samo jednu prostoriju, u kojoj postoje jedna sijalica, šporet, televizor i frižider. Struja je uvedena u ovaj objekat krajem 2003.g., a nije joj poznato ko je struju uveo, ali joj je njen tadašnji suprug Ž*o bio rekao da će struju razvesti. Ona tada nije dolazila u kuću, jer je živjela sa djecom kao podstanar a kada se sa suprugom i djecom uselila u  ovu kuću, u njoj je bilo struje. Cjelokupno imanje na kojem se nalazi kuća vodi se na ime đeda njenog supruga - pokojnog M* Radovana. Nije se mogla sjetiti da je potpisala bilo kakav zapisnik Elektrodistribucije. Račune za struju ne plaća, jer isti joj ne dolaze zato što je poznata činjenica da je socijalni slučaj i da je njeno dijete lice sa posebnim potrebama. Nikada nije podnijela zahtjev Centru za socijalni rad da se izvrši priključenje na elektromrežu, ali kada su joj struju isključili negdje tokom 2010.godine, žalila se direktorici Centra, pa je ona pozvala direktora Elektrodistribucije koji je naredio da joj se uključi struja i radnici Elektrodistribucije su stavili brojilo na stub, ali računi nisu dolazili. </span><span class="s1">Nakon što su po nalogu direktora Eektrodistribucije radnici toga preduzeća priključili ovaj objekat na elektromrežu nije bilo više isključenja. U ovoj kući nekoliko puta je vršeno isključenje struje, a zadnji put je to bilo krajem 2011.g ili 2012.godine.</span>
</p>
<p class="p1"></p>
<p class="p1">
<span>Okrivljena  je u završnoj riječi lično i preko branioca ostala pri iznijetoj odbrani predlažući sudu da je oslobodi od optužbe a za slučaj da ukoliko sud drugačije odluči,ukazano je na olakšavajuće okolnosti na njenoj strani.</span>
</p>
<p class="p1"></p>
<p class="p1">
<span>Sud je u dokaznom postupku na saglasan predlog stranaka pročitao iskaz svjedoka V* V*a dat kod istražnog sudije dana 21.09.2011.g., iskaz svjedoka Z* B*a  dat kod istražnog sudije dana 24.10.2011.g. i nalaz i mišljenje vještaka elektro struke ing. G* I* od 4.06.2012.g., pročitao zapisnik o kontroli mjernog mjesta Elektrodistribucije Nikšić br. 0000743 od 15.06.2010.g. i pročitao izvod iz kaznene evidencije za okrivljenu.</span>
</p>
<p class="p1"></p>
<p class="p1">
<span>Svjedoci V* V*  i Z* B*o saglasno su u svojim iskazima u prethodnom postupku naveli da su dana 15.06.2010. godine bili u kontroli mjernog mjesta kod potrošača M* Ž*a i tom prilikom su konstatovali da se potrošać direktno sa stuba prikopčao kablom 2x6 mm2 na mjesto gdje bi trebalo da stoji brojilo koje nije postojalo, tako da se nije mogla registrovati utrošena električna energija. </span>
</p>
<p class="p1"></p>
<p class="p1">
<span>Zapisnikom o kontroli mjernog mjesta Elektrodistribucije Nikšić br.0000743 od 15.06.2010.g. konstatovano je da je kuća potrošača M* Ž*o u naselju Rubeža direktno skopčana kablom presjeka 2x6 mm2 na elektro mrežu.</span>
</p>
<p class="p1"></p>
<p class="p1">
<span>Nalazom i mišljenjem vještaka elektro struke ing. G* I* od 4.06.2012.g. navedeno je da količina neovlašćene potrošnje električne energije za period od 3 mjeseca u ovom slučaju iznosi 3353 kwh, odnosno izraženo u novcu 274,72 eura.</span>
</p>
<p class="p1"></p>
<p class="p1">
<span>Imajući u vidu sadržinu izvedenih dokaza, sud je na nesumnjiv način utvrdio da je okrivljena M* S*a u periodu od 15.03.2010. godine do 15.06.2010. godine, u Nikšiću, u porodičnoj kući u naselju Rubeža bb, u namjeri da sebi pribavi protivpravnu imovinsku korist, oduzela 3353 kwh električne energije u vrijednosti od 274,72 eura, vlasništvo Elektrodistribucije Nikšić, na način što je navedenu kuću priključila na napajanje električnom energijom direktno sa stuba elektrodistributivne mreže kablom presjeka 2x6 mm2, bez mjerenja, usled čega se nije registrovala potrošnja utrošene električne energije, kojim radnjama je ostvarila sva bitna obilježja krivičnog djela krađa iz čl. 239 st. 1 KZ.</span>
</p>
<p class="p1"></p>
<p class="p6">
<span>Sud nije prihvatio odbranu okrivljene nalazeći da je neosnovana i sračunato data u pravcu izbjegavanja krivice. </span>
</p>
<p class="p6">
<span>Najprije, nesporno je da su dana 15.06.2010.g. radnici Elektrodistribucije prilikom vršenja kontrole konstatovali kako je objekat u naselju Rubeža /u kome stanuju već duži period okrivljena i njena maloljetna djeca/ priključen na elektro mrežu i to direktno kablom/a na osnovu rezultata vještačenja elektro struke koje je sud prihvatio kao stručne i objektivne, utvrđena je količina tako pribavljene električne energije i njena novčana protivvrijednost/. Prednje proizilazi iz sadržine zapisnika o kontroli mjernog mjesta Elektrodistribucije Nikšić br.0000743 kao i iz svjedočkih iskaza V* V*a  i Z* B*a a na navedeni način je faktički omogućeno da se dati objekat snabdijeva električnom energijom bez zvaničnog registrovanja njenog utroška a samim time i bez plaćanja za što je okrivljena očito posjedovala pravni interes kao lice lošeg imovnog stanja.</span>
</p>
<p class="p1">
<span>Okrivljena je u svojoj odbrani kontradiktorna jer najprije navodi da nakon što su po nalogu direktora Eektrodistribucije radnici toga preduzeća priključili njen objekat na elektromrežu nije bilo više isključenja ali takođe navodi i to da je u istoj kući nekoliko puta vršeno isključenje struje, a zadnji put je to bilo krajem 2011.g ili 2012.godine, pa je i zbog te kontradiktornosti njenu odbranu valjalo odbaciti kao neprihvatljivu.</span>
</p>
<p class="p1"></p>
<p class="p6">
<span>Takođe su po mišljenju suda neuvjerljivi navodi okrivljene da je po dogovoru direktorice Centra za socijalni rad i direktora Elektrodistribucije negdje 2010. godine njoj uključena struja i postavljeno brojilo na stub a naročito je neuvjerljivo i nerealno da okrivljenoj ne dolaze računi za struju  iako su radnici Elektrodistribucije navodno postavili brojilo.</span>
</p>
<p class="p1">
<span>Kako je okrivljena bila svjesna da priključenjem navedenog objekta direktno sa stuba elektrodistributivne mreže kablom presjeka 2 x 6 mm2, tako da se utrošak električne energije nije mogao registrovati, obezbjeđuje svom objektu nesmetano snabdijevanje električnom energijom čime oduzima tuđu pokretnu stvar- električnu energiju, što je očito i htio u namjeri pribavljanja protivpravne imovinske koristi, što je očito i htjela opisanim postupanjem, te je jasno da je djelovala sa direktnim umišljajem.</span>
</p>
<p class="p1"></p>
<p class="p1">
<span>Prilikom odlučivanja o krivičnoj sankciji, sud je shodno čl. 42 KZ kod okrivljene cijenio kao olakšavajuće okolnosti činjenicu da se radi o nezaposlenom licu lošeg imovnog stanja,  samohranoj majci troje djece ,kao i činjenicu da ista ranije nije osuđivana, u što se sud uvjerio iz izvoda iz kaznene evidencije, dok otežavajućih okolnosti nije našao, pa je sud uvjerenja da će se uslovnom osudom, kojom je okrivljenoj utvrđena kazna zatvora u trajanju od 30 dana koja se neće izvršiti ukoliko okrivljeni u roku od 1 godine po pravosnažnosti presude ne učini novo krivično djelo, postići svrha uslovne osude iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p1"></p>
<p class="p1">
<span>Sud je odbio predlog branioca okrivljene da se sasluša svjedok M* Ž*o, jer bi po ocjeni suda izvođenje toga dokaza isključivo doprinijelo odugovlačenju krivičnog postupka.</span>
</p>
<p class="p1"></p>
<p class="p1">
<span>Shodno čl.239 ZKP-a sud je dosudio oštećenoj Elektrodistribuciji Nikšić imovinsko pravni zahtjev u iznosu od 274,72  eura/budući da taj iznos  vrijednosti otuđene električne energije proizilazi iz rezultata vještačenja elektro struke/ koji iznos je okrivljena dužna uplatiti oštećenoj u roku od 3 /tri/  mjeseca po pravosnažnosti presude a u odnosu na ostatak imovinsko pravnog zahtjeva od 37,93 eura radi njegovog ostvarivanja sud je oštećenu uputio na vođenje parničnog postupka.</span>
</p>
<p class="p1"></p>
<p class="p1">
<span>Na osnovi čl.229 st.4  ZKP-a , sud je odlučio da troškovi postupka padaju na teret budžetskih sredstava suda nalazeći da bi njihovim plaćanjem bilo dovedeno u pitanje izdržavanje okrivljene ili lica koje je ona dužana da izdržava. </span>
</p>
<p class="p1">
<span>	</span>
</p>
<p class="p1">
<span>Iz iznijetih razloga, na osnovu čl. 374 ZKP-a odlučeno je kao u izreci presude. </span>
</p>
<p class="p1">
<span> </span>
</p>
<p class="p1">
<span>                                 OSNOVNI SUD U NIKŠIĆU, dana 22.04.2013.godine.</span>
</p>
<p class="p1"></p>
<p class="p1">
<span>	 Zapisničar                                                                  SUDIJA,</span>
</p>
<p class="p1">
<span>     Ćuzović Plana  s.r.                                                  Perović Ivan s. r.</span>
</p>
<p class="p1"></p>
<p class="p1">
<span>                              ZA TAČNOST OTPRAVKA TVRDI:</span>
</p>
<p class="p1">
<span>                                            radnik suda</span>
</p>
<p class="p1"></p>
<p class="p1">
<span>PRAVNA POUKA:   Protiv ove presude dozvoljena je žalba u roku od 8  dana </span>
</p>
<p class="p1">
<span>                             od dana prijema iste preko ovog SUDA VIŠEM SUDU</span>
</p>
<p class="p1">
<span>                             PODGORICA                      </span>
</p>
<p class="p1">
<span>                             </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-indent:0.5in;text-align:justify;hyphenate:auto;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:14pt;}
.p5{text-indent:0.5in;margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p6{margin-left:0.5in;text-align:justify;hyphenate:auto;font-family:Verdana;font-size:11pt;}
.p7{text-align:center;hyphenate:auto;font-family:Verdana;font-size:11pt;}
.p8{text-align:start;hyphenate:auto;font-family:Verdana;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:16pt;}
.s3{font-size:11pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>	                                                                                          K. br. 245/2010</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, kao prvosteni krivični sud, sudija Svetlana Načić, sa zapisničarem Zoricom Šćekić, u krivičnom postupku po optužnom predlogu ODT-a iz B. Polja Kt. br. 798/09 od 01.04.2010. godine, protiv optuženog A.S.a iz P.P., zbog krivičnog djela ugrožavanje sigurnosti iz čl. 168 st. 1  Krivičnog zakonika, po održanom usmenom, glavnom i javnom pretresu, u prisustvu okrivljenog A.S.a i oštećene C.D., a u odsustvu ODT-a iz Bijelog Polja, dana 11.06.2010. godine, donio je i javno objavio </span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Optuženi </span><span class="s1">A.S.</span><span>, JMBG ..., od oca M. i majke A., rodjene L., rodjen ... godine u mjestu P.P., opština Bijelo Polje, sa prebivalištem u mjestu R., opština Bijelo Polje, državljanin Crne Gore, neoženjen, završio osnovnu školu, portir, srednjeg imovnog stanja, neosudjivan, </span>
</p>
<p class="p1"></p>
<p class="p1"></p>
<p class="p2">
<span class="s1">K r i v    j e</span>
</p>
<p class="p1"></p>
<p class="p1">
<span>	Što  je:</span>
</p>
<p class="p1"></p>
<p class="p1">
<span>	Dana 04.12.2009. godine, oko 19,00 časova u mjestu Medanovići, opština Bijelo Polje, u prostorijama Opšte bolnice, ugrozio sigurnost oštećene C.D., prijetnjom da će napasti na njen život i tijelo i njoj bliskog lica - sina, na način što joj je uputio riječi "izadji napolje, prebiću te, otvoriću ti glavu, razbiću te i tebe i tvog sina N., a njega kad ti uhvatim sjutra svu glavu ću da mu razbijem od beton", </span>
</p>
<p class="p1"></p>
<p class="p1">
<span>	-čime je izvršio krivično djelo ugrožavanje sigurnosti iz čl. 168 st. 1 Krivičnog zakonika, </span>
</p>
<p class="p1"></p>
<p class="p3">
<span>-pa ga sud, primjenom citiranih zakonskih propisa, te čl. 2, 4, 5,13, 15, 32, 39. 42 Krivičnog zakonika, i čl. 199 st. 2  i  364 ZKP,</span>
</p>
<p class="p3"></p>
<p class="p2">
<span class="s1">O S U Đ U J E</span>
</p>
<p class="p1"></p>
<p class="p1"></p>
<p class="p3">
<span>Na novčanu kaznu u iznosu od 600,00 € (šesto eura)  koju je dužan platiti u roku od tri mjeseca od dana pravosnažnosti presude, na račun br. 530-4149-79 – Depozita novčanih kazni, troškova postupka i paušala.</span>
</p>
<p class="p1"></p>
<p class="p3">
<span>Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p1"></p>
<p class="p3">
<span>Okrivljeni se obavezuje da ovom sudu na ime paušala plati iznos od 30,00 € (trideset eura), koji iznos će uplatiti na isti račun u roku od 15 dana  po pravosnažnosti presude.</span>
</p>
<p class="p1"></p>
<p class="p1">
<span>	Imovinsko pravnog zahtjeva nije bilo.</span>
</p>
<p class="p2"></p>
<p class="p2">
<span class="s1">O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnim predlogom ODT-a iz B. Polja Kt. br. 798/09 od 01.04.2010. godine, optužen je A.S., iz B. Polja, zbog krivičnog djela ugrožavanje sigurnosti iz čl. 168 st. 1 Krivičnog zakonika. </span>
</p>
<p class="p1"></p>
<p class="p1">
<span>	Glavni pretres je održan i zaključen u prisustvu okrivljenog A.S.a i oštećene C.D., a u odsustvu uredno obaviještenog ODT-a iz Bijelog Polja, shodno čl. 453 ZKP-a.</span>
</p>
<p class="p1">
<span>         </span>
</p>
<p class="p1">
<span>	 U završnoj riječi oštećena C.D.a, se pridružila krivičnom gonjenju protiv okrivljenog, a nije istakla imovinsko-pravni zahtjev. </span>
</p>
<p class="p1"></p>
<p class="p1">
<span>	Okrivljeni A.S. u svojoj odbrani tokom istrage i na glavnom pretresu u bitnom je istakao da je dana 4.12.2009.godine, radio kao portir u drugoj smjeni u Opštoj bolnici Bijelo Polje  i oko 19,00 h je vršio obilazak službenih prostorija i primijetio je C.D.u da je ušla u prostorije vešeraja , inače u bolničkom krugu postoji pravilo da se niko ne propušta bez propusnice, pa ju je upitao „kojim je poslom došla i da li ima propusnicu“ D.a mu je odgovorila da „ ko si ti , ti si p...., ti ćeš mi zabraniti , ako imaš šta izadji napolje“. Tom prilikom u vešeraju su se nalazili J.L.i D.S.a. Dalje je istakao  da je on kritične prilike C.D.i uputio odredjene riječi, ali to su bile više riječi uvrede izrečene u afektu, nego riječi koje mu se stavljaju na teret optužnim predlogom, i za riječi uvrede on je spreman da se izvine okrivljenoj, ali riječi " izadji napolje, prebiću te, otvoriću ti glavu, razbiću te i tebe i tvog sina N., a njega kad uhvatim sjutra svu glavu ću da mu razbijem od beton", nije uputio C.D.i.</span>
</p>
<p class="p1"></p>
<p class="p1">
<span>	U završnoj riječi okrivljeni A.S. je izjavio da se ne osjeća krivim, sa razloga što nije uputio oštećenoj riječi koje mu se stavljaju na teret optužnim predlogom ODT-a u Bijelom Polju, niti je želio oštećenoj C.D.i ništa loše ni ranije, a ne želi joj ništa loše ni u budućem životu. </span>
</p>
<p class="p1"></p>
<p class="p1">
<span>	Na glavnom pretresu sud je izveo dokaze: saslušao oštećenu u svojstvu svjedoka C.D.u i svjedoke D.S.u i J.L.a,  izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.</span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo koje mu je stavljeno na teret i za koje je kriv.</span>
</p>
<p class="p1"></p>
<p class="p3">
<span>Naime, sud je cijenio odbranu okrivljenog kao neosnovanu i sračunatu na izbjegavanje krivično pravne odgovornosti, pa istu nije prihvatio. Ovo posebno što je njegova odbrana obezvrijeđena jasnim i decidnim iskazom oštećene saslušane u svojstvu svjedoka, čiji iskaz je sud u potpunosti prihvatio, kao i iskazima svjedoka D.S.e i J.L.a. Naime, oštećena  C.D.a koja je salušana u svojstvu svjedoka je u svom iskazu istakla da je tri godine zakupac ugostiteljskog objekta ”Top 3” koji se nalazi u krugu Opšte bolnice u Bijelom Polju , a kritičnog dana i vremena ponijela je večeru  u vešeraj Opšte bolnice D.S.i , koja je istu naručila. U vešeraju se pored D.S.e nalazio i  J.L.. Kada je ušla u vešeraj za njom je ušao okrivljeni A.S. koji joj je uputio riječi „ kurvo jedna, prostitutko , lopovi jedni“ misleći na nju i njenu djecu, zatim joj je uputio riječi "izadji napolje, prebiću te, otvoriću ti glavu, razbiću te i tebe i tvog sina N., a njega kad ti uhvatim sjutra svu glavu ću da mu razbijem od beton", kao i mnoge druge riječi uvrede i prijetnji. Navedene riječi su kod nje izazvale osjećaj straha, ugroženosti i nesigurnosti za nju i njene sinove. Dalje je istakla da je htjela da izadje iz vešeraja ali joj nisu dozvolili D.S.a i J.L.. Osim toga već duži vremenski period okrivljeni joj upućuje prijetnje preko mobilnog telefona. </span>
</p>
<p class="p3"></p>
<p class="p1">
<span>	Sud je u potpunosti prihvatio iskaz oštećene, saslušane u svojstvu svjedoka, jer je isti dat u ubjedljivom, jasnom i doslednom izlaganju, a istovremeno je potvrđen i iskazima svjedoka D.S.e i J.L.a. Tako je svjedok D.S.a tokom istrage i na glavnom pretresu istakla da je kritičnog dana i vremena bila u vešeraju Opšte bolnice Bijelo Polje gdje je zaposlena. Tada je u vešeraj došla C.D.a, koja inače radi u lokalu koji se nalazi u krugu bolnice, da joj donese večeru koju joj je ona naručila. Za C.D.om je ušao A.S. koji je istoj uputio riječi „ prostitutko, kurvo, svaštočino, lopovko izlazi napolje“ na koje riječi je C.D.a odgovorila „Šta sam ti to ukrala„ a A.S. joj je dalje uputio riječi „prostitutko, kurvo sretnem li te negdje u krugu razbiću ti glavu i tebi i onom tvom ljigavcu „ misleći na njenog sina N.. Istakla je i to da je C.D.a htjela da izadje iz vešeraja ali joj nisu dozvolili ona i J.L.. Svjedok J.L.je u svom iskazu u bitnom istakao da se kritičnog dana  i vremena nalazio u prostorijama vešeraja Opšte bolnice u Bijelom Polju, kada je ušla C.D.a da donese večeru S.D.. Za C.D.om je ubrzo ušao A.S. i isti je C.D.i uputio riječi "izadji napolje lopovko jedna, ne možeš ti da se šetkaš ovuda sa tvojim lopovčićima“ zatim joj je uputio riječi „ti prostitutko, svaštočino, kurvo izlazi napolje vrat ču ti iščupat“ a potom i riječi „ prostitutko, kurvo sretem li te negdje u krugu vrat ću ti iščupat , razbiću ti glavu i tebi i onom tvom ljigavcu „ misleći na njenog sina N.. Pored toga uputio je i riječi „ ubiću te, razbiću ti glavu od beton i tebi i tvom sinu ljigavcu“. Istakao je da je C.D.a htjela da izadje iz vešeraja ali ju je on spriječio misleći da će je A.S. napasti van prostorija vešeraja.</span><span class="s2"> </span><span>Sud je prihvatio iskaze ovih svjedoka, i cijenio ih kao jasne i objektivne, koji su iskaz dali po sjećanju ne precizirajući doslovce inkriminisane riječi, a što je sud cijenio kao logičnu posledicu uznemirenosti svjedoka kritičnim događajem.</span>
</p>
<p class="p1">
<span>	  </span>
</p>
<p class="p4">
<span>	</span><span class="s3">Činjenično stanje sud je utvrdio prevashodno kroz ubjedljiv, jasan i dosledan iskaz oštećene, saslušane u svojstvu svjedoka, a koji iskaz je potvrdjen i iskazima svjedoka D.S.e i J.L.a, te je sud takve iskaze cijenio kao neusmjerene na otežavanje krivičnog položaja okrivljenog, već objektivno iznošenje toka kritičnog događaja. Sud je iz izvedenih dokaza utvrdio činjenično stanje da je okrivljeni dana 04.12.2009. godine, oko 19,00 časova u mjestu Medanovići, opština Bijelo Polje, u prostorijama Opšte bolnice, ugrozio sigurnost oštećene C.D., prijetnjom da će napasti na njen život i tijelo i njoj bliskog lica - sina, na način što joj je uputio riječi "izadji napolje, prebiću te, otvoriću ti glavu, razbiću te i tebe i tvog sina N., a njega kad ti uhvatim sjutra svu glavu ću da mu razbijem od beton", koje prijetnje su kod oštećene izazvale osjećanje ugroženosti i postojanje straha za njen život, i za život njoj bliskog srodnika sina. </span>
</p>
<p class="p5"></p>
<p class="p5">
<span>Dakle, postupajući na opisani način - upućujući oštećenoj riječi ozbiljne prijetnje, naprijed navedene, a koje su se odnosile na ugrožavanje  fizičkog integriteta oštećene i njoj bliskog lica sina, koje riječi je ona ozbiljno shvatila i zbog istih se osjetila uplašenom, okrivljeni je  u svojim radnjama ostvario elemente bića krivičnog djela stavljenog mu na teret javnom optužbom. Okrivljeni je djelo izvršio s direktnim umišljajem, jer je bio svjestan da će ozbiljnom prijetnjom –  kod oštećene izazvati strah i ugroženost, pa je djelo htio i za isto je kriv. </span>
</p>
<p class="p1"></p>
<p class="p3">
<span>Prema čl.168 st.1 Krivičnog zakonika Crne Gore je predvidjeno ko ugrozi sigurnost nekog lica prijetnjom da će napasti na život ili tijelo toga lica ili njemu bliskog lica kaznit će se novčanom kaznom ili zatvorom do jedne godine. Krivično djelo se sastoji u ugrožavanju sigurnosti nekog lica prijetnjom da će napasti na život ili tijelo toga lica ili njemu bliskog lica, a radnja krivičnog djela je prijetnja da će napasti na život ili tijelo. Krivično djelo ugrožavanje sigurnosti je svršeno kada je prijetnjom ostvareno osjećanje ugroženosti kod lica kome se prijeti, kada kod njega postoji strah za njegov život ili tjelesni integritet, odnosno za život ili tjelesni integritet njemu bliskih srodnika. U pogledu vinosti potreban je umišljaj. </span>
</p>
<p class="p1"></p>
<p class="p1">
<span>	Odlučujući u pogledu vrste i visine kazne, sud je razmotrio okolnosti od uticaja na odmjeravanje iste, te shodno čl. 42 KZ CG, na strani okrivljenog našao da se radi o licu koje nije osudjivano, što govori  da se radi o licu koje nije sklono  izvršenju krivičnih djela dok je od otežavajućih okolnosti imao u vidu da se oštećena pridružila krvičnom gonjenju protiv okrivljenog, pa je sud stanovišta da će se sa novčanom kaznom u iznosu od 600,00 € postići svrha kažnjavanja i dovoljno uticati na okrivljenog da ubuduće ne vrši ova i slična krivična djela.  </span>
</p>
<p class="p1">
<span> </span>
</p>
<p class="p3">
<span>Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 30,00 €, imajući u vidu složenost i trajanje krivičnog postupka i imovinske prilike okrivljenog. </span>
</p>
<p class="p3"></p>
<p class="p6">
<span>Imovinsko pravnog zahtjeva nije bilo.</span>
</p>
<p class="p1"></p>
<p class="p1">
<span>	Iz iznijetih razloga je odlučeno kao u izreci presude, shodno čl. 364 ZKP CG.</span>
</p>
<p class="p1"></p>
<p class="p1"></p>
<p class="p7">
<span>OSNOVNI SUD U BIJELOM POLJU</span>
</p>
<p class="p7">
<span>Dana  11.06.2010. godine </span>
</p>
<p class="p1"></p>
<p class="p1">
<span>Zapisničar 									 	S U D I J A,</span>
</p>
<p class="p1">
<span>Zorica Šćekić,s.r.							      Svetlana Načić,s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p8">
<span> </span>
</p>
<p class="p1"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span></span><span></span><span></span><span></span><span></span><span></span>
</p>
<p>
<span></span><span></span><span></span><span></span><span></span><span></span><span></span><span></span><span></span><span>K.br.68/14</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Đondović Milenke u krivičnom predmetu protiv okrivljenog T</span><span>.</span><span> M</span><span>.</span><span>, zbog krivičnog djela uništenje i oštećenje tuđe stvari iz čl.253 st.1 Krivičnog zakonika  CG po optužnom prelogu ODT Pljevlja Kt.br.151/14 od 06.06.2014. godine, nakon održanog glavnog i javnog pretresa u prisustvu zamjenika ODT Pljevlja Tomčić Milivoja i okrivljenog, dana 26.06.2014. godine, donio je i javno objavio </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span> Okrivljeni </span><span class="span2">T</span><span class="span2">.</span><span class="span2"> M</span><span class="span2">.</span><span>, JMBG </span><span>....</span><span> od oca S</span><span>.</span><span> i majke B</span><span>.</span><span> rodjena K</span><span>.</span><span>, rodjen </span><span>...</span><span>. godine u P</span><span>.</span><span> gdje i živi ul., pismen završio osnovnu školu, ne zaposlen, ne oženjen, bez djece, državljanin CG, govori crnogorskim jezikom, lošeg imovnog stanja, ranije osudjivan presudom ovog Suda K.br.12/11 od 24.02.2011. godine, zbog krivičnog djela iz čl.248.st.2. KZ CG, izrečena mu kazna zatvora u trajanju od 30 dana, kaznu izdržao i presudom ovog Suda K.br.292/10 od 09.05.2011. godine zbog krivičnog djela iz čl.240.st.1. KZ CG, osudjen na kaznu zatvora u trajanju od 4 mjeseca - kaznu izdržao.</span>
</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>
<span>Što je:</span>
</p>
<p>
<span>dana 02.06.2014. godine oko 15,30 časova ispred zgrade Hitne medicinske pomoći u Pljevljima oštetio tuđu stvar - dva spoljašnja retrovizora na PMV marke "Lada niva" i PM marke  "Mercedes" vlasništvo Hitne medicinske pomoći iz Podgorice, na način što je prilikom izlsaka iz prostorija za  HMP udario šakom u retrovizore i iste polomio, </span>
</p>
<p>
<span>čime je izvršio krivično djelo uništenje i oštećenje tudje stvari iz čl.253.st.1. Krivičnog zakonika  CG,</span>
</p>
<p>
<span>pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, i 42 Krivičnog zakonika  CG, te članova 226 i 229  ZKP CG </span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p style="text-align:center;">
<span class="span2">-2-</span>
</p>
<p>&nbsp;</p>
<p>
<span>Na kaznu zatvora u trajanju od 30 dana (trideset dana).</span>
</p>
<p>
<span>Okrivljeni se obavezuje da na ime paušala plati budžetu  RCG iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span>Osnovno državno tužilaštvo u Pljevljima podnijelo je ovom sudu optužni predlog Kt.br.151/14 od 06.06.2014. godine zbog krivičnog djela uništenje i oštećenje tuđe stvari iz čl. 253 st. 1 Krivičnog zakonika  CG, protiv okrivljenog T</span><span>.</span><span> M</span><span>.</span><span> ističući da je okrivljeni predmetno krivično djelo izvršio na način mjesto i vrijeme kako je to bliže opisano u izreci ove presude. </span>
</p>
<p>
<span>U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.</span><span></span><span></span><span></span><span></span><span></span><span>Okrivljeni T</span><span>.</span><span> M</span><span>.</span><span> u svoju odbranu na zapisniku ODT Pljevlja kao i na glavnom pretresu je istakao da je tačna činjenica da je on kritičnog dana polomio dva spoljašnja retrovizora na dva vozila vlasništvo HMP iz Podgorice na način što je u iste udario rukom i na taj način iste polomio. Ističe da je nezaposlen, da teško živi, da je sklon uživanju droge i to u manjim količinama, ali se liječi i često ide da traži potrebne lijekove. Kritičnog dana je došao u  HMP da bi tražio lijekove koje redovno uzima, medjtim bio je kod dr. D</span><span>.</span><span> L</span><span>.</span><span> i tražiod a mu prepiše tablete koje su mu potrebne pa mu je ona rekla da nesmije da mu prepiše te tablete jer joj je navodno njegova majka rekla da mu iste ne prepisuje. Nezadovoljan time kada je izlazio iz zgrade HMP udario je u vozilo marke  "Niva" i to u spoljašnji retrovizor i isti polomio, a zatim i u retrovizor vozila marke "Mercedes" kombi i takodje isti polomio. Nezna što je ovo uradio i kaje se što je to uradio. </span>
</p>
<p>
<span>U završnoj riječi je istakao da se osjeća krivim da priznaje krivicu, da se mnogo kaje što je ovo uradio pa je na kraju svoju odgovornost ostavio sudu na s</span><span>lobodnu procjenu.</span>
</p>
<p>
<span>U dokaznom postupku sud je izvršio uvid u fotoelaborat UP  CB Pljevlja br.368/14 od 02.06.2014. godine, izvršio uvid u odštetni zahtjev JZU za  HMP Podgorica od 06.06.2014. godine i pročitao izvještaj i KE za okrivljenog od dana 07.03.2014. godine.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i potpuno priznanje okrivljenog sud je utvrdio da je okrivljeni T</span><span>.</span><span> M</span><span>.</span><span> iz P</span><span>.</span><span> izvršio krivično djelo koje mu je optužnim predlogom ODT-a stavljeno na teret. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na osnovu potpunog priznanja okrivljenog.</span>
</p>
<p>
<span>Naime, uvidom u fotoelaborat sačinjen od strane CB Pljevlja se jasno na fotografijama vidi da su na vozilima marke "Lada niva" i "Mercedes" polomljeni retrovizori. </span>
</p>
<p>
<span>Iz odštetnog zahtjeva JZU za  HMP se zaključuje da su isti pretrpljeli štetu i ispostavili imovinsko-pravni zahtjev.</span>
</p>
<p>
<span>Iz izvještaja iz  KE za okrivljenog se zaključuje da je okrivljeni do sada dva puta osudjivan i to presudom ovog suda K.br.12/11 od 24.02.2011. godine zbog krivičnog djela iz čl.248 st. 2 KZ CG te da mu je izrečena kazna zatvora u trajanju od 30 dana i presudom ovog suda K.br. 292/10 od 09.05.2011. godine zbog krivičnog djela iz čl. 240 st. 1 tačka 1 KZ CG te </span>
</p>
<p>&nbsp;</p>
<p style="text-align:center;">
<span> </span>
</p>
<p>
<span>da je okrivljeni tom presudom osudjen na kaznu zatvora u trajanju od 4 mjeseca, a obje kazne je okrivljeni izdržao. </span>
</p>
<p>
<span>Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog sud je utvrdio da je okrivljeni izvršio krivično djelo koje mu se stavlja na teret. Naime, utvrdjeno je da je okrivljeni kritične prilike udarcem ruke polomio dva spoljna retrovizora na PMV marke "Lada niva" i "Mercedes" vlasništvo  JZU za  HMP Podgorica. Dakle, oštetio je tudju pokretnu stvar, pa se time stiču svi bitni elementi bića krivičnog djela uništenje i oštećenje tudje stvari iz čl.253 st. 1 KZ CG.</span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju prema okrivljenom jedino bilo opravdano izreći kaznu zatvora pa mu je sud izrekao istu u trajanju od 30 dana smatrajući da će se istom postići svrha kažnjavanja prema okrivljenom. Sud je imao u vidu činjenicu da je okrivljeni ranije osudjivan dva puta i to oba puta na efektivnu kaznu zatvora, pa je sud mišljenja da nije imalo smisla u konkretom slučaju okrivljenom izreći drugu vrstu krivične sankcije kao ni u većem iznosu. Na kraju sud zaključuje da je izrečena krivična sankcija okrivljenom adekvatna i primjerena stepenu društvene opasnosti, težini učinjengo djela kao i nastalim posledicama te da će se istom ostvariti svrha kažnjavanja prema okrivljenom propisana u članu 32. Krivičnog zakonika CG.</span>
</p>
<p>
<span>U smislu člana 226 i 229 ZKP CG sud je odredio da okrivljeni na ime pauašala Budžetu  RCG plati iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 26.06.2014. godine</span>
</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Đondović Milenka</span><span></span><span></span><span></span><span></span><span></span><span></span><span></span><span>Branko Pejović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od 8 dana po </span>
</p>
<p>
<span>                                 prijemu iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>
<span> </span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-weight:bold;}
.p1{text-align:center;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-indent:0.49166667in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span class="s1">                    </span>
</p>
<p class="p1">
<span>                                                                    K.br. 1070/12   </span>
</p>
<p class="p1"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p2">
<span>	 </span>
</p>
<p class="p3">
<span>OSNOVNI SUD U NIKŠIĆU, kao prvostepeni krivični,  sudija  Vesna Kovačević uz sudjelovanje Nikolić Rade, kao zapisničara, rješavajući u kriv. predmetu protiv okrivljenog J. M.a, zbog krivičnog  djela teška tjelesna povreda iz čl. 151.st.1. KZ  i krivičnog djela  zlostavljanje iz čl. 166- a .st.2. u vezi st.1.  KZ, po optužnom predlogu ODT-a u Nikšiću Kt.br. 105/12 od  9.04.2012.god.  nakon dovršenog glavnog i javnog pretresa dana 8.04.2013.god. u prisustvu  zamjenika  ODT-a Lukovac Sofije, okrivljenog  J. M.a i branioca okrivljenog R  R  advokata iz Nikšića,  istog dana donio je a dana 11.04.2013.god. javno objavio </span>
</p>
<p class="p4"></p>
<p class="p4"></p>
<p class="p1">
<span>P R E S U D U</span>
</p>
<p class="p1"></p>
<p class="p4">
<span>Okrivljeni J. M., od oca  B  I majke  D rodj. J , rodj. xxxxx.god. u Nikšiću, sa prebivalištem u N  – xxxxxx državljanin CG, pismen, završio višu školu, oženjen, otac dvoje djece, po zanimanju  radnik policije, srednjeg imovnog stanja, ranije neosudjivan,</span>
</p>
<p class="p4"></p>
<p class="p2">
<span>	                                                KRIV JE </span>
</p>
<p class="p2"></p>
<p class="p2">
<span>Što je:</span>
</p>
<p class="p2"></p>
<p class="p2">
<span> U noći 27/28.01.2012.god. u Nikšću u Bulevaru Vuka Mićunovića, kao službeno lice – radnik Filijale za bezbjednost saobraćaja Uprave policije Područna  jedinice Nikšić, u vršenju službe zlostavljao oštećenog  mldb. V. S.a, na način što je  kada im je nakon izvršene kontrole  vozača  V. D.a sa kojim se prethodno u vozilo nalazio mldb. V. S., V. S. zajedno sa  V. D.om, koji je zbog vožnje u alkoholisanom stanju trebao biti priveden u stanicu policije pobjegao sa lica mjesta,  trčeći za istim u jednom momentu zastao i stisnutom pesnicom u predjelu nosa udario mldb. V. S.a od kog udarca je oštećeni zadobio tešku tjelesnu povredu u vidu preloma naosne kosti sa pomjeranjem koštanih fragmenata udesno,</span>
</p>
<p class="p2">
<span> </span>
</p>
<p class="p2">
<span>- čime je  izvršio  krivično  teška tjelesna povreda iz čl. 151.st.1. Krivičnog zakonika  i krivično djelo zlostavljanje iz čl. 166 a. st. 2. u vezi st. 1.Krivičnog zakonika. </span>
</p>
<p class="p2"></p>
<p class="p2">
<span>Sud okrivljenom predhodno primjenom čl. 45,čl. 46 i čl. 48. Krivičnog zakonka za krivično djelo teška tjelesna povreda iz čl. 151. st.1. Krivičnog zakonika utvrdjuje kaznu zatvora u trajanju od 4 /četiri/ mjeseca dok mu za krivično djelo  zlostavljanje iz čl. 166 a st. 2 u vezu st.1 . Krivičnog zakonika utvrdjuje kaznu zatvora u trajanju od 3 /tri/mjeseca</span>
</p>
<p class="p2"></p>
<p class="p2">
<span>pa sud okrivljenom za navedena krivična djela primjenom čl. čl.4 st.2, 42,  52, 53 i 54 Krivčnog zakonika i čl. 226. 229 I čl. 374 Zakonika o krivičnom postupku  i z r i č e</span>
</p>
<p class="p5"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p2">
<span>Sa kojom okrivljenom utvrdjuje jedinstvenu kaznu zatvora u trajanju od 6 (šest) mjeseci  i ujedno odredjuje da se ove kazne neće ivzršiti ukoliko okrivljeni u roku od dvije godine po pravosnažnosti presude ne učine novo krivično djelo</span>
</p>
<p class="p6">
<span> </span>
</p>
<p class="p2">
<span>OBAVEZUJU SE okrivljeni da na ime troškova krivičnog postupka plati iznos od  111,50 (stotinujedanaest eura i pedeset centi ) eura  a u roku od 15 dana po pravnosnažnosti presude, pod prijetnjom prinudnog izvršenja na žiro račun ovog suda  br. 832-152-32. </span>
</p>
<p class="p2"></p>
<p class="p2">
<span>	</span>
</p>
<p class="p2">
<span>                                                O b r a z l o ž e n j e</span>
</p>
<p class="p1"></p>
<p class="p2">
<span>ODT u Nikšiću svojim optužnim predlogom stavio je na teret  okrivljenom J. M.u izvršenje kriv.djela koje je činjenično i pravno opisano izrekom presude, pa je zamjenik ODT   Lukovac Sofija, zastupajući optužni akt na glavnom pretresu ostala pri istom i konačno predložila da su optuženog za počinjeno krivično djelo oglasi krivim i osudi po zakonu.</span>
</p>
<p class="p2"></p>
<p class="p2">
<span>Okrivljeni je u svojoj odbrani  u istražnom postupku i na glavnom pretresu  negirao izvršenje kriv.djela koje mu je stavljeno na teret, u bitnom navodeći da je  noći 27/28.01.2012.god. negdje oko 02-03 h, ujutru sa kolegom K. P.om bio u svom službenom vozilu na Bulevaru Vuka Mićunovića kada su primijetili jedno teretno vozilo marke  »Mercedes«, koje se kretalo od skvera prema bolnici, pa je navedeno vozilo zaustavio njegov kolega K. i prišao vozaču tog vozila kako bi izvršio kontrolu a zatim i alkotestiranje navedenog vozača. U momentu kada je on izašao iz službenog vozila  kolega K.  je  već izvršio alkohtestiranje i kazao mu da je vozač pod dejstvom alkohola i da ga treba privesti u stanicu polcije, a kada su obavijestili o tome vozača isti je počeo da galami i da udara od to vozilo nakon čega su ga spriječili u tome i krenuli da ga uvode u službeno vozilo na način što ga je K. držao za ruku a on se kretao pored njih. U medjuvremenu su iz vozila  »Mercedes«, izašla dva lica jedna ženska osoba i jedno lice mladje dobi,  pa su zatim smjestili u vozilo vozača koji je bilo pod uticajem alkohola kako bi ga poveli u stanicu, da bi ih to lice koje je bilo mladje dobi pitalo zašto  vozač mora biti priveden i da li se to može završiti na neki drugi način, pa dok su se raspravljali sa tim licem mladjem dobi,  vozač kojeg su smjestili bili na zadnjem sjedištu da ga privedu u stanicu policije je kroz oškrinuta zadnja vrata uspio da pobjegne  udaljavajući se pored  kvarata bolnice, odnosno  prema objektu pogrebnih usluga »Suza, a odmah je za njim počelo da trči to mladje lice i da ga doziva. Dalje, objašnjva da je sa svojim kolegom ušao odmah u službeno vozilo i krenuli su za tim licima a u medjuvremenu su  obavijestili druge kontrole kako im je vozač  kojeg su kontrolisali pobjegao, pa prilikom dolaska do objekta pogrebne usluge »Suza«, vidjeli su da iz pravca  objekta pješke dolazi  njihov kolega Adžić Radivoje i Krivokapić Ratko i isto su vodili vozača koji im je pobjegao iz službenog vozila, a to lice  mladjeg dobi su vidjeli da stoji pored ograde bolnice, tačno naspram njih odnosno objekta »Suza«, pa kada su  mu on i kolega K. prišli primijetili su da je isti krvav u predjelu ispod nosa i da mu  je gardaroba prašnjava, pa pošto su ga upitali šta se desilo to lice nije htjelo da odgovori. U medjuvremenu su došli i njihove kolege iz interventne grupe pa su navedena lica priveli u stanicu policije. Takodje objašnjava da  ni na koji način nije udario to lice mladje dobi ni on ni kolega K., a za kojeg je kasnije saznao da se zove V. S., da nije na njihovo insistiranje ni tražio ljekarsku pomoć  i sasvim su se korektno ponašali do dolaska u stanicu policije. U završnoj riječi je sam i preko svog branioca istakao da provedenim dokazima nije utvrdjeno da je počinio predmetno kriv.djelo i predložio sudu da istog oslobodi od optužbe. </span>
</p>
<p class="p2"></p>
<p class="p2">
<span>U dokaznom postupku sud je neposredno saslušao mldb. oštećenog-svjedoka   V. S.a, uz zakonskog zastupnika V. R  – majke, svjedoka K. P.a i A. P.a,  V. D.a i V. S , pročitao nalaz i mišljenje sudskog vještaka med.struke dr. B  Veselina kao i istog neposredno saslušao na glavnom pretresu  i pročitao izvod iz kaznene evidencije na ime okrivljenog.</span>
</p>
<p class="p2"></p>
<p class="p2">
<span>Oštećeni-svjedok mldb. V. S. je  u svom isakazu u bitnom naveo da je konkretnom prilikom bio u  teretnom vozilu marke  »Mercedes«, sa svojim kumovima V. D.om i V. S.om i kretali se ul. Bulevara Vuka Mićunvoića gdje ih je negdje kod bolnice zaustaivla policija, pa  je jedan  od tih policajaca prišao vozilu i tražio isprave od V. D.a  pa pošto su utvrdili da je D. malo popio tražili su od njega da duva balon kako bi vidjeli da li je pod dejstvom alkohola. Nakon alkohtestiranja kazali su D.u da ima alkohola nešto oko 0,60 i da zbog toga mora biti priveden u stanicu policiije i da mu zbog toga vozilo mora biti oduzeto. Nakon toga su krenuli da D.a uvode u službeno vozilo ali im se D. u jednom mometnu istrgao i krenuo da bježi prema naselju Rastoci, pa je i on krenuo za njim, da bi zatim  policajac J.  počeo da trče za njim dok je drugi policajac ostao da sjedi u policijsko vozilo, pa kada je stigao do raskrsnice  Bulevara Vuka Mićunovića sa ul. Nika  Miljanića vratio se nazad trčeći, pa je u jednom momentu pao i licem tj. nosem udario u ivičnjak. Navodi da mu je bilo loše od tog udarca, da se osjećao ošamućeno i kada mu je prišla S  i A  P.  uz nihovu pomoć je uspio da ustane tako da zbog bola glave i nosa nezna šta se dalje dešavalo sa D.om i onom policajcima. Zatim je bio privreden u službene prostorije Uprave policije tako da ga niko od policajaca koji su bili na licu mjesta  na Bulevaru Vuka Mićunovića, kao ni dok je bježao i nakon privodjenja u policiju nije udarao već je povredu zadobio na način kako je to  opisao. U ponovnom postupku je objasnio da je nakon pada imao neke tačkice po licu, više kao ogrebotine i to na jednoj strani lica ali na iste nije obraćao pažnju niti ih je spominjao posebno kod dežurnog ljekara.Na kraju je istakao da se ne pridružuje krivičnom gonjenju protiv okrivljenog jer ga okrivljeni nije udario niti mu nanio povrede niti ga na bilo koji način maltretirao na način kako je to naveo u svojoj krivičnoj prijavi. </span>
</p>
<p class="p2"></p>
<p class="p2">
<span>Saslušan u svojstvu svjedoka V. D. je u svom iskazu u bitnom naveo da je konkretnom prilikom upravljao svojim teretnim vozilom marke »Mercedes«,. Bulevarom Vuka Mićunovića  i da su sa njim u  vozilu bili supruga  S.a i kum V. S.. U toku vožnje stiglo ih je službeno vozilo policije kako bi ih  kontrolisalo i u toku kontrole  pitali su da li je nešto pio od alkohola a zatim i pristupili radnji alkohtestiranja, koji test je pokazao da je imao alkohola od  0,61 promila, pa mu je zatim predvidjeno da će biti priveden u stanicu a vozilo oduzeto. Nakon što su policajci krenuli da ga vode u službeno vozilo i dok su njegova supruga S  i V  S. razgovarali sa službenicima policije, iskoristio je nepažnju policajaca i izašao iz vozila na suprotna vrata i počeo da bježi prema naselju Rastoci, da bi jedan od policajaca krenuo da trči za njim, misli da je policajac J. i ubrzo odustao  i vratio se prema službenom vozilu, da bi zatim i on sam krenuo da se vraća na licu mjesta gdje je vidio da su u medjuvremenu došli i drugi službenici policije i službena vozila  odnosno interventna grupa i zatim ga odmah priveli u policiju. Vidio je V. S.a koji je bio krvav u predjelu nosa kojeg su takodje, uveli u službeno vozilo i priveli u stanicu policije  ali nezna na koji način je S. zadobio povrede da li je pao ili ga je neko udario o tome se ne može izjasniti, samo zna da je i S. trčao za njim a  za njima obojicom je trčao jedan policajac i to misli da je policajac J..</span>
</p>
<p class="p2"></p>
<p class="p2">
<span>Svjedok V. S  je  u svom iskazu u bitnom istakla kao i svjedok  V. D., stim što je pojasnila  da je vidjela  S.a  pored ograde bolnice preko puta objekta »Suza » koji je bio u nekom savijenom položaju i da mu je išla krv iz nosa, pa mu je pomogla da sjedne   na onaj dio betonske ograde i nastavila je kretanje prema mjestu gdje je vidjela da dolazi D. i druga vozila  policije i interventna grupa. Takodje, napominje da je zajedno sa njom S.u pomogao da ustane i njihov poznanik A. P. koji je vjerovatno prepoznao njihovo vozilo i stao da vidi o čemu se radi, tako da ona ne može da se izjasni na koji nači nje S.  zadobio povrede, ali je vidjela da je  bio krvav oko nosa i da je ošamućen, jer nije čitavo vrijeme pratila pravac kretanja  S.a, pa tako da li je isti pao ili ga je neko udario ona ne može da se izjasni ali se sjeća da je S. odmah nakon događaja kazao da ga je udario policajac a drugi dan da je sam pao.</span>
</p>
<p class="p2"></p>
<p class="p2">
<span>Saslušan u svojstvu svjedoka A. P.  je pred ODT u  svom iskazu u bitnom istakao da je konkretnom prilikom svojim vozilom kretao se Bulevarom Vuka Mićunovića pa dolaskom negdje ispred bolnice, primijetio je zaustavljeno  teretno vozilo poznanika V. D.a i da je  kod istog bilo parkirano službeno vozilo policiije,pa je zaustavio svoje vozilo i imao namjeru da vidi da li je nkom od tih lica  bio potreban prevoz obzriom da je vidio da je sa D.om njegova supruga S.a i još neko lice koje nije poznavao, obzirom da je posumnjao da je D. bio pod dejstvom alkohla. Još nije uspio da dodje do mjesta gdje su se nalazili kada je vidio da V. D. bježi u pravcu raskrsnice Bulevara Vuka Mićunovića i ul. Nika Miljanića, odnosno u pravcu objekta   pogrebnih usluga  »Suza«, i da je za njim počeo da trči jedan od radnika policije kao i  jedno nepoznato lice muško, dok je S.a ostala na licu mjesta, a onaj drugi radnik policije sjeo u vozilo i krenuo za njima. Kada je prišao S.i i htio da pita o čemu se radi vidio je da je onaj policajac koji je trčao za D.om okrenuo se  i rukom u predjelu glave udarilo ono lice koje je trčalo za njim i za D.om i vidio je da je  to lice  palo na trotoar, a nakon toga  isti policajac je nastavio da trči za D.om pa su on i S.a prišli ovom licu koje je bilo mladje dobi i vidjeli da je sti krvav u predjelu nosa i da je prašnjav, djelovao je malo ošamućeno pa su ga podigli  a zatim poveli do mjesta  gdje su stajali D. i ostali službenici policije, a zatim su svi smješteni u vozila i privedeni u stanicu policije. Na glavnom pretresu svjedok je izmijenio svoj iskaz  da  je konkretnom prilikom prišao S.i da vidi šta se dešava  i zašto D. bježi a za njim i službenici policije i da mu je S.a rekla da pogledaju šta će biti  i u jednom trenutku  pošto je bila velika razdaljina od njih do mjesta  gdje je bio V. S. vidjeli su da je isti pao a prethodno da je taj policajac raširio ruke tako da stvarno ne zna  od čega je zadobio povredu V. Stafan i da  najbolje  može da kaže o tom V.. Takodje, objašnjava da je tačno da je jedan policajac trčao za V.em ali da nije vidio lice tog policajca i da ne može da se izjasni ko je od policajaca trčao za V.em, obzirom da je bila noć, a imajući u vidu da je sa S.om pričao nije ni siguran kako se sve to dešavalo, obzirom da je prethodno bio u gradu i da je popio nekolika piva i da je tačno što govori na glavnom pretresu. Razdaljina sa koje je gledao šta se dešava je sigurno 120-150 m, a iz tih razloga  ne može sa sigurnošću da se izjasni na detalje dogadjaja. U ponovnom postupku svjedok je istakao da je vidio neke ogrebotine po licu oštećenog ali ne može da se sjeti da li je krvario iz nosa nakon pada i da mu je odmah kada je prišao S. kazao da je sam pao a kod tužioca prilikom davanja prvog iskaza je zaboravio da kaže kako mu je S. kazao da je sam pao  a mislio je da ga je udario policajac.</span>
</p>
<p class="p2"></p>
<p class="p2">
<span>Saslušan u svojstvu svjedoka K. P.  je u bitnom  naveo da je u noći 27/28.01.2012.god. negdje oko 02-03 h, ujutru sa kolegom J. M.om bio u službenom vozilu na Bulevaru Vuka Mićunovića kada su primijetili jedno teretno vozilo marke  »Mercedes«, koje se kretalo od skvera prema bolnici pa je navedeno vozilo zaustavio i prišao vozaču tog vozila kako bi izvršio alkotestiranje navedenog vozača. Omdah je izvršio alkohtestiranje i kazao je kolegi J.u da je to lice pod dejstvom alkohola i da ga treba privesti u stanicu polcije, a kada su ga obavijestili o tome navedeno lice je počelo da galami i da udara od  vozilo nakon čega su ga spriječili u tome i krenuli da ga uvode u službeno vozilo na način što ga je držao za ruku a  J. se kretao pored njih. U medjuvremenu su iz vozila  »Mercedes«, izašla dva lica jedna ženska osoba i jedno lice mladje dobi,  pa su zatim smjestili u vozilo to lice koje je bilo pod uticajem alkohola kako bi ga poveli u stanicu, da bi ih to lice koje je bilo mladje dobi pitalo zašto  vozač mora biti priveden i da li se to može završiti na neki drugi način, pa dok su se raspravljali sa tim licem mladjem dobi,  vozač kojeg su smjestili bili na zadnjem sjedištu da ga privedu u stanicu policije je kroz oškrinuta zadnja vrata uspio da pobjegne  udaljavajući se pored  kvarata bolnice, odnosno  prema objektu pogrebnih usluga »Suza«, a odmah je za njim počelo da trči to mladje lice i da ga doziva. Dalje, objašnjava da je sa svojim kolegaom ušao odmah u službeno vozilo i krenuli za tim licima a u medjuvremenu su  obavijestili druge kontrole kako im je vozač  kojeg su kontrolisali pobjegao, pa prilikom dolaska do objekta  pogrebne usluge »Suza«, vidjeli su da iz pravca  objekta pješke dolazi kolega njihov  Adžić Radivoje i Krivokapić Ratko i isto su vodili lice koje im je pobjeglo iz službenog vozila, a to lice  mladjeg dobi su vidjeli da stoji pored ograde bolnice, tačno naspram objekta »Suza«, pa kada su  mu on i kolega J. prišli primijetili su da je isti krvav u predjelu nosa, i da mu  je gardaroba prašnjava u predjelu koljena pa pošto su ga upitali šta se desilo to lice nije htjelo da odgovori. U medjuvremenu su stigli njihove kolege iz interventne grupe pa su navedena lica priveli u stanicu policije. Takodje objašnjava da njegov kolega J. ni na koji način  nije udario to lice mladje dobi a za kojeg je kasnije saznao da se zove V. S., da nije na njihovo insistiranje ni tražio ljekarsku pomoć  i sasvim  se korektno ponašao do dolaska u stanicu policije. </span>
</p>
<p class="p2"></p>
<p class="p2">
<span>Stalni sudski vještak med.struke B  V  je u svom nalazu i mišljenju i pojašnjenju na glavnom pretresu u bitnom naveo da su povrede koje su konstatovane u izvještaju ljekara protokol 797, od 28.01.2012.god. a koje su povrede u vidu  preloma nosne kosti sa pomjeranjem koštanih fragmenatga u desno po prirodi teške povrede,a  koje su mogle nastati dejstvom tvrdo-tupe sile  jakog inteziteta  djelovanja (udarac stisnutom pesnicom, glavom, većom drvenom motkom, bezbol palicom i sl.) Na glavnom pretresu vještak je u bitnom naveo da je  navedena povereda  odnosno prelom nosne kosti sa dislokacijom mogla nastati i i mehanizmom pada  (odnosno kada se tijelo kreće prema povrednom predmetu  ivica stola, ivica asfalta, veći kamen drvo i sl.)  s tim što  ova vrsta povrede mnogo češće nastaje mehanizmom udara nego mehanizmom pada, takodje vještak objašnjva da je moguće  da prilikom pada na površinu asfalta  kontakt lica sa površinom aslalta pored naveden povrede nosne kosti  ostavio bi i  površne abrazije oguljotina kože ili kvrni podliv u vidu ekhimoza-petehijalnog krvarenja  na  izraženim djelovima lica (jagodična kost, brada,čelo, vrh nosa , vrh brade i sl. ) ali u ovom konktrenom slučaju evidentirana je samo jedna povreda a  zavisi od rasprostranjenosti oguljotina  od ljekara koji je dežurni da li će unijeti I te povrede, jer se  uvijek u specijalističkom izvještaju evidentira prvo teža povreda.</span>
</p>
<p class="p2">
<span> </span>
</p>
<p class="p2">
<span>Sud je cijenio nalaz i mišljenje vještaka medicinske struke kao stručan,objektivan i jasan,te baziran na pravilima nauke a na koji nalaz stranke i nijesu imale primjedbi.</span>
</p>
<p class="p2">
<span>           </span>
</p>
<p class="p2">
<span>Sud zaključuje da je okrivljeni izvršio  krivično  teška tjelesna povreda iz čl. 151.st.1. Krivičnog zakonika  i krivično djelo zlostavljanje iz čl. 166 a. st. 2. u vezi st. 1.Krivičnog zakonika jer je u noći 27/28.01.2012.god. u Nikšću u Bulevaru Vuka Mićunovića, kao službeno lice – radnik Filijale za bezbjednost saobraćaja Uprave policije Područna  jedinice Nikšić, u vršenju službe zlostavljao oštećenog  mldb. V. S.a, na način što je  kada im je nakon izvršene kontrole  vozača  V. D.a sa kojim se prethodno u vozilo nalazio mldb. V. S., V. S. zajedno sa  V. D.om, koji je zbog vožnje u alkoholisanom stanju trebao biti priveden u stanicu policije pobjegao sa lica mjesta,  trčeći za istim u jednom momentu zastao i stisnutom pesnicom u predjelu nosa udario mldb. V. S.a od kog udarca je oštećeni zadobio tešku tjelesnu povredu u vidu preloma naosne kosti sa pomjeranjem koštanih fragmenata udesno.</span>
</p>
<p class="p2"></p>
<p class="p2">
<span>Prednje sud zaključuje kako iz iskaza preslušanih svjedoka A. P.a dat u israzi tako i iz iskaza  svjedoka V. S.e i V. D.a  kojim iskazima je sud dao punu vjeru. Naime okrivljeni ne priznaje izvršenje krivičnog djela na način kako mu je stavljeno optužbom na teretu. U svojoj odbrani u bitnom negira da je zlostavljao i udario na bilo koji način oštećenog . Sud ne prihvata odbranu okrivljenog kao istinitu već istu ocjenjuje kao konstruisane u cilju izbjegavanja sopstvene krivice, budući da je ista obesmišljene rezultatima dokaznog postupka tako da sud ne prihvata odbranu kao vjerodostojnu u odnosu na činjenice od odlučnog značaja, obzirom da su  opovrgnute prevashodno uvjerljivim, u bitnom saglasnim i logičnim kazivanjima saslušanih svjedojka koji na detaljan način predstavljaju tok predmetnog događaja, te podrobno opisuje radnje koje je kritičnom prilikom preduzeo okrivljeni. Naime, iz njihovog svjedočkog iskaza proizilazi da je okrivljeni na način, u mjestu i vremenu kako je to predstavljeno u izreci odluke preduzeo inkriminisane radnje, koje su  rezultirale nastankom teških tjelesnih povreda kod ostećenog kao zabranjena posljedica. O vrsti i prirodi nastalih povreda, te mehanizmu njhovog nanošenja stručno mišljenje sudu je pružio vještak  medicine struke dr. Bulatović Veselina koji način je takodje potkrijepljen iskaz prednjih svjedoka.</span>
</p>
<p class="p2"></p>
<p class="p2">
<span>Naime, postojanost ovakvog ustanovljenja suda uočava se prije svega iz iskaza svjedoka A. P.a i V. S.e koji su na posve autentičan način prenijeli do detalja svoja neposredna zapažanja pa je tako svjedok A. u istražnom postupku naveo da je video kako V. D. bježi u pravcu objekta   pogrebnih usluga  »Suza« i da je za njim počeo da trči oštećeni i jedan  policijac, dok je V. S.a ostala na licu mjesta, a onaj drugi policajac je sjeo u vozilo i krenuo za njima. Kada je prišao S.i i htio da pita o čemu se radi vidio je da je onaj policajac koji je trčao za V. D.om okrenuo se  i rukom u predjelu glave udario oštećenog i vidio je da je oštećeni pao na trotoar a što je potvrdila i svjedok V. S.a da joj je oštećeni kazao konkretnom prilikom da ga je udario policajac i da je zato pao a koji dokazi su potkrijepljeni i nalazom i mišljenjem sudskog vještaka med.struke dr. Bulatović Veselina koji je u svom objektivnom nalazu objasnio da je povreda koju je zadobio oštećeni  prelom nosne kosti sa dislokacijom mogla nastati dejstvom tvrdo-tupe sile  jakog inteziteta  djelovanja (udarac stisnutom pesnicom, glavom, većom drvenom motkom, bezbol palicom i sl.) kao i mehanizmom pada  (odnosno kada se tijelo kreće prema povrednom predmetu  ivica stola, ivica asfalta, veći kamen drvo i sl.)  s tim što  ova vrsta povrede mnogo češće nastaje mehanizmom udarca nego mehanizmom pada, takodje vještak objašnjva   da prilikom pada na površinu asfalta  kontakt lica sa površinom aslalta pored naveden povrede nosne kosti  ostavio bi i  površne abrazije oguljotina kože ili kvrni podliv u vidu ekhimoza-petehijalnog krvarenja  na  izraženim djelovima lica  kao što su agodična kost, brada,čelo, vrh nosa , vrh brade i sl.  U prilog prednjem zaključku suda je i činjenica da je oštećeni kazao da je upravo okrivljeni J. trčao za njim a što se podudara sa iskazom svjedoka V. D.a da je jedan policajac počeo da trči za njima što opovrgava odbranu okrivljenog i iskaz svjedoka Kasalice takođe službenika policije  da su krenuli za oštećenim i V.em službenim vozilom i da je oštećeni već bio krvav u predjelu nosa kada su mu prišli.</span>
</p>
<p class="p2"></p>
<p class="p2">
<span>Sud je cijenio i iskaz svjedoka A.a na glavnom pretresu da nije vidio kako je oštećeni zadobio povredu i da je policajac koji je bio pored njega samo raširio ruke i činjenicu da je svjedok u ponovnom postupku  istakao da je mu oštećeni odmah kada je prišao kazao da je sam pao, a kod tužioca prilikom davanja prvog iskaza je zaboravio to da navede već je mislio je da ga je udario taj policajac a što je po mišljenju suda neuspjeli pokušaj pomaganja okrivljenom u izbjegavanju krivice jer je nelogično da bi svjedok tako bitnu činjenicu  i to da je oštećeni sam pao izostavio prilikom davanja prvog iskaza a koja je ključna u pogledu utvrđivanja načina nastanka  povrede kod  oštećenog, već je izričito u istrazi naveo da je vidio kako je oštećenog udario jedan policajac rukom u predjelu glave od kog udraca je oštećeni pao a koji iskaz je sud i jedino cijenio u ovom postupku kao tačan, objektivan, vjerodostojan i u saglasnosti sa drugim dokazima kojima je poklonio punu vjeru.</span>
</p>
<p class="p2">
<span>&nbsp;</span>
<br>
<span>Pravno kvalifikujući naprijed utvrdjeno činjenično stanje, ovaj sud nalazi da su se u radnjama okrivljenog  stekli svi subjektivni i objektivni elementi bića dva krivična djela I to krivičnog djela zlostavljanje iz čl.166 a st.2 u vezi st.1 Krivičnog zakonika u sticaju sa&nbsp; krivičnim djelom teška tjelesna povreda iz čl.151 st.1 Krivičnog zakona. Naime, postupajući na naprijed opisani način okrivljeni je kao službeno lice-policajac, u vršenju službe - kontrole javnog saobraćaja zlostavljao oštećenog trčeći za oštećenim i  istog udario  stisnutom pesnicom u predjelu nosa sredsvom podobnim da tijelo teško povrijedi i zdravlje teško naruši i na taj način mu je&nbsp;nanio tešku tjelesnu povredu. Jasno je da je okrivljeni navedena krivična djela učinio u sticaju, a budući da shodno odredbi čl.48 Krivičnog zakonika sticaj krivičnih djela postoji ukoliko učinilac jednom radnjom ili sa više radnji učini više krivičnih djela za koje mu se istovremeno sudi, dok je u konkretnom slučaju sticaj sa teškom tjelesnom povredom moguć, budući da ovo krivično djelo ne obuhvata i tjelesno povrjedjivanje jer  krivično djelo zlostavljanje iz čl. 166a KZ  čini onaj ko zlostavlja drugog ili prema njemu postupa na način kojim se vrijedja ljudsko dostojanstvo, dok je stavom 2 ove odredbe propisano krivično djelo koje vrši službeno lice u vršenju službe.</span>
</p>
<p class="p2"></p>
<p class="p2">
<span> Zlostavljanje podrazumijeva između ostalog preduzimanje odredjenih radnji koje kod pasivnog subjekta prouzrokuju odredjene tjelesne ili duševne  patnje slabijeg inteziteta, uopšteno to je nehumano postupaje prema nekom licu ili maltretiranje nekog lica i neljudski odnos koji se pretvara u nanošenje fizičkog ili psihičkog bola. U konkretnom slučaju način na koji se okrivljeni ponašao prema   oštećenom, trčeći za njim i udrajući ga na javnom mjestu u centru grada gdje je prisutnost građana jasna od kojeg udarca je oštećeni i pao na trotoar  zasigurno prema shvatanjima u našoj sredini i običajima predstavlja nehumano postupaje prema nekom licu ili maltretiranje nekog lica i neljudski odnos koji  prouzrokuju tjelesne i duševne patnje slabijeg inteziteta. Takodje neophodno je da je ova radnja izvršena sa direktnim umišljajem koja obuhvata svijest da se radnjom izvršenja vrši zlostava negog lica  i da se to hoće a u konkretnom slučaju obzirom  na cjelokupno ponašanje okrivljenog zasigurno da je bilo sa direktnim umišljajem jer jedno službeno lice – policajac  ne može sebe sigurno dovesti u takvu situaciju i sebi ne smije dozvoliti niti  sebi dati za pravo da nanosi tjelesne i duševne patnje slabijeg inteziteta  maloljetniku  posebno imajući u vidu da se radi o policijskom službeniku koji treba da zaštiti maloljetnika a u krajnjem slučaju da ga privede u stanicu policije ako ima osnova koji bi ukazivali na tu mogućnost a ne da problem rješava na način što udara oštećenog u centru grada u prisustvu građana i da tako nehumano postupa prema oštećenom posebno jer se radi o maloljetnom licu pa je očigledno da je optuženi bio svjestan svog djela i htjenja izvršenja tj.da mu je bila namjera da zlostavlja oštećenog jer je svjestan svog ponašanja u konkretnom trenutku.</span>
</p>
<p class="p5"></p>
<p class="p2">
<span>Sud cijeni da je okrivljeni bio svjestan, da postupajući na prethodno opisani način, kao službeno lice - policajac, u vršenju službe kontrole javnog saobraćaja, zlostavlja oštećenog i isto je to i htio prilikom izvršenja krivičnog djela zlostavljanje iz čl.166 a st.2 u vezi st.1 Krivičnog zakonika, a takodje je okrivljeni bio svjestan da udarajući  pesnicom kao sredstvom podobnim da tijelo teško povrijedi ili zdravlje teško naruši, na taj način oštećenog teško tjelesno povredjuje, čime čini krivično djelo teška tjelesna povreda iz čl. 151 st.1 KZ-a, što je u konkretnom slučaju i htio, pa se njegov psihički odnos prema izvršenim krivičnim djelima manifestuje kao direktan umišljaj.</span>
</p>
<p class="p2">
<br>
<span>Sud je cijenio i odbranu okrivljenog da nije udario stisnutom pesnicom oštećenog mldb.V. S.a , istog teško tjelesno povrijedio i zlostavljao i iskaz svjedoka oštećenog mldb.V. S.a koji je naveo da je povredu nosa zadobio padom o ivičnjak dok je trčao i iskaz svjedoka K. P.a da okrivljeni  nije na bilo koji način povrijedio oštećenog ali prednje je u cjelosti opovrgnuto dokazima koje je sud prihvatio i koji su u bitnom realni, objektivni i saglasni te je iz tog razloga odbacio prednju odbranu i iskaze svjedoka kao poušaj pomaganja okrivljenom u izbjegavanju krivice cijeneći pri tome da je i sam oštećeni u israzi naveo da se ne pridružuje</span><span class="s1"> </span><span>krivičnom gonjenju protiv okrivljenog jer ga okrivljeni nije udario niti mu nanio povrede niti ga na bilo koji način maltretirao na način kako je to naveo u svojoj krivičnoj prijavi iz čega se može zaključiti da je upravo oštećeni prijavio okrivljenog kao lice koje ga je udarilo i nanijelo mu povredu što ide u prilog svim prednjim dokazima kojima je sud dao punu vjeru i na istima zasnovao svoju odluku.</span>
</p>
<p class="p2"></p>
<p class="p2">
<span>Sud je precizirao činjenični opis optužnog akta u pogledu mahanizma nanošenja povreda oštećenom pa je umjesto riječi "rukom" precizirao da je okrivljeni oštećenog udario "stisnutom pesnicom" a što je utvrđeno iz provedenih dokaza a prevashodno nalaza i mišljenja vještaka medicinske struke koji se u svom nalazu precizno izjasnio da povreda kod oštećenog opisana u izreci presude može nastati udarcem stisnutom pesnicom  a koji nalaz je sud prihvatio kao I iskaz svjedoka A. P.a koji je  naveo da je vidio kako okrivljeni udara rukom oštećenog ne precizirajući da li je to bilo stisnutom pesnicom ili otvorenim dlanom obzirom daje  nakon davanja iskaza u istrazi izmijenio svoj iskaz navodeći da nije vidio da je okrivljeni udario oštećenog pa je sud cijeneći prednje kao I nalaz vještaka koji je precizirao da je okrivljeni mogao nanijeti prednje povrede oštećenom isključivo udarcem stisnutom pesnicom  precizirao u tom pogledu činjenični opis  I umjesto “rukom” naveo “stisnutom pesnicom” smatrajući da time nije povrijedio objektivni indetitet izmedju optužbe i presude.</span>
</p>
<p class="p2"></p>
<p class="p2">
<span>Prilikom odmjeravanja kazne sud je u smislu čl.42. KZ.  kao olakšavajuće okolnosti na strani okrivljenog cijenio porodičnost - otac  dvoje djece, ranije dobro vladanje a s tim u vezi njegovu raniju neosudjivanost, dok  otežavajućih okolnosti sud na njegovoj strani sud nije našao pa je sud cijeneći olakšavajuće okolnosti na strani okrivljenog kao naročite predhodno  primjenom čl.45. st.1 tč.3 i čl.46. st.1 tč.5 KZ, za kriv. djelo teška tjelesna povreda iz čl. 151.st.1. KZ, ublažio kaznu  ispod kazne koje je predvidjeno za predmetno kriv.djelo i utvrdio kaznu zatvora u trajanju od 4 /četiri/ mjeseca dok mu je za krivično djelo zlostavljanje iz čl. 166 a st. 2 u vezu st.1 . Krivičnog zakonika utvrdio kaznu zatvora u trajanju od 3 /mjeseca/ mjeseca a zatim shodno čl.48 utvrdio jedinstvenu  kaznu zatvora koju je uslovio obzirom da je  mišljenja da radi kriv.pravne zaštite, prema istom nije nužno primijeniti kaznu, već da će se shodno čl.53 i 54 KZ i samim upozorenjem uz prijetnju jedinstvene kazne zatvora u trajanju od šest mjeseci  i rokom provjeravanja kao u izreci presude, na okrivljenog u dovoljnoj mjeri uticati da ubuduće ne vrše kriv.djela, čime se će u potpunosti  na ovakav način ostvariti svrha kažnjavanja i,  u okviru opšte svrhe izricanja kriv. sankcija u smislu čl.4. st.2. KZ.</span>
</p>
<p class="p2"></p>
<p class="p2">
<span>Pošto je okrivljeni oglašen krivim sud ga je obavezao da na ime troškova kriv. postupka plati iznos od 111,50 eura od čega iznos od 40,oo eura na ime paušala kao dijela troškova kriv. postupka, a iznos od 71,5o eura na ime nagrade za sprovedeno vještačenje Bulatović dr. Veselinu, a koji iznos troškova kriv. postupka je srazmjeran trajanju i složenosti kriv. postupka i imovnim prilikama okrivljenog, a ovo shodno čl.226 u vezi čl.229 ZKP-a  i Uredbe o naknadi troškova u sudskim postupcima.</span>
</p>
<p class="p2"></p>
<p class="p2">
<span>Sa izloženog, u smislu čl.374 ZKP-a, odlučeno je kao u izreci presude.</span>
</p>
<p class="p2"></p>
<p class="p1">
<span>OSNOVNI SUD U NIKŠIĆU, dana 11.04.2013.god.</span>
</p>
<p class="p2"></p>
<p class="p2"></p>
<p class="p2">
<span>Zapisničar,                                                                            S U D I J A,</span>
</p>
<p class="p5">
<span>Rada Nikolić,s.r.                                                                  Vesna Kovačević,s.r.</span>
</p>
<p class="p2"></p>
<p class="p5">
<span>	                 Za tačnost otpravka tvrdi i ovjerava</span>
</p>
<p class="p5">
<span>                                    službenik suda</span>
</p>
<p class="p5"></p>
<p class="p5"></p>
<p class="p5">
<span> PRAVNA POUKA: </span><span class="s1">     </span><span>Protiv ove presude nezadovoljna stranka ima pravo                            			     žalbe u roku od  8 dana od dana prijema iste preko 				                 ovog suda, Višem sudu Podgorica.</span>
</p>
<p class="p5">
<span> </span>
</p>
<p class="p4"></p>
<p class="p5"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p7"></p>


</body>
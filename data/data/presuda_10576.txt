<div style="text-align: right">
	&nbsp; K.br. 34/09</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović, kao zapisničara, u krivičnom predmetu protiv okrivljenih V.S. iz Danilovgrada, M.G. iz Danilovgrada, R.M.a iz Danilovgrada, R.R.a iz Danilovgrada, B.M.a iz Danilovgrada, zbog krivičnog djela&nbsp; nasilničko ponašanje iz čl.399 KZ i okrivljenog K.D. iz Nikšića, koga brani L.Š., advokat iz Nikšića, zbog krivičnog djela teška tjelesna povreda iz čl.151 st.1 KZ, odlučujući po optužnici Osnovnog državnog tužilaštva Podgorica Kt.br.2662/06 od 11.02.2009.godine, koju je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 05.04.2012.godine, u prisustvu zastupnika optužbe, okrivljenih V.S., M.G., R.M.a, R.R.a, B.M.a i K.D. i branioca okrivljenog K.D., adv. Labuda Šljukića, donio je dana 05.04.2012.godine, a dana 09.04.2012.godine, javno objavio&nbsp;<br>
	&nbsp;</div>
<div style="text-align: center">
	P R E S U D U<br>
	&nbsp;<br>
	I<br>
	&nbsp;</div>
<div style="text-align: justify">
	Okrivljeni K.D., od oca Milana i majke Milke, rodjene R., rođen 10.01.1978.godine u Nikšiću, sa mjestom prebivališta u Nikšiću - Rudo polje bb, državljanin Crne Gore, završio srednju turističku školu, po zanimanju turistički tehničar, pismen, nezaposlen, vojsku služio u Tivtu 1998/99.godine, srednjeg imovnog stanja, osudjivan presudom Osnovnog suda u Nikšiću K.br.71/97 od 20.05.1997.godine, zbog krivičnog djela iz čl.37 st.2 u vezi st.1 KZ RCG, na 30 dana zatvora uslovno na 1 godinu, presudom Osnovnog suda u Nikšiću K.br.44/03 od 05.06.2005.godine, zbog krivičnog djela iz čl.204 st.1 KZ RCG na na kaznu zatvora u trajanju od 40 dana, presudom Osnovnog suda u Nikšiću K.br.165/06 od 08.06.2009.godine, zbog krivičnog djela iz čl.151 st.1 KZ, na kaznu zatvora u trajanju od 6 mjeseci i presudom Osnovnog suda u Nikšiću K.br.336/07 od 09.11.2009.godine, zbog krivičnog djela iz čl.399 KZ, na kaznu zatvora u trajanju od 3 mjeseca.&nbsp;<br>
	&nbsp;<br>
	Na osnovu čl.373 tač.1 ZKP-a u vezi čl.10 st.1 i 2 KZ-a,<br>
	&nbsp;</div>
<div style="text-align: center">
	OSLOBAĐA SE OD OPTUŽBE</div>
<div style="text-align: justify">
	&nbsp;<br>
	Da je:<br>
	&nbsp;<br>
	Dana 07.04.2006.godine, ispred kafe bara "Posljednja šansa" u ul. Novice Škerovića u Danilovgradu, odbijajući od sebe istovremen protivpravan napad, drugog teško tjelesno povrijedio, na način što je, nakon što su ga okrivljeni V.S., M.G., R.R. i B.M. oborili na trotoar ispred ulaznih vrata lokala i udarali pesnicama i nogama, skalpelom posjekao u predjelu lica okrivljenog V.S., nanoseći mu tešku tjelesnu povredu u vidu rane posjekotine u predjelu sljepoočnog dijela, jagodice, obrazine, gornje i donje usne spoljašnjeg usnog otvora u dužini od 20 cm,<br>
	&nbsp;<br>
	- čime bi počinio krivično djelo teška tjelesna povreda iz čl.151 st.1 KZ u vezi čl.10 st.1 i 2 KZ.<br>
	&nbsp;<br>
	Na osnovu čl.230 st.1 ZKP-a, troškovi krivičnog postupka padaju na teret budžetskih sredstava suda.<br>
	&nbsp;</div>
<div style="text-align: center">
	II</div>
<div style="text-align: justify">
	&nbsp;<br>
	Prema okrivljenima:<br>
	&nbsp;<br>
	1. V.S.U, od oca I. i majke S., rodjene F., rođen ...godine u P., sa mjestom prebivališta u D. - F. bb, državljanin Crne Gore, nezaposlen, oženjen, otac dvoje djece, pismen, završio osnovnu školu, vojsku služio u Prizrenu 1994/95.godine, vodi se u vojnoj evidenciji u Danilovgradu, srednjeg imovnog stanja, neosudjivan.<br>
	&nbsp;<br>
	2. M.G., od oca S. i majke R., rodjene P., rođen ...godine u P., sa mjestom prebivališta u D. - G.bb, državljanin Crne Gore, završio srednju mašinsku školu, mašinbravar, pismen, oženjen, otac jednog djeteta, vodi se u vojnoj evidenciji u Danilovgradu, srednjeg imovnog stanja, neosudjivan.<br>
	&nbsp;<br>
	3. R.M., od oca V. i majke M., rodjene B., rođen ...godine u P., sa mjestom prebivališta u D. - G. Z., državljanin Crne Gore, nezaposlen, završio osnovnu školu, pismen, oženjen, otac dvoje djece, lošeg imovnog stanja, neosudjivan.<br>
	&nbsp;<br>
	4. R.R., od oca N. i majke D., rodjene M., rođen ...godine u N., sa mjestom prebivališta u D. - Ul. N. Š. bb, državljanin Crne Gore, završio osnovnu školu, pismen, neoženjen, nezaposlen, srednjeg imovnog stanja, osudjivan presudom Osnovnog suda u Danilovgradu K.br.22/04 od 08.02.2005.godine, zbog krivičnog djela iz čl.348 st.3 u vezi čl.339 st.3 u vezi st.1 KZ, na 4 mjeseca zatvora uslovno na 1 godinu.<br>
	&nbsp;<br>
	5. B.M., od oca D. i majke D., rodjene M., rođen ...godine u P., sa mjestom prebivališta u D. - P. bb, državljanin Crne Gore, završio osnovnu školu, pismen, radnik, neoženjen, vojsku služio u Kumboru 1998.godine, vodi se u vojnoj evidenciji u Cetinju, srednjeg imovnog stanja, kome je presudom Osnovnog suda u Danilovgradu K.br.36/03 od 03.11.2003.godine, zbog krivičnog djela iz čl.177 st.1 u vezi čl.172 st.1 KZ RCG izrečena uslovna osuda, tako što mu je utvrdjena kazna zatvora u trajanju od 10 mjeseci sa rokom provjere od 2 godine, a koja osuda je brisana rješenjem Osnovnog suda u Danilovgradu Kv.br.13/12 od 14.03.2012.godine, a koje je postalo pravosnažno dana 27.03.2012.godine.&nbsp;<br>
	&nbsp;<br>
	Na osnovu čl.372 tač.1 ZKP-a,<br>
	&nbsp;</div>
<div style="text-align: center">
	OPTUŽBA SE ODBIJA</div>
<div style="text-align: justify">
	&nbsp;<br>
	Kojom je predstavljeno da su:<br>
	&nbsp;<br>
	Dana 07.04.2006.godine, ispred kafe bara "Posljednja šansa" ulice Novice Škerovića u Danilovgradu, okrivljeni V.S., M.G., R.M., R.R. i B.M., u grupi izazivanjem tuče, vršenjem nasilja i drskim i bezobzirnim ponašanjem, ugrozili spokojstvo gradjana i remetili javni red i mir, na način što su nakon svadje sa okrivljenim K.D. u označenom lokalu izašli ispred istog, kada okrivljeni V.S., M.G., R.M., R.R. i B.M., nasrću na K.D., zadajući mu više udaraca rukama i nogama po glavi i tijelu,<br>
	&nbsp;<br>
	- čime bi počinili krivično djelo nasilničko ponašanje iz čl.399 KZ.&nbsp;<br>
	&nbsp;<br>
	Na osnovu čl.230 st.1 ZKP-a, troškovi krivičnog postupka padaju na teret budžetskih sredstava suda.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom ODT-a Podgorica Kt.br.2662/06 od 11.02.2009.godine, okrivljenima V.S., M.G., R.M., R.R. i B.M., stavljeno je na teret izvršenje krivičnog djela nasilničko ponašanje iz čl.399 KZ, dok je okrivljenom K.D.u stavljeno na teret izvršenje krivičnog djela teška tjelesna povreda iz čl.151 st.1 KZ. Zastupnik optužbe je u završnoj riječi prvo odustao od optužbe u odnosu na okrivljene V.S., M.G., R.M., R.R. i B.M., zbog krivičnog djela nasilničko ponašanje iz čl.399 KZ, a zatim je precizirao činjenični opis u odnosu na okrivljenog K.D. za krivično djelo teška tjelesna povreda iz čl.151 st.1 KZ.&nbsp; Predložio je da sud okrivljenog K.D. oglasi krivim i kazni u granicama propisanim zakonom.<br>
	&nbsp;<br>
	Okrivljeni V.S. u odbrani datoj u istražnom postupku u bitnom je naveo da je kritičnom prilikom bio u društvu sa R.P. i P.I. u kafe baru "Posljednja šansa", kada su se nešto posvadjali K., M. i B., koji su izašli napolje. Tvrdi da nije učestvovao u dogadjaju koji je bio ispred kafane. Istakao je da je P. izašao da vidi šta se dešava ispred kafane i kada je izašao da ga zovne da se vrati, na vratima mu je prišao K.D., kojeg inače do tada nije poznavao i bez ikakvog razloga ga je razrezao skalpelom po lijevoj strani lica.<br>
	&nbsp;<br>
	Okrivljeni V.S. u odbrani datoj na glavnom pretresu u bitnom je naveo da je kritičnom prilikom bio u kafani "Posljednja šansa", zajedno sa komšijama R.P. i P.I.. U jednom momentu, u lokalu je primijetio K.D., J.M. i neke djevojke sa njima. Čini mu se da su slavili rodjendan. Sa svojim komšijama je stajao za šankom, dok su na drugom kraju šanka bili M.G., R.M., R.R. i B.M.. K.D., J.M. i ove djevojke su se nalazili u separeu. Primijetio je da je u neko doba došlo do neke prepirke izmedju M.G., R.M., R.R. i B.M. sa jedne strane i K.D. i J.M. sa druge strane. Radilo se o nekoj verbalnoj svadji. Tvrdi da do tada nije bilo fizičkog kontakta. Njegov drug P.I. je izašao ispred lokala, a zatim je on izašao za njim, kako bi ga pozvao da dodje da idu kući. Dok je bio napolju, vidio je K.D. koji je išao u njegovom pravcu. Kada mu je K.D. prišao, iz džepa je izvadio skalpel i ovim skalpelom ga je posjekao po lijevoj strani lica. Osjetio je neku toplinu, stavio je ruke na lice, a zatim ga je oblila krv. Vidio je da je K.D. zatim ušao u lokal i da je u lokalu došlo do opšte tuče. Nakon toga ga je P.I. uhvatio rukama i pomjerio ga je sa strane. Odmah zatim došla je policija i odvela ga je u Hitnu pomoć u Danilovgradu, a zatim i u Urgentni centar KC CG u Podgorici. Sjeća se da je prilikom ulaska u policijsko vozilo, skinuo košulju i bacio je, jer je sva bila natopljena krvlju. Upoznat na različitosti u odnosu na odbranu datu u istražnom postupku, u bitnom je naveo da je tačno da je u lokalu svadja bila izmedju K.D. i J.M. na jednoj strani i M.G., R.M., R.R. i B.M. na drugoj strani, a različitosti je pravdao time što je kod istražnog sudije vrlo kR. saslušan.<br>
	&nbsp;<br>
	Okrivljeni M.G. u odbrani datoj u istražnom postupku u bitnom je naveo da je kritične večeri bio u kafe-baru "Posljednja šansa" u Danilovgradu, zajedno sa R.R.. On i R.R. stajali su za šankom. U jednom momentu vidio je da je jedna grupa mladića sa nekim djevojkama bila iza njega i R.R., a čini mu se da su ti momci bili iz Nikšića. Sa druge strane šanka bili su V. i još dva-tri momka. Nakon izvjesnog vremena čuo je da je počela neka rasprava izmedju ovih momaka koji su bili iz Nikšića i V.a i njegovog društva. Tvrdi da je K., koji je bio vidno pijan, krenuo da se svadja sa V.em i njegovim društvom, da je tada došlo do guranja i udaranja, nakon čega su izašli napolje. Takodje je i on izašao napolje zajedno sa R.R.om. Pojasnio je da nikakvog učešća u ovoj tuči nije imao, niti on, niti R.R., jer njih niko nije dirao, a duel je vodjen izmedju ove dvije grupe mladića koje je pomenuo. Istakao je da nije vidio ko je koga udarao, da je tek u policiji saznao da je V. povrijedjen, te da je policija odmah došla na lice mjesta.&nbsp;<br>
	&nbsp;<br>
	Okrivljeni M.G. u odbrani datoj na glavnom pretresu u bitnom je naveo da je predmetne večeri došao u lokal "Posljednja šansa" u Danilovgradu zajedno sa R.R.om. Tvrdi da su njih dvojica stali za šankom i to izmedju V.S., koji je bio sa dvojicom momaka na jednoj strani i R.M.a i B.M.a na drugoj strani. Vidio je da su u separeu bili K.D., J.M. i još neke djevojke. U jednom momentu, primijetio je da je J.M. prišao V.S.u i ovim momcima koji su stajali sa V.S.m i da je nešto pričao sa njima. Sjeća se da su pričali normalno i da se nijesu svadjali. Zatim je vidio da je K.D. bez ikakvog razloga udario rukom B.M.a u predjelu ramena ili vrata i zatim ga gurnuo. Tu je prestala sva svadja u lokalu i on i R.R. su izašli iz lokala i pošli su prema gradu. Kada je došao kući, zazvonio mu je telefon i kada se javio, ovlašćeni policijski službenik iz Ispostave Danilovgrad mu je kazao da se mora javiti u policiju. Odmah potom, otišao je i javio se u policiju. Tek u policiji je vidio da je V.S. bio povrijedjen. Upoznat na različitosti u odnosu na odbranu datu u istražnom postupku, kazao je da je tačno ono što je iznio u odbrani na glavnom pretresu, a nije mogao da pojasni različitosti.<br>
	&nbsp;<br>
	Okrivljeni R.M.o u odbrani datoj u istražnom postupku u bitnom je naveo da je kritične večeri bio u kafe-baru "Posljednja šansa" u Danilovgradu, zajedno sa drugom B.M.om i M.G.om i R., kojeg su zvali R.. R.a nije poznavao do te večeri. Sjeća se da su stajali za šankom i da su pili piće, a na kraju šanka vidio je momka koji je bio sam, a za kojeg je kasnije saznao da se preziva V.. U jednom momentu u kafanu su ušla dva momka i tri djevojke i sjeli su u jednom ćošku, na udaljenosti od njega i njegovog društva oko 5 metara. Jedan od ovih momaka, za koje je saznao da su Nikšićani, prišao je B.M.u, zgrabio ga je i povukao ga je metar do dva. Pošto je muzika bila glasna, nije čuo da li mu je nešto rekao. Oteo je B.M.a iz njegovih ruku. Zatim se okupilo oko desetak gostiju, a on je sa B.em izašao napolje. Nakon što su on i B.M. izašli ispred kafane, tamo su došli skoro svi koji su prethodno bili u kafani. Tvrdi da je nastala prepirka izmedju ovog Nikšićanina i njega i ostalih, te da je policija stigla nekoliko minuta nakon što su izašli ispred kafane. Istakao je da ni u kafani, ni ispred kafane nije bilo tuče. Kasnije je čuo da je neko povrijedio V.a koji je bio u kafani. Pojasnio je da on nije udarao ovog Nikšićanina, a ni da je bilo ko drugi to činio.&nbsp;&nbsp;&nbsp;&nbsp;<br>
	&nbsp;<br>
	Okrivljeni R.M.o u odbrani datoj na glavnom pretresu u bitnom je naveo da je predmetne večeri bio u lokalu "Posljednja šansa". Stajao je za šankom zajedno sa B.M.om, M.G.om i R.R.om. U jednom momentu primijetio je da su u kafanu ušli K.D. i J.M. sa nekim djevojkama i da su sjeli u jednom separeu. Na drugom kraju šanka bio je V.S.. Vidio je da je u neko doba K.D. iz čista mira prišao B.M.u, da ga je zgrabio i povukao u pravcu ulaznih vrata. Prišao je i oteo je B.M.a iz njegovih ruku. Nije se mogao izjasniti da li je u tom otimanju udario čime K.D.. Poslije otimanja B.M.a, u lokalu nije bilo nikakve svadje ili bilo kakvog fizičkog kontakta. Nakon nekoliko minuta, krenuo je da izlazi iz lokala i čim je izašao sreo je V.S.. Vidio je da je bio krvav po licu, a sjeća se da je pitao V.S. šta mu je bilo. Nije se mogao sjetiti šta mu je V.S. odgovorio. Ubrzo je došla policija i on je bio priveden u Ispostavu Danilovgrad, radi davanja izjave. Upoznat na različitosti u odnosu na odbranu datu u istražnom postupku, u bitnom je naveo da ne može da vjeruje da je u iskazu datom kod istražnog sudije kazao da je čuo da je neko povrijedio V.S., obzirom da ga je na licu mjesta vidio krvavog. Dodao je i da je u momentu kada je izašao iz lokala, vidio da je K.D. bio u vozilu, a da su u tom momentu skoro svi bili izašli iz lokala. Nije mogao da pojasni zašto je u odbrani datoj u istražnom postupku kazao da je nakon izlaska iz kafane nastala prepirka izmedju ovog Nikšićanina i njega i ostalih, jer ispred lokala nije bilo nikakve svadje i tuče.<br>
	&nbsp;<br>
	Okrivljeni R.R. u odbrani datoj u istražnom postupku u bitnom je naveo da je kritičnog dana bio u kafe-baru "Posljednja šansa" u Danilovgradu u društvu sa M.G.. Tvrdi da se odjedanput napravila gužva u kafe-baru i da su oni izašli. Istakao je da nije učestvovao ni u kakvoj tuči koja se zaista desila nakon što su izašli iz lokala. Ne zna ko je koga udarao u toj tuči, a od tih momaka nije poznavao nikog.<br>
	&nbsp;<br>
	Okrivljeni R.R. u odbrani datoj na glavnom pretresu u bitnom je naveo da se zbog proteka vremena baš najbolje ne sjeća predmetnog dogadjaja. Jedino se sjeća da je u lokalu "Posljednja šansa" bio zajedno sa M.G., R.M. i B.M., te da je došlo do neke svadje. Ne zna izmedju koga je bila ta svadja, a tvrdi da on u njoj nije učestvovao. Pojasnio je da je u lokalu bilo lomljenja staklenog inventara, da je primijetio da je u lokalu V.S. stajao za šankom, da nije vidio da je B.M. bilo ko udario te večeri, te da nije vidio ni da se R.M. otimao sa bilo kim oko B.M.. Istakao je da je kada je izašao ispred lokala, čija je veličina oko 30 m², primijetio V.S., M.G., R.M. i B.M.. Isti su mirno stajali, a nije se mogao sjetiti je li ispred lokala vidio K.D.. Ispred lokala na glavi V.S. nije primijetio ništa karakteristično.<br>
	&nbsp;<br>
	Okrivljeni B.M. u odbrani datoj u istražnom postupku u bitnom je naveo da je kritičnom prilikom bio u društvu sa R., M. i R., u kafe-baru u ul. Novice Škerovića. Stajao je za šankom i pio je. Tvrdi da je odjedanput nastala tuča u kafe-baru, a ubrzo i izvan kafe-bara. Pojasnio je da je to u stvari bilo neko guranje. Kada je izašao iza ovih momaka, pošto su drugovi sa kojima je bio bili izašli, neko ga je udario u predjelu vrata. Ne zna ko ga je udario. Nije učestvovao u tuči, već je bio samo posmatrač. Istakao je da je prepirka u kafani trajala par sekundi, da nije uspio da shvati o čemu se radi, te da dogadjaj ispred kafane nije uspio evidentirati, jer je veoma kratko trajao, tako da ne zna ko je koga udarao.<br>
	&nbsp;<br>
	Okrivljeni B.M. u odbrani datoj na glavnom pretresu u bitnom je naveo da je predmetne večeri došao u lokal "Posljednja šansa" zajedno sa M.G., R.M. i R.R.. Po ulasku u lokal stali su za šank. Tvrdi da mu je u jednom momentu prišao K.D. i da ga je udario rukom u predjelu lica. Nije se mogao izjasniti da li ga je K.D. udario otvorenom ili stisnutom pesnicom. Od tog udarca nije pao. Poslije zadobijenog udarca, vidio je M.G., R.M. i R.R. i njih trojica se nijesu gurali sa bilo kim, već su mirno stajali. Zajedno sa M.G., R.M. i R.R. je izašao iz lokala. Nije vidio gdje je pošao K.D. nakon što ga je udario, a niko od lica sa kojima je došao u lokal nije ga branio od ovog napada K.D.. Od udarca K.D. na njegovom licu nije bilo vidljive povrede. U lokalu je prethodno vidio V.S. i tvrdi da se V.S. nije svadjao sa bilo kim. Sjeća se da je bilo gužve kada je sa M.G.om, R.M.om i R.R.om izašao ispred lokala. Nije primijetio da je bilo svadje i tuče. Ispred lokala nije primijetio V.S., a vidio je da je K.D. krenuo u pravcu svog vozila, da je sjeo u vozilo i da je zatvorio vrata. Krenuo je u pravcu K.D., vjerovatno da mu vrati zbog onog udarca u lokalu, a u prilasku K.D.u spriječili su ga policajci. Nije se mogao sjetiti je li se bilo ko drugi kretao u pravcu K.D., dok je K.D. bio u vozilu. Pojasnio je da je lokal "Posljednja šansa" veličine oko 40 do 50 m², da je dio gdje je stajao sa M.G., R.M. i R.R. pregledan, tj. da su mogli jedan drugog da vide, da je V.S. bio u društvu dvojice muškaraca, te da je ukupno u lokalu bilo oko 15-tak ljudi. Upoznat na različitosti u odnosu na odbranu datu u istražnom postupku, naveo je da je tačno ono što je kazao u odbrani datoj na glavnom pretresu, a različitosti nije mogao da pojasni.&nbsp;<br>
	&nbsp;<br>
	Okrivljeni K.D. u odbrani datoj u istražnom postupku u bitnom je naveo da je sa svojim drugom J.M. iz Nikšića i nekoliko djevojaka sjedio u Danilovgradu, u kafe-baru "Posljednja šansa". Kada su nakon izvjesnog vremena krenuli da idu, prilikom izlaska iz lokala, sa desne strane je bila neka tuča. Učesnici u tuči su se gurali i gadjali flašama. Uspjeli su da izadju iz te gužve. Tvrdi da nikog nije udario, da ni njega niko nije udario, a da se u kafiću nije ništa dešavalo.&nbsp;&nbsp;<br>
	&nbsp;<br>
	Okrivljeni K.D. se na glavnom pretresu branio ćutanjem, pa je sud pročitao njegovu odbranu iz istražnog postupka.<br>
	&nbsp;<br>
	Branilac okrivljenog K.D., adv. L.Š. je u završnoj riječi zastupao tezu da nema dokaza da je njegov branjenik počinio krivično djelo stavljeno mu na teret, zbog čega je predložio da ga sud oslobodi od optužbe.&nbsp;&nbsp;&nbsp;&nbsp;&nbsp;<br>
	&nbsp;<br>
	Sud je u dokaznom postupku na glavnom pretresu saslušao svjedoka Š.V., saslušao svjedoka J.M., saslušao svjedoka R.M., saslušao svjedoka K.J., saslušao svjedoka Đ.M., pročitao službenu zabilješku MUP-a RCG OB Danilovgrad od 07.04.2006.godine, sačinjenu od strane policijskih službenika K.J. i Đ.M., pročitao službenu zabilješku MUP-a RCG OB Danilovgrad od 07.04.2006.godine, sačinjenu od strane ovlašćenog policijskog službenika Š.V., pročitao izvještaj ljekara specijaliste KC CG br.protokola 5616 od 07.04.2006.godine, izdat na ime okrivljenog V.S., pročitao izvještaj ljekara specijaliste KC CG br.protokola 752 od 07.04.2006.godine, izdat na ime okrivljenog V.S., pročitao nalaz i mišljenje vještaka sudske medicine dr B.B. Ki.br.6/07 od 11.02.2008.godine, pročitao izvod iz kaznene evidencije Uprave policije PJ Nikšić br.1542 od 23.08.2010.godine, izdat na ime okrivljenog K.D., pročitao izvod iz kaznene evidencije Uprave policije PJ Podgorica br.11-245/10-21158/2-3105 od 20.08.2010.godine, izdat na ime okrivljenog V.S.,&nbsp; pročitao izvod iz kaznene evidencije Uprave policije PJ Podgorica br.11-245/10-21158/2-3105 od 20.08.2010.godine, izdat na ime okrivljenog M.G., pročitao izvod iz kaznene evidencije Uprave policije PJ Podgorica br.11-245/10-21158/2-3105 od 20.08.2010.godine, izdat na ime okrivljenog B.M., pročitao izvod iz kaznene evidencije Uprave policije PJ Nikšić br.742 od 31.03.2011.godine, izdat na ime okrivljenog R.R.a, pročitao izvod iz kaznene evidencije Uprave policije PJ Podgorica br.29-245/12-1448/2-352 od 24.01.2012.godine, izdat na ime okrivljenog R.M. i pročitao rješenje Osnovnog suda u Danilovgradu Kv.br.13/12 od 14.03.2012.godine, a koje je postalo pravosnažno dana 27.03.2012.godine.<br>
	&nbsp;<br>
	Svjedok Š.V. u iskazu datom u istražnom postupku i na glavnom pretresu u bitnom je naveo da je kritičnom prilikom, kao policajac OB Danilovgrad, koji je bio na dužnosti, otišao u lokal "Posljednja šansa" u ul. Novice Škerovića da interveniše da se muzika ugasi. Kada je došao u lokal, prišao je gazdarici i saopštio joj je da je vrijeme da se muzika ugasi. U jednom trenutku čuo je da je nastala opšta tuča, okrenuo se i vidio je da su V.S., M.G., R.R. i B.M. bacili na tlo K.D. i da su ga udarali šakama i nogama, dok je K.D. bio u ležećem položaju. Nije vidio da je R.M.o udarao K.D.. Siguran je da u momentu dok je izmedju ostalih V.S. udarao K.D., dok je K.D. ležao na podu, da na licu V.S. nije bilo nikakvih vidnih povreda. Intervenisao je i izdao je naredbu da se prestane sa tučom. Tvrdi da je i poslije njegovog naredjenja nastavljeno udaranje K.D.. Spriječio je da K.D. dalje tuku i podigao ga je sa trotoara. Zvao je pojačanje i na lice mjesta su ubrzo stigle još dvije saobraćajne patrole. Nakon što je K.D. sproveo u vozilo, primijetio je da je V.S. bio krvav po licu i da je bio bez majce. Pojasnio je da je službenu zabilješku o predmetnom dogadjaju sačinio na osnovu svojih opažanja i podaci koji su u njoj navedeni su najtačniji, jer je službena zabilješka sačinjena odmah nakon kritičnog dogadjaja.<br>
	&nbsp;<br>
	Svjedok J.M. u iskazu datom na glavnom pretresu u bitnom je naveo da je kritičnom prilikom bio u jednom lokalu u Danilovgradu sa K.D. i nekim djevojkama i da je slavio rodjendan. Sjeća se da je bilo tuče i neke svadje u lokalu. Tvrdi da u toj tuči i svadji on nije učestvovao, kao ni K.D.. Nakon što je primijetio tuču i svadju, zajedno sa ovim djevojkama je izašao i otišao. Istakao je da sa njim nije otišao K.D., iz razloga što je imao svoje vozilo. Nije se mogao sjetiti da li su se V.S., M.G., R.M., R.R. i B.M. tukli i svadjali sa bilo kim te večeri. Dodao je da nije vidio da je K.D. imao kod sebe nož. &nbsp;&nbsp;&nbsp;<br>
	&nbsp;<br>
	Svjedok R.M. u iskazu datom na glavnom pretresu u bitnom je naveo da se veoma slabo sjeća dogadjaja koji je bio ispred kafane "Posljednja šansa" u ulici Novice Škerovića. Kada je došao ispred kafane reagovao je kao ovlašćeni policijski službenik. Tvrdi da je bila gužva u kojoj je učestvovalo više lica, te da je primijetio da je V.S. imao povredu na licu. Nije se mogao izjasniti da li je na licu mjesta primijetio M.G., R.M., R.R., B.M. i K.D.. Pojasnio je da od momenta kada je došao na lice mjesta nije bilo tuče, već samo nekog guranja. Nije se mogao sjetiti ko je od njegovih kolega bio prisutan na licu mjesta, a sjeća se da ih je bilo najmanje četvorica.<br>
	&nbsp;<br>
	Svjedok K.J. u iskazu datom u istražnom postupku u bitnom je naveo da je kritične večeri kao policajac bio u smjeni sa kolegom Đ.M.. Tvrdi da su se njih dvojica po pozivu iz dežurne službe uputili u ul. Novice Škerovića, ispred kafe bara "Posljednja šansa". Kada su došli na lice mjesta, ispred lokala je bilo nekoliko momaka, a nije bilo tuče. Primijetio je da je V.S. bio krvav po licu, zbog čega su ga uputili u Dom zdravlja, dok su ostale učesnike priveli. Ne zna kako se desio dogadjaj, jer nije zatekao nikog da se tuče, odnosno da remeti javni red i mir.<br>
	&nbsp;<br>
	Svjedok K.J. u iskazu datom na glavnom pretresu u bitnom je naveo da je kritičnom prilikom od strane dežurne službe upućen sa kolegom Đ.M. da podje do lokala "Poslednja šansa", gdje je po obaviještenju došlo do neke prepirke i svadje. Kada je došao na lice mjesta, zapazio je da se ispred lokala "Poslednja šansa" nalazi V.S. i da mu je na licu bila krv. U momentu kada je došao ispred lokala "Poslednja šansa" nikakve svadje i tuče nije bilo. Nije se mogao sjetiti da li je ko od njegovih kolega bio na licu mjesta prije nego što su došli on i Đ.M.. Istakao je da je o predmetnom dogadjaju sačinio službenu zabilješku, da je tu službenu zabilješku potpisao, te da se dešavalo da u ime patrole jedan policijski službenik sačini službenu zabilješku i potpiše i jednog i drugog policajca ako je taj drugi saglasan sa sadržinom službene zabilješke. Ne zna je li na licu mjesta vidio ovlašćenog policijskog službenika Š.V.. Dodao je da je njegov potpis na službenoj zabilješci sačinjenoj dana 07.04.2006. godine, da je vjerovatno potpisao kolegu Đ.M. na toj službenoj&nbsp; zabilješci, da je vjerovatno tačna sadržina službene zabilješke, te da mu se nikada nije desilo da sačini službenu zabilješku i da u njoj unese nešto što nije vidio.<br>
	&nbsp;<br>
	Svjedok Đ.M.o u iskazu datom u istražnom postupku i na glavnom pretresu u bitnom je naveo da su kritične večeri on i K.J., kao policajci, upućeni od strane dežurne službe u ul. Novice Škerovića, gdje je došlo do narušavanja javnog reda i mira. Kada su došli na lice mjesta, vidjeli su nekoliko momaka ispred kafe-bara "Posljednja šansa". Sjeća se da nije bilo tuče. Vidio je da je V.S. bio krvav po licu. Tom prilikom V.S. mu je rekao da je posječen skalpelom ili nožem, a nije rekao ko ga je povrijedio. Kasnije je kolega Š. odvezao V.S. u Dom zdravlja. Na glavnom pretresu je pojasnio da nije njegov potpis na službenoj zabilješci od 07.04.2006.godine i da je moguće da je službenu zabilješku sačinio i potpisao K.J.o. Nije se mogao sjetiti da li je na licu mjesta vidio M.G., R.M., R.R., B.M. i K.D..&nbsp;<br>
	&nbsp;<br>
	U službenoj zabilješci MUP-a RCG OB Danilovgrad od 07.04.2006.godine, sačinjenoj od strane policijskih službenika K.J. i Đ.M., navedeno je da su dana 07.04.2006.godine, kao policajci obavljali dužnost u pješačkoj patroli. U 00,40 časova nalazili su se na raskrsnici ul. Bijelog Pavla i Njegoševe. Dobili su naredjenje da podju u ul. Novice Škerovića, gdje je došlo do narušavanja javnog reda i mira ispred lokala "Posljednja šansa". Dolaskom na lice mjesta zatekli su kolege R.M. i Š.V., gdje sprječavaju fizički obračun mladića. Pomogli su im da se uspostavi javni red i mir. Po dolasku su primijetili da je V.S. bio bez gornjeg dijela odjeće i da mu je lice bilo krvavo, kao i donji dio tijela, da je V.S. držao R.M., dok je Š.V. sprječavao M.G., R.M., R.R. i B.M. da pridju vozilu marke "Pasat" reg.oznaka PG 714-54, u kojem se nalazio K.D..<br>
	&nbsp;<br>
	U službenoj zabilješci MUP-a RCG OB Danilovgrad od 07.04.2006.godine, sačinjenoj od strane ovlašćenog policijskog službenika Š.V. navedeno je da se dana 07.04.2006.godine, nalazio na pozorničkom reonu I u Danilovgradu. U 00,25 časova pošao je da ugasi muziku u lokalu "Posljednja šansa". Kada je ušao u lokal prišao je gazdarici i saopštio joj je da mora da ugasi muziku. U tom trenutku iza njegovih leđa došlo je do narušavanja javnog reda i mira od strane B.M., R.R., M.G. i V.S. sa jedne strane i K.D. sa druge strane, a na način što su pomenuta četvorica momaka oborili na trotoar ispred ulaznih vrata lokala K.D. i tukli ga, u čemu je najviše prednjačio V.S. koji je K.a udarao pesnicama i nogama u predjelu grudi, stomaka i glave. Izdao je naređenje da se prestane sa tučom na koje pomenuta četvorica momaka nijesu reagovala, a onda ih je odgurnuo i spriječio da dalje tuku K.a. Podigao je K. sa trotoara i odveo ga je do njegovog vozila. Za to vrijeme pomenuta četvorica momaka ponovo su krenula prema K.u, a i prema njemu. Izdao je naređenje da se odbiju. U tom trenutku su došle patrole“M-562“ i „M-572“, koje su pomenutu četvoricu momaka spriječili da dalje idu prema njemu i K.D.. Zatim je K.a njegovim vozilom priveo u OB Danilovgrad.<br>
	&nbsp;<br>
	Iz nalaza i mišljenja vještaka sudske medicine dr B.B. Ki.br.6/07 od 11.02.2008.godine, izvještaja ljekara specijaliste KC CG br.protokola 5616 od 07.04.2006.godine, izdatog na ime okrivljenog V.S. i izvještaja ljekara specijaliste KC CG br.protokola 752 od 07.04.2006.godine, izdatog na ime okrivljenog V.S. utvrđuje se da je okrivljeni V.S. pregledan dana 7.04.2006. godine, od strane dežurnih ljekara KCCG, da je zadobio povredu lijeve strane ličnog dijela glave u vidu rane posjekotine u predjelu sljepoočnog dijela, jagodice, obrazine, gornje i donje usne spoljašnjeg usnog otvora u dužini od 20cm koja povreda imajući u vidu životno doba povrijeđenog, lokaciju i naruženost izgleda ličnog dijela glave predstavlja tešku tjelesnu povredu. Ovakva povreda nastala je povlačenjem čvrstim oštrim predmetom po pomenutoj strani ličnog dijela glave povrijeđenog, u jednom aktu povlačenja sa pravcem povlačenja od lijevo i gore ka naprijed, desno i dolje u odnosu na uzdužnu osu ličnog dijela glave povrijeđenog, dovodeći do oštećenja kože, mekog potkožnog tkiva te sitnih krvnih sudova, i izlaska manje količine krvnog sadržaja kroz otvor ove rane u spoljašnju sredinu. Ista je mogla nastati oštricom noža, oštricom slomljenog stakla i slično.<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao stručan, objektivan, jasan i dat prema pravilima struke i nauke.<br>
	&nbsp;<br>
	Iz izvoda iz kaznene evidencije Uprave policije PJ Nikšić br.1542 od 23.08.2010.godine, izdatog na ime okrivljenog K.D. utvrđuje se da je isti osuđivan presudom Osnovnog suda u Nikšiću K.br.71/97 od 20.05.1997.godine, zbog krivičnog djela iz čl.37 st.2 u vezi st.1 KZ RCG, na 30 dana zatvora uslovno na 1 godinu, presudom Osnovnog suda u Nikšiću K.br.44/03 od 05.06.2005.godine, zbog krivičnog djela iz čl.204 st.1 KZ RCG na na kaznu zatvora u trajanju od 40 dana, presudom Osnovnog suda u Nikšiću K.br.165/06 od 08.06.2009.godine, zbog krivičnog djela iz čl.151 st.1 KZ, na kaznu zatvora u trajanju od 6 mjeseci i presudom Osnovnog suda u Nikšiću K.br.336/07 od 09.11.2009.godine, zbog krivičnog djela iz čl.399 KZ, na kaznu zatvora u trajanju od 3 mjeseca.&nbsp;<br>
	&nbsp;<br>
	Iz izvoda iz kaznene evidencije Uprave policije PJ Podgorica br.11-245/10-21158/2-3105 od 20.08.2010.godine, izdatog na ime okrivljenog V.S. utvrđuje se da isti nije osuđivan.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.11-245/10-21158/2-3105 od 20.08.2010.godine, izdatog na ime okrivljenog M.G., utvrđuje se da isti nije osuđivan.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.11-245/10-21158/2-3105 od 20.08.2010.godine, izdatog na ime okrivljenog B.M. i rješenja Osnovnog suda u Danilovgradu Kv.br.13/12 od 14.03.2012.godine, a koje je postalo pravosnažno dana 27.03.2012.godine, utvrđuje se da je okrivljenom B.M. presudom Osnovnog suda u Danilovgradu K.br.36/03 od 03.11.2003.godine, zbog krivičnog djela iz čl.177 st.1 u vezi čl.172 st.1 KZ RCG izrečena uslovna osuda, tako što mu je utvrdjena kazna zatvora u trajanju od 10 mjeseci sa rokom provjere od 2 godine, a koja osuda je brisana rješenjem Osnovnog suda u Danilovgradu Kv.br.13/12 od 14.03.2012.godine, a koje je postalo pravosnažno dana 27.03.2012.godine<br>
	&nbsp;<br>
	Iz izvoda iz kaznene evidencije Uprave policije PJ Nikšić br.742 od 31.03.2011.godine, izdatog na ime okrivljenog R.R., utvrđuje se da je isti osudjivan presudom Osnovnog suda u Danilovgradu K.br.22/04 od 08.02.2005.godine, zbog krivičnog djela iz čl.348 st.3 u vezi čl.339 st.3 u vezi st.1 KZ, na 4 mjeseca zatvora uslovno na 1 godinu.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.29-245/12-1448/2-352 od 24.01.2012.godine, izdatog na ime okrivljenog R.M., utvrđuje se da isti nije osuđivan.<br>
	&nbsp;<br>
	Sud je cijenio iskaz svjedoka Š.V., policijskog službenika u čijem se prisustvu desio kritični događaj, pa je našao da se isti jasno, pouzdano, odredjeno i istinito izjasnio o činjenicama važnim za ovu krivičnu stvar. Njegov svjedočki iskaz stoji u skladnoj vezi sa službenom zabilješkom MUP-a RCG OB Danilovgrad od 07.04.2006.godine koju je on sačinio opisujući u njoj detalje koje je zapazio kao ovlašćeni policijski službenik koji je bio na dužnosti.<br>
	&nbsp;<br>
	Sud nije prihvatio iskaz svjedoka J.M., koji je kritičnom prilikom bio u kafani. Ovo iz razloga što se on izjasnio da se nije mogao sjetiti da li su se okrivljeni V.S., M.G., R.M.o, R.R. i B.M. tukli i svađali sa bilo kime, te da okrivljeni K.D. nije učestvovao u bilo kakvoj tuči i svadji, a iz iskaza svjedoka Š.V. i službene zabilješke&nbsp; MUP-a RCG OB Danilovgrad od 07.04.2006.godine, sačinjenje od strane svjedoka Š.V., kao ovlašćenog policijskog službenika, nesporno proizilazi da su okrivljeni V.S., M.G., R.R. i B.M. oborili okrivljenog K.D. na trotoar ispred ulaznih vrata lokala i udarali ga pesnicama i nogama.<br>
	&nbsp;<br>
	Svjedoci R.M., K.J. i Đ.M., ovlašćeni policijski službenici, su nakon događaja tj. povrjeđivanja okrivljenog V.S. došli na lice mjesta pa njihovi iskazi nijesu bili od uticaja na odluku u ovoj krivičnoj stvari .<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je utvrdio da je okrivljeni K.D. na način, mjesto i vrijeme predstavljeno kao u stavu I izreke presude u odnosu na krivično djelo teška tjelesna povreda iz čl.151 st.1 KZ postupao u nužnoj odbrani, u smislu čl.10 st.1 i 2 KZ, zbog čega ga je na osnovu čl.373 tač.1 ZKP-a valjalo osloboditi od optužbe, jer djelo nije krivično djelo ukoliko je učinjeno u nužnoj odbrani.<br>
	&nbsp;<br>
	Iz iskaza svjedoka Š.V. i službene zabilješke MUP-a RCG OB Danilovgrad od 07.04.2006.godine koju je ovaj svjedok sačinio opisujući u njoj detalje koje je zapazio kao ovlašćeni policijski službenik koji je bio na dužnosti utvrđuje se da je dana 07.04.2006.godine u 00,25 časova ovaj svjedok došao u lokal „Posljednja šansa“, koji se nalazi u ul.Novice Škerovića u Danilovgradu, da je dao naredbu da se ugasi muzika u lokalu, da je iza njega nastala tuča i kada se okrenuo okrivljeni V.S., M.G., R.R. i B.M. su oborili na trotoar ispred ulaznih vrata lokala okrivljenog K.D. i tukli ga pesnicama i nogama dok je ovaj ležao, a u kojem zadavanju udaraca je prednjačio okrivljeni V.S. koji je okrivljenog K.D. udarao pesnicama i nogama u predjelu grudi, stomaka i glave. Dalje se iz iskaza svjedoka Š.V. utvrđuje da okrivljeni V.S. tada nije imao povredu u predjelu lica, da su zatim i pored izdate naredbe svjedoka Š.V. okrivljeni V.S., M.G., R.R. i B.M. nastavili da tuku okrivljenog K.D., zbog čega je svjedok Š.V.o reagovao i odgurao okrivljene V.S., M.G., R.R. i B.M., da bi zatim podigao okrivljenog K.D. i sproveo ga do vozila, kada je primijetio da je okrivljeni V.S. krvav po licu tj. da ima povredu i da je bez majce. Iz odbrane okrivljenog V.S. sud je utvrdio da ga je okrivljeni K.D. posjekao skalpelom u predjelu lica, a iz iskaza svjedoka Š.V. se utvrđuje da je K.D. to učinio nakon što su ga okrivljeni V.S., M.G., R.R. i B.M. oborili na pod, a prije nego što je svjedok Š.V. spriječio napad i udaranje okrivljenog K.D.. Obzirom da iz iskaza svjedoka Š.V. i njegove službene zabilješke proizilazi da je okrivljeni V.S. prednjačio u zadavanju udaraca okrivljenom K.D.u tj. da je okrivljenog K.D. koji je ležao na leđima udarao pesnicama i nogama u predjelu grudi, stomaka i glave, to je glava okrivljenog V.S. u momentu dok je zadavao udarce pesnicom okrivljenom K.D. morala biti u dosegu ruke K.D., pa ga je tada K.D. braneći se i posjekao skalpelom u predjelu lica.&nbsp; Tom prilikom okrivljeni K.D. je okrivljenom V.S. nanio tešku tjelesnu povredu u vidu rane posjekotine u predjelu sljepočnog dijela, jagodice, obrazine, gornje i donje usne spoljašnjeg usnog otvora u dužini od 20cm, a što se utvrđuje iz nalaza i mišljenja vještaka sudske medicine dr B.B. Ki.br.6/07 od 11.02.2008.godine, izvještaja ljekara specijaliste KC CG br.protokola 5616 od 07.04.2006.godine, izdatog na ime okrivljenog V.S. i izvještaja ljekara specijaliste KC CG br.protokola 752 od 07.04.2006.godine, izdatog na ime okrivljenog V.S..<br>
	&nbsp;<br>
	Iz naprijed navedenih razloga sud nije prihvatio odbranu okrivljenog K.D. iz istražnog postupka u kojoj je negirao da je u tuči ispred kafane udaran i da je bilo koga udario, pa je po nalaženju suda ovakvom odbranom okrivljeni K.D. želio da izbjegne bilo kakvu vezu sa povrjeđivanjem okrivljenog V.S..<br>
	&nbsp;<br>
	Navedeni napad okrivljenih V.S., M.G., R.R. i B.M., a na tjelesni integritet okrivljenog K.D. je uslijedio bez ikakvog razloga za to, jer svjedok Š.V. u momentu ulaska u lokal nije primijetio ništa, a tek nakon što je saopštio da se mora ugasiti muzika u lokalu vidio je da su okrivljeni V.S., M.G., R.R. i B.M. oborili na trotoar ispred ulaznih vrata lokala okrivljenog K.D. i tukli ga pesnicama i nogama dok je ovaj ležao, bio je protivpravan, pa je okrivljeni K.D. da bi odbio takav istovremeni napad od sebe kada mu je glava i lice okrivljenog V.S. bila u dosegu ruke skalpelom posjekao u predjelu lica okrivljenog V.S. nanoseći mu tešku tjelesnu povredu u vidu rane posjekotine u predjelu sljepoočnog dijela, jagodice, obrazine, gornje i donje usne spoljašnjeg usnog otvora u dužini od 20cm. Okrivljeni K.D. je kritičnom prilikom u odbrani od protivpravnog napada koristio i sredstva koja su srazmjerna i bila neophodno potrebna za odbijanje takvog napada od sebe. Na napad okrivljenih V.S., M.G., R.R. i B.M., dakle četvorice odraslih muškaraca, koji su ga oborili na trotoar i tukli pesnicama i nogama dok je ležao, i koji su nakon naredbe policajca Š.V. nastavili da ga tuku, odgovorio je tako što je upotrijebio skalpel i posjekao po licu okrivljenog V.S.. Po nalaženju suda, okrivljeni K.D. je imao prirodno pravo da svoj tjelesni integritet zaštiti adekvatnim sredstvom, kao što je to i bilo u konkretnom slučaju, zbog čega su njegove radnje tretirane kao nužna odbrana u smislu čl.10 st.1 i 2 KZ.<br>
	&nbsp;<br>
	Imajući, kao što je već rečeno, u vidu da nije krivično djelo ono djelo koje je učinjeno u nužnoj odbrani, sud je okrivljenog K.D. oslobodio od optužbe zbog krivičnog djela teška tjelesna povreda iz čl.151 st.1 KZ, a po osnovu iz čl.373 tač.1 ZKP-a, u vezi čl.10 st.1 i 2 KZ.<br>
	&nbsp;<br>
	Prilikom izvodjenja prednjih zaključaka sud je imao u vidu i odredbu čl.3 st.3 ZKP-a, a u kojoj je propisano da ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika, sud će donijeti odluku koja je povoljnija za okrivljenog.<br>
	&nbsp;<br>
	Sud nije prihvatio odbranu okrivljenog V.S., u dijelu da ga je okrivljeni K.D. bez povoda posjekao skalpelom u predjelu lijeve strane lica, te da on navodno nije učestvovao u događaju ispred kafane tj. da nikog nije udario. Ovo stoga što je ovakva odbrana okrivljenog V.S. potpuno obesnažena iskazom svjedoka Š.V. i službenom zabilješkom MUP-a RCG OB Danilovgrad od 07.04.2006.godine, koju je ovaj svjedok sačinio kao ovlašćeni policijski službenik.<br>
	&nbsp;<br>
	I odbrane okrivljenih M.G., R.R. i B.M. sud nije prihvatio. Naime, okrivljeni&nbsp; M.G., R.R. i B.M. su tvrdili da navodno nijesu učestvovali u bilo kakvoj tuči tj. da nikoga nijesu udarali, a ovakve njihove odbrane potpuno su obezvrijeđene iskazom svjedoka Š.V. i službenom zabilješkom MUP-a RCG OB Danilovgrad od 07.04.2006.godine, koju je ovaj svjedok sačinio kao ovlašćeni policijski službenik.&nbsp; Uz sve to okrivljeni M.G. i B.M. su u poledu važnih činjenica različito predstavili događaj u istrazi i na glavnom pretresu, a različitosti nijesu mogli da objasne.<br>
	&nbsp;<br>
	Sud nije prihvatio ni odbranu okrivljenog R.M.a. Ovo stoga što je okrivljeni R.M.o u odbranama tvrdio da ispred kafane nije bilo fizičkog kontakta, što je u potpunoj suprotnosti sa iskazom svjedoka Š.V. i službenom zabilješkom MUP-a RCG OB Danilovgrad od 07.04.2006.godine, koju je ovaj svjedok sačinio kao ovlašćeni policijski službenik. I okrivljeni R.M. je različito predstavio događaj u istrazi i na glavnom pretresu. Naime, okrivljeni R.M. u odbrani datoj u istražnom postupku je naveo da je poslije događaja čuo da je neko povrijedio okrivljenog V.S., dok je u odbrani datoj na glavnom pretresu kazao da je vidio da je okrivljeni V.S. povrijeđen.<br>
	&nbsp;<br>
	Sud je cijenio i druge provedene dokaze pa je našao da su bez uticaja na drugačije presuđenje u ovoj krivičnoj stvari.<br>
	&nbsp;<br>
	Kako je okrivljeni K.D. oslobodjen od optužbe, sud je na osnovu čl.230 st.1 ZKP-a odredio da troškovi krivičnog postupka u ovom dijelu padaju na teret budžetskih sredstava suda.<br>
	&nbsp;<br>
	&nbsp;<br>
	II Zastupnik optužbe je nakon sprovedenog dokaznog postupka u završnoj riječi izjavio da odustaje od optužbe-krivičnog gonjenja okrivljenih V.S., M.G., R.M., R.R. i B.M. zbog krivičnog djela nasilničko ponašanje iz čl.399 KZ<br>
	&nbsp;<br>
	Kako je zastupnik optužbe u toku glavnog pretresa odustao od optužbe - krivičnog gonjenja prema okrivljenima V.S., M.G., R.M., R.R. i B.M., sud je na osnovu čl.372 tač.1 ZKP-a, donio presudu kojom se prema okrivljenima V.S., M.G., R.M., R.R i B.M. optužba odbija zbog krivičnog djela nasilničko ponašanje iz čl.399 KZ.<br>
	&nbsp;<br>
	Odluku da troškovi krivičnog postupka i u ovom dijelu padaju na teret budžetskih sredstava, sud je donio na osnovu čl.230 st.1 ZKP-a.<br>
	&nbsp;<br>
	Na osnovu izloženog, a primjenom čl.373 tač.1 ZKP-a u vezi čl.10 st.1 i 2 KZ-a odlučeno je kao u stavu I izreke presude, dok je primjenom čl.372 tač.1 ZKP-a, odlučeno kao u stavu II izreke presude.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; S U D I J A ,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r.<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA:</u> Protiv ove presude može se izjaviti žalba u roku od 8 dana od dana prijema pismenog otpravka, Višem sudu u Podgorici, a preko ovog suda.<br>
	<br>
	Dostaviti:<br>
	- ODT Podgorica<br>
	- Okrivljenim V.S., M.G., R.M., R.&nbsp;&nbsp;&nbsp; R., B.M. i K.D.u.<br>
	- Braniocu okrivljenog K.D. adv.L.Š.</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.71/15 </span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenog M.T., iz Podgorice, zbog krivičnog djela nedavanje izdržavanje iz čl.221 st.1 Krivičnog zakonika, odlučujući po optužnom predlogu ODT-a Podgorica Kt.br.1069/14 od 04.02.2015 godine, kojeg je na glavnom pretresu zastupala Kažić Marija, savjetnik na radu kod ODT-a  Podgorica, nakon glavnog i javnog pretresa, održanog dana 13.05.2015.godine, u prisustvu zastupnika optužbe i odsustvu uredno obaviještenog okrivljenog, donio je, a dana 14.05.2015 godine i javno objavio</span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>
<span class="span1">M.T., od oca V. i majke V., rodjene J., rodjen ***** godine u P., nastanjen u P., ulica N. C. br. *, završio srednju hemijsku školu, nezaposlen, neoženjen, otac četvoro maloljetne djece, srednjeg imovnog stanja, ranije osudjivan i to presudom Osnovnog suda Podgorica K.br. 96/2840 od 21.06.1999 godine, zbog krivičnog djela iz čl. 136 st. 3 Krivičnog zakonika na tri mjeseca zatvora uslovno na jednu godinu i presudom Osnovnog suda Podgorica K.br. 767/11 od 19.04.2012 godine, zbog krivičnog djela iz čl. 407 st. 1 Krivičnog zakonika na tri mjeseca zatvora uslovno na jednu godinu</span>
</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što:</span>
</p>
<p>
<span class="span1">U periodu od 14. maja 2013 godine, pa do 19. marta 2015 godine, u Podgorici, ne daje izdržavanje za svom maloljetnog sina, oštećenog M.V. kojeg je po zakonu dužan da izdržava, a koja dužnost mu je utvrdjena izvršnom sudskom odlukom - presudom Osnovnog suda u Podgorici, P.br. 3806/12 od 19.04.2013 godine, da svakomjesečno doprinosi izdržavanju djeteta u iznosu od 60,00 eura, svakomjesečno do 05-og u mjesecu za tekući mjesec, pri čemu je bio svjestan svog djela i htio njegovo izvršenje, znajući da je njegovo djelo zabranjeno, </span>
</p>
<p>
<span class="span1">- čime je izvršio krivično djelo nedavanje izdržavanje iz čl. 221 st.1 Krivičnog zakonika, </span>
</p>
<p>
<span class="span1">- pa ga Sud primjenom citiranih zakonskih odredbi, te čl.3, 4, 5, 13, 15, 32, 36 i 42 Krivičnog zakonika, te čl.226, 227, 229, 239 i 374 Zakonika o krivičnom postupku,</span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na  kaznu zatovora u trajanju od  30 (trideset) dana.</span>
</p>
<p>
<span class="span1">Dužan je okrivljeni da na ime sudskog paušala uplati na račun budžetskih sredstava Crne Gore iznos od 50,00 € (pedeseteura), u roku od 15 (petnaest) dana po pravnosnažnosti presude, pod prijetnjom prinudne naplate.</span>
</p>
<p>
<span class="span1">Obavezuje se okrivljeni da na ime imovinsko - pravnog zahtjeva isplati mldb. oštećenom M.V., a preko zakonske zastupnice - majke, ukupan iznos od 1.320,00 € (hiljadutristotinedvadeseteura), a koji se odnosi na neisplaćena davanja na ime izdržavanja u mjesečnim iznosima od po 60,00 € (šezdeseteura), za period počev od 14.05.2013. godine, zaključno sa 19.03.2015. godine, u roku od 3 (tri) mjeseca po pravnosnažnosti presude pod prijetnjom prinudnog izvršenja. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica, Kt.br. 1069/14 od  04.02.2015 godine, kojeg je na glavnom pretresu zastupala Kažić Marija, savjetnik na radu kod ODT-a Podgorica, okrivljenom M.T.u, stavljeno je na teret izvršenje krivičnog djela nedavanje izdržavanja iz čl.221. st.1 Krivičnog zakonika. Zastupnik optužbe je tokom postupka precizirala dispozitiv optužnog akta na način kako je to bliže naznačeno izrekom ove presude i pri tako preciziranom optužnom aktu u svemu ostala do kraja glavnog pretresa, predlažući u završnoj riječi da Sud okrivljenog oglasi krivim  za krivično djelo stavljeno mu na teret i osudi po zakonu.</span>
</p>
<p>
<span class="span1">Okrivljeni M.T. je u prethodnom postupku iskoristio svoje zakonsko pravo i  branio se ćutanjem, a na glavnom pretresu izjavio da ne priznaje izvršenje krivičnog djela stavljenog mu na teret, da ne priznaje svoju krivicu, a potom ponovo iskoristio svoje zakonsko pravo i nije iznosio odbranu, branio se ćutanjem, dok je odgovarajući na pitanje suda izjavio da nema zdravstvenih problema. </span>
</p>
<p>
<span class="span1">Završna riječ okrivljenog je izostala jer je Sud shodno čl. 457 Zakonika o krivičnom postupku održao glavni pretres u odsustvu uredno obaviještenog okrivljenog, čije prisustvo po mišljenju Suda nije bilo neophodno, imajući u vidu da nije iznosio odbranu, već se branio ćutanjem. </span>
</p>
<p>
<span class="span1">Sud je u dokaznom postupku: saslušao svjedoka - zakonskog zastupnika mldb. oštećenog M.V., S.J., pročitao presudu Osnovnog suda u Podgorici P.br. 3806/12 od 19.04.2013 godine, pročitao dopis Uprave za nekretnine PJ Podgorica br. 958-101-815/15 od 26.03.2015 godine, pročitao dopis Zavoda za zapošljavanje Crne Gore - Podgorica br. 2301-734 od 17.04.2015 godine, pročitao izvod iz registra kaznenih evidencija Ministarstva pravde Crne Gore Ke.br. 116/2015 od 09.02.2015 godine i izvod iz registra kaznenih evidencija Ministarstva pravde Crne Gore Ke.br. 360/2015 od 20.03.2015 godine .</span>
</p>
<p>
<span class="span1">Sljedstveno izloženom,</span><span class="span1"> a na osnovu rezultata cjelokupne dokazne građe, Ovaj sud je temeljom ocjene svih provedenih dokaznih argumenata, utvrdio da je okrivljeni M.T. ostvario subjektivna i objektivna obilježja upitne inkriminacije u vrijeme, mjesto i način kako je to bliže predstavljeno izrekom ove presude, pa je Sud prvenstveno utvrdio </span><span class="span1">krivičnu odgovornost okrivljenog, a potom vrjednujući prirodu, značaj, karakter, te međusobni odnos olakšavajućih i otežavajućih oklolnosti, istog osudio na kaznu zatvora kao u izreci presude.</span>
</p>
<p>
<span class="span1">Svjedok S.J. - zakonska zastupnica oštećene mldb. M.V., je u svjedočkom iskazu u prethodnom postupku pred ODT-om Podgorica na zapisniku Kt.br.1069/14 od 14.11.2014. godine, izjavila da je sa M.T.om živjela u vanbračnoj zajednici sve do 2011 godine, iz koje zajednice imaju sina V., starog pet godina. Presudom Osnovnog suda u Podgorici P.br. 3806/12 od 19.04.2013 godine, Sud je odredio da V. na staranje pripadne njoj, uz obavezu T. da svakomjesečno na ime izdržavanja daje iznos od 60,00 eura, najkasnije do petog u mjesecu. Istakla je da, iako je ta obaveza ustanovljena u aprilu 2013 godine, T. do danas nije dao niti jednog centa na ime tog izdržavanja, iako ima i u mogućnosti je da to daje, jer privatno drži ugostiteljski objekat. Dodala je da T. pored toga što ne daje novac, on i ne kupuje ništa za V., u smislu garderobe ili bilo kakvih drugih robnih davanja, dok ona radi, čisti po preduzećima i po kućama, i taj iznos od 60,00 eura joj zaista puno znači kako bi mogla da izdržava V.. Pojasnila je da sa T. takodje ima probleme druge vrste jer je stalno prati, zbog čega je ona podnosila više prijava policiji, te da je čak pokušavala sa njim da se dogovori da taj iznos koji joj je sud dodijelio smanji na  40,00 eura, ali on ni taj iznos nikada nije davao. </span>
</p>
<p>
<span class="span1">Saslušana na glavnom pretresu  dana 19.03.2015 godine, svjedok S.J. - zakonska zastupnica oštećene mldb. M.V.,je u svemu ponovila navode date pred ODT-om u Podgorici, dodajući da ni od trenutka saslušanja pred tužilaštvom pa do tog glavnog pretresa, okrivljeni nije isplatio na ime izdržavanja njihovog maloljetnog djeteta ništa, dodajući da se u ime svog maloljetnog sina pridružuje krivičnom gonjenju okrivljenog i postavlja imovinsko - pravni zahtjev u iznosu nedatih izdržavanja. </span>
</p>
<p>
<span class="span1">Iz presude Osnovnog suda u Podgorici P.br. 3806/12 od 19.04.2013 godine koja je postala pravnosnažna 14.05.2013 godine, proizilazi da se vršenje roditeljskog prava za mldb. M.V. rodjenog 22.06.2009 godine povjerava majci S.J., uz obavezu oca M.T. da doprinosi izdržavanju mldb. V. u iznosu 60,00 € svakomjesečno do petog u mjesecu za tekući mjesec, počev od presudjenja pa dok za to budu postojali zakonski uslovi. </span>
</p>
<p>
<span class="span1">Iz dopisa Uprave za nekretnine PJ Podgorica br. 958-101-815/15 od 26.03.2015 godine proizilazi da okrivljeni M.T. do datuma izdavanja navedenog dopisa na svoje ime nema upisanih nepokretnosti na teritoriji Opštine Podgorica. </span>
</p>
<p>
<span class="span1">Iz dopisa Zavoda za zapošljavanje Crne Gore - Podgorica br. 2301-734 od 17.04.2015 godine proizilazi da prema njihovoj evidenciji M.T. JMB ***********, po zanimanju NK radnik, lice sa evidencije Biroa rada Podgorica, nije zapošljavan i nije u proteklom periodu bio aktivni tražilac zaposlenja, a samim tim ni učesnik programa za zapošljavanje, a prijavom na evidenciju nezaposlenih lica ZZZ CG ostvario je pravo na zdravstvenu zaštitu kod RFZO. </span>
</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore Ke.br. 116/2015 od 09.02.2015 godine proizilazi da je okrivljeni ranije osudjivan i to presudom Osnovnog suda Podgorica K.br. 96/2840 od 21.06.1999 godine, zbog krivičnog djela iz čl. 136 st. 3 </span><span class="span1">Krivičnog zakonika na tri mjeseca zatvora uslovno i presudom Osnovnog suda Podgorica K.br. 767/11 od 19.04.2012 godine, zbog krivičnog djela iz čl. 407 st. 1 Krivičnog zakonika na tri mjeseca zatvora uslovno. </span>
</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore Ke.br. 360/2015 od 20.03.2015 godine, proizilazi da je okrivljeni ranije osudjivan i to ranije presudom Osnovnog suda Podgorica K.br. 96/2840 od 21.06.1999 godine, zbog krivičnog djela iz čl. 136 st. 3 Krivičnog zakonika na tri mjeseca zatvora uslovno na jednu godinu i presudom Osnovnog suda Podgorica K.br. 767/11 od 19.04.2012 godine, zbog krivičnog djela iz čl. 407 st. 1 Krivičnog zakonika na tri mjeseca zatvora uslovno na jednu godinu. </span>
</p>
<p>
<span class="span1">Dakle, iz presude Ovog suda P.br. 3806/12 koja presuda je postala pravnosnažna 14.05.2013 godine, neosporno je utvrdjena obaveza okrivljenog M.T. da za izdržavanje maloljetnog M.V., rodjenog 22.06.2009 godine, za koga je vršenje roditeljskog prava povjereno majci, daje svakomjesečno iznose od 60,00 eura i to do 05.-og u mjesecu za tekući mjesec, od presudjenja pa dok za to budu postojali zakonski uslovi. Da okrivljeni M.T. nije postupao po nalogu iz citirane izvršne sudske odluke, po mišljenju Ovog suda, utvrdjeno je iz preciznog, jasnog i u svemu istinitog kazivanja zakonske zastupnice mldb. oštećenog M.V., njegove majke S.J.. Naime, zakonska zastupnica mldb. oštećenog je i u prethodnom postupku i na glavnom pretresu bila decidna i istrajna u tvrdnji da za maloljetno dijete koje je dobila u vanbračnoj zajednici u kojoj je sa M.T.om živijela do 2011 godine, okrivljeni nije dao ništa na ime izdržavanja na šta je bio obavezan pravnosnažnom izvršnom odlukom Ovog suda. Pojasnila je da okrivljeni za to ima mogućnosti, te da pritom ne učestvuje i ne doprinosi ni u pogledu bilo kakvih robnih davanja njihovom maloljetnom djetetu, a da je taj novac koji je dosudjen njihovom zajedničkom mldb. djetetu u iznosu od 60,00 eura, njoj zaista potreban za izdržavanje maloljetnog djeteta jer ona čisti po preduzećima i po kućama, i da je čak predlagala okrivljenom da smanji taj iznos na koji je obavezan sudskom odlukom i daje manje, što isti nije učinio. Činjenica jeste da okrivljeni na svoje ime nema upisane nepokretnosti na teritoriji Opštine Podgorica, što je utvrdjeno dopisom Uprave za nekretnine PJ Podgorica od 26.03.2015 godine, ali, po mišljenju Ovog suda, posjedovanje nepokretnosti na ime, eventualna prodaja tih nepokretnosti, nije jedini način ostvarivanja zarade i prihoda i u konačnom izmirivanja obaveza naloženih od strane Suda. Naime, iz dopisa Zavoda za zapošljavanje Crne Gore od 17.04.2015 godine, utvrdjeno je da prema njihovoj evidenciji okrivljeni jeste lice evidentirano na Birou rada, ali da isti nije zapošljavan i nije u proteklom periodu bio aktivni tražilac zaposlenja, pa samim tim ni učesnik programa za  zapošljavanje, te da prijavom na evidenciju nezaposlenih lica Zavoda za zapošljavanje ostvaruje pravo na zdravstvenu zaštitu kod RFZO. To Ovaj sud navodi na jedini mogući zaključak, a to je da okrivljeni  i nema potrebu za poslovnim angažovanjem i zaposlenjem preko Biroa rada, sa razloga jer isti vrlo očigledno tu prijavu na Birou koristi isključivo radi zdravstvenog osiguranja. Sve naprijed navedeno, a dovodeći ga u logičnu vezu sa činjenicom da je okrivljeni dajući lične podatke o sebi naveo da je srednjeg imovnog stanja, posebno pri odgovoru na pitanje Ovog suda da nema nikakvih zdravstvenih problema, dovodi do zakjučka da okrivljeni svjesno izbjegava svoju obavezu da svakomjesečno doprinosi izdržavanju maloljetnog djeteta M.V. i na taj način dovodi u pitanje egzistenciju svog maloljetnog djeteta, o kom izdržavanju se u cjelosti, </span><span class="span1">iako je drugačije odlučeno pravnosnažnom i izvršnom sudskom odlukom, pored vaspitavanja i njege - brine zakonska zastupnica mldb. M.V. - njegova majka S.J.. </span>
</p>
<p>
<span class="span1">Dakle, iz svega naprijed navedenog, po nalaženju Ovog suda, neosporno je utvrdjeno da okrivljeni od 14.05.2013 godine, pa sve do 19.03.2015 godine (kada je i S.J. davala svjedočki iskaz na glavnom pretresu, ustvrdivši da okrivljeni od presudjenja do tog dana nije dao ništa, na ime izdržavanja zajedničkog mldb. djeteta), nije postupao po pravnosnažnoj izvršnoj sudskoj odluci - presudi Osnovnog suda u Podgorici P.br. 3806/12 od 19.04.2013 godine, kojom je obavezan da svakomjesečno doprinosi izdržavanju djeteta - mldb. M.V., u iznosu od 60,00 eura, svakomjesečno do 05.-og u mjesecu za tekući mjesec. U takvim naprijed utvrdjenim radnjama okrivljenog su se, po nalaženju Ovog suda, u svemu ostvarila sva obilježja bića krivičnog djela nedavanje izdržavanja iz čl. 221 st. 1 Krivičnog zakonika, u odnosu na koje je isti na subjektivnom planu postupao sa direktnim umišljajem, odnosno isti je bio svjestan svog djela i htio njegovo izvršenje. </span>
</p>
<p>
<span class="span1">Vrjednujući sve okolnosti iz čl.42 Krivičnog zakonika Crne Gore koje su od uticaja da kazna bude manja ili veća, Sud je kao otežavajuću okolnost na strani okrivljenog cijenio njegovu raniju osudjivanost (iako se ne radi o istorodnim krivičnim djelima ista ukazuje na raniji život okrivljenog), dok je kao olakšavajuće okolnosti cijenio njegove lične prilike, odnosno činjenicu da se radi o ocu četvoro maloljetne djece, pa je Sud, imajući u vidu navedene okolnosti i njihov međusobni odnos, okrivljenog osudio na kaznu zatvora u trajanju od 30 (trideset) dana, nalazeći da će se upravo ovako odmjerenom kaznom zatvora ostvariti svrha kažnjavanja iz čl.32 Krivičnog zakonika, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.</span>
</p>
<p>
<span class="span1">Odluku o troškovima krivičnog postupka Sud je donio primjenom čl.226,227 i 229 Zakonika o krivičnom postupku i obavezao okrivljenog da na račun budžetskih sredstava Crne Gore, na ime sudskog paušala uplati iznos od 50,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog</span><span class="span1">. </span>
</p>
<p>
<span class="span1">Sud je primjenom odredbi čl. 239 Zakonika o krivičnom postupku obavezao okrivljenog, da na ime imovinsko - pravnog zahtjeva isplati mldb. oštećenom M.V., a preko njegove zakonske zastupnice - majke S.J., ukupan iznos dospjelih, a nedatih izdržavanja u novčanom iznosu od </span><span class="span1">1.320,00 € (hiljadutristotinedvadeseteura) </span><span class="span1">do koje sume je Ovaj sud došao prostom računskom operacijom (sabravši svakomjesečne iznose od po 60,00 eura za navedeni period) bez angažovanja stručne pomoći;</span><span class="span1"> a koji se odnosi na neisplaćena davanja na ime izdržavanja u mjesečnim iznosima od po 60,00 € (šezdeseteura), za period počev od 14.05.2013. godine, zaključno sa 19.03.2015. godine, u roku od 3 (tri) mjeseca po pravnosnažnosti presude, pod prijetnjom prinudnog izvršenja. </span>
</p>
<p>
<span class="span1">Shodno navedenom, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 14.05.2015  godine</span>
</li>
<p>&nbsp;</p>
<li>
<span class="span1">    ZAPISNIČAR,                   </span><span class="span1"></span><span class="span1">                                       SUDIJA,</span>
</li>
<li>
<span class="span1">Valentina Vukašinović</span><span class="span1"></span><span class="span1">             </span><span class="span1">       Larisa Mijušković- Stamatović</span>
</li>
<p>&nbsp;</p>
<li>
<span class="span1">Dostavna naredba:</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom</span>
</li>
<li>
<span class="span1">- Zakonskoj zastupnici mldb. oštećenog nakon pravosnažnosti</span>
</li>
<li>
<span class="span1">Sudija_______________________</span>
</li>
<li>
<span class="span1">Postupljeno dana __________________ 2015. godine.</span>
</li>
<li>
<span class="span1">Namještenik   _______________________________.</span>
</li>
<p>&nbsp;</p>
<li>
<span class="span1">PRAVNA </span><span class="span1">POUKA:</span>
</li>
<li>
<span class="span1">Protiv ove presude može se izjaviti žalba u roku</span>
</li>
<li>
<span class="span1">od 8 (osam) dana od dana prijema pismenog otpravka </span>
</li>
<li>
<span class="span1">iste, Višem sudu u Podgorici, a preko ovog suda.</span>
</li>
<p>&nbsp;</p>
<li style="text-align:center;">
<span class="span1">ZTO:  Valentina Vukašinović</span>
</li>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br.578/15</span>
</p>
<p style="text-align:center;">
<span class="span1">U IME CRNE GORE </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljene P. R., iz P., zbog četiri krivična djela nedavanje izdržavanja  iz čl. 221 st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br.442/15 od 02.09.2015. godine, kojeg je na glavnom pretresu zastupala Pavličić Biljana, savjetnik na radu kod ODT-a Podgorica, nakon glavnog i javnog pretresa održanog dana 26.05.2016.godine, u prisustvu zastupnika optužbe, okrivljene, te punomoćnika zakonskog zastupnika mldb. oštećenih Z. M., advokata iz P., donio je, a dana 27.05.2016. godine i javno objavio, </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljena: </span>
</p>
<p>
<span class="span1">P. R., od oca Š. i majke H., rođene S., rođena ....godine u B. P., sa prebivalištem u P., ul. N. R. br.x, državljanka Crne Gore, nezaposlena, neudata, majka četvoro maloljetne djece, završila osnovnu školu, lošeg imovnog stanja, ranije neosuđivana, </span>
</p>
<p style="text-align:center;">
<span class="span1">K R I V A  J E</span>
</p>
<p>
<span class="span1">Zato što: </span>
</p>
<p>
<span class="span1">Od xx.jula xxxx.godine do xxxx.godine, u P, ne daje izdržavanja za lica koja je po zakonu dužna da izdržava, a ta dužnost joj je utvrđena izvršnom sudskom odlukom, i to presudom Osnovnog suda u Podgorici P.br.4191/12 od 22.jula 2013.godine, kojom je obavezana da doprinosi izdržavanju maloljetne djece A. A., A. E. A. H. i A. D., svakomjesečnom uplatom do petog u mjesecu, u visini od 100 €, na ruke ili na žiro račun A. E. zakonskog zastupnika djece, a bila je svjesna svojih djela čija je izvršenja htjela, znajući da su njena djela zabranjena,</span>
</p>
<p>
<span class="span1">-čime je izvršila četiri krivična djela nedavanje izdržavanja iz čl. 221 st. 1 Krivičnog zakonika Crne Gore,                                                </span>
</p>
<p>&nbsp;</p>
<p>
<span class="span1">- pa Sud,  primjenom citiranog zakonskog propisa, te čl. 3, 4, 5, 13, 15, 32, 33, 36, 42, 48 st.1  Krivičnog zakonika Crne Gore, okrivljenoj prethodno utvrđuje:</span>
</p>
<p>
<span class="span1">-za krivično djelo nedavanje izdržavanja iz čl.221 st.1 Krivičnog zakonika Crne Gore, učinjenog na štetu mldb.A. A. kaznu zatvora u trajanju od 30 (trideset) dana;</span>
</p>
<p>
<span class="span1">-za krivično djelo nedavanje izdržavanja iz čl.221 st.1 Krivičnog zakonika Crne Gore, učinjenog na štetu mldb.A. E. kaznu zatvora u trajanju od 30 (trideset) dana;</span>
</p>
<p>
<span class="span1">-za krivično djelo nedavanje izdržavanja iz čl.221 st.1 Krivičnog zakonika Crne Gore, učinjenog na štetu mldb.A. H. kaznu zatvora u trajanju od 30 (trideset) dana; </span>
</p>
<p>
<span class="span1">-za krivično djelo nedavanje izdržavanja iz čl.221 st.1 Krivičnog zakonika Crne Gore, učinjenog na štetu mldb.A. D. kaznu zatvora u trajanju od 30 (trideset) dana;</span>
</p>
<p style="text-align:center;">
<span class="span1">II</span>
</p>
<p>
<span class="span1">Za ovim Sud, primjenom citiranih zakonskih propisa, te čl.48 st.2 tač.2, 52, 53 i 54 Krivičnog zakonika Crne Gore, te čl.226, 227, 229 i 239 Zakonika o krivičnom postupku, i z r i č e, </span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom joj utvrđuje jedinistvenu kaznu zatvora u trajanju od 3 (tri) mjeseca, i istovremeno određuje da se utvrđena kazna neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljena da na račun budžetskih sredstava Crne Gore, na ime sudskog paušala uplati iznos od 50,00 € (pedeseteura), u roku od 15 (petnaest) dana po pravnosnažnosti presude, pod prijetnjom prinudne naplate.</span>
</p>
<p>
<span class="span1">Obavezuje se okrivljena da na žiro račun zakonskog zastupnika mldb. oštećenih - A. E., na ime dospjelih, a neisplaćenih izdržavanja, uplati iznos od 2.500,00 € (dvijehiljadepetstotinaeura), u roku od 3 (tri) mjeseca po pravnosnažnosti presude pod prijetnjom prinudnog izvršenja.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt.br. 442/15  od 02.09.2015 godine kojeg je na glavnom pretresu zastupala Pavličić Biljana, savjetnik na radu ODT-a Podgorica, okrivljenoj P. R. stavljeno je na teret da je izvršila četiri krivična djela nedavanje izdržavanja iz čl. 220 st. 1 Krivičnog zakonika Crne Gore.</span>
</p>
<p>
<span class="span1">Zastupnik optužbe je prije davanja završne riječi izmijenila činjenični opis dispozitiva optužnog predloga na način kao u izreci presude, i u završnoj riječi predložila sudu da okrivljenu oglasi krivom i osudi po zakonu, sa razloga što za navedeni period nije davala alimentaciju za svoju maloljetnu djecu.</span>
</p>
<p>
<span class="span1">Okrivljena P. R. je u navodima odbrane u prethodnom postupku pred Osnovnim državnim tužilaštvom u Podgorici navela da je bila u braku sa A. E., i da u braku imaju četvoro djece – sinove A., H. i D. i kćerku E..Pojasnila je da ne zna kada je brak razveden, ali je sud odredio da djeca budu povjerena E., kao i da zna da je sud odredio da treba da daje pare za izdržavanje djece, ali da ona te pare nije nikad davala zbog toga što je poslije razvoda nastavila da živi u E. kući tri i po godine. Istakla je da nikada nije davala novac za izdržavanje djece jer nije imala para, da je po cijeli dan čuvala djecu, sve do unazad dva ili tri mjeseca, kao i da se otprilike prije 3  mjeseca odselila i živi na K., kao podstanar, te da ne radi nigdje, a izdržava se tako što ponekad čisti stan.</span>
</p>
<p>
<span class="span1">U navodima odbrane na glavnom pretresu okrivljena je ponovila iskaz iz prethodnog postupka pred ODT-om Podgorica i dodala da nije davala izdržavanje zato što nije imala od čega, da je prije dva, dva i po mjeseca pokrenula postupak izmjene sudske odluke da djeca pripadnu njoj na čuvanje i vaspitanje, kao i da je zdrava, i da ne boluje ni od kakve bolesti.Izjavila je da je prije tri mjeseca bila zaposlena u „Gintašu“ u „Ramadi“ i da je tamo radila nepunih mjesec dana, da sada nigdje ne radi, kao i da je prijavljena na birou, i da nema nikavih nepokretnosti na svoje ime.</span>
</p>
<p>
<span class="span1">U završnoj riječi okrivljena je ostala pri navodima odbrane, kojoj nije imala šta dodati.</span>
</p>
<p>
<span class="span1">Sud je u dokaznom postupku: saslušao zakonskog zastupnika mldb.oštećenih – oca A. E., pročitao presudu Osnovnog suda u Podgorici P.br.4191/12 od 22.jula 2013.godine, pročitao dopis Zavoda za zapošljavanje Crne Gore od 21.10.2015.godine, pročitao dopis „Broom quality cleans“ od 30.11.2015.godine, pročitao izvod iz registra kaznenih evidencija Ministarstva pravde Crne Gore na ime okrivljene Ke.br.773/2015 od 10.09.2015.godine.</span>
</p>
<p>
<span class="span1">Slijedeći provedeni dokazni postupak, Sud zaključuje da je okrivljena preduzimajući radnje u vrijeme, mjesto i način kako je to predstavljeno izrekom presude, ostvarila sva subjektivna i objektivna obilježja upitne inkriminacije koja joj se činjeničnim navodima optuženja stavlja na teret, sa kojih razloga je sud najprije utvrdio krivicu okrivljene, a potom vrjednujući prirodu, karakter, te međusobni odnos olakšavajućih i otežavajućih okolnosti istoj izrekao mjeru upozorenja kao u izreci presude. </span>
</p>
<p>
<span class="span1">Zakonski zastupnik mldb.oštećenih A. E. je u prethodnom postupku pred Osnovnim državnim tužilaštvom u Podgorici naveo da je bio u braku sa P. R. nekih 13.godina, i da iz tog braka imaju četvoro djece, maloljetne A. E., A. H., A. D. i A. A., kao i da je njihov brak razveden u julu mjesecu 2013.godine pred Osnovnim sudom u Podgorici.Istakao je da je tom prilikom sud njihovu djecu povjerio njemu na čuvanje i vaspitanje, dok je istovremeno njegovu bivšu suprugu obavezao da doprinosi njihovom izdržavanju svakomjesečnim uplatama od 100 eura za svo četvoro djece, te da je taj novac, njegova bivša supruga trebala uplaćivati na njegov žiro račun ili mu isti predavati na ruke.Pojasnio je da od kad je sud donio takvu odluku, njegova bivša supruga nije istu poštovala, odnosno nije davala izdržavanje za njihovu djecu onako kako je to naložio sud, te da ona nije po osnovu doprinosa za izdržavanje ni uplatila ni predala na ruke ni jedan jedini cent.Napomenuo je da je on pokušavao da razgovara sa njom o tom problemu kako bi uticao na nju  da počne da izvršava svoju obavezu i da plaća izdržavanje za njihovu djecu, jer je to njena obaveza koju je utvrdio sud, a njemu je taj novac potreban jer bi mu to značilo u podmirenju troškova koje ima oko djece.Ti razgovori koje je vodio sa R. nijesu bili djelotvorni, i ona mu je tada rekla da mu nikada neće platiti izdržavanje za djecu, ustvrdivši da to niko ne plaća.Izjavio je da po osnovu izdržavanja njihove maloljetne djece, od trenutka kada je razveden brak između njega i njegove bivše supruge R., od nje nije primio ni jedan euro, kao i da on nikada nije sprječavao da ona gleda njihovu djecu.Pojasnio je da on čak poveze djecu dva tri sata  kako bi boravili sa svojom majkom, ali mu onda R. vrati djecu nazad, i da osim toga, ona nikad ne uzima svo četvoro djece odjednom, već samo po dvoje djece.Dodao je da R. sada radi u hotelu „R.“, i po njegovom saznanju ima platu 300 eura, jer su mu to rekli u hotelu, tako da misli da je ona u mogućnosti da daje izdržavanje za svoju djecu.</span>
</p>
<p>
<span class="span1">Kao zakonski zastupnik mldb.oštećenih pridružio se krivičnom gonjenju protiv okrivljene i postavio je imovinsko – pravni zahtjev kako bi mu okrivljena isplatila sva dospjela, a nedata izdržavanja.</span>
</p>
<p>
<span class="span1">Punomoćnik oštećenog Z. M., advokat iz P. je u završnoj riječi navela da se u ime zakonskog zastupnika mldb.oštećenih pridružuje završnim riječima zastupnika optužbe, pridružuju se krivičnom gonjenju protiv okrivljene i postavljaju odštetni zahtjev u visini nedatih izdržavanja za period iz optižnog akta.</span>
</p>
<p>
<span class="span1">Iz pravnosnažne i izvršne presude Osnovnog suda u Podgorici P.br.4191/12 od 22.jula 2013.godine proizlazi da je razveden brak između A. R. i A. E., da se mldb.djeca A. A., A. E., A. H. i A. D. povjeravaju na dalje vršenje roditeljskog prava ocu – A. E., uz obavezu A. R. da na ime doprinosa za izdržavanje mldb.djece na žiro račun ili na ruke, svakomjesečno od 01 – 05 u mjesecu za tekući mjesec, isplaćuje ukupan iznos od 100 eura, sve dok za to budu postojali zakonski uslovi.</span>
</p>
<p>
<span class="span1">Iz dopisa Zavoda za zapošljavanje Crne Gore od 21.10.2015.godine proizilazi da je uvidom u evidenciju nezaposlenih lica Zavoda za zapošljavanje Crne Gore utvrđeno da se P. R. nalazi na evidenciji nezaposlenih lica od 07.05.2004.godine, da se u periodu od jula 2013.godine vrlo aktivno interesovala za zapošljavanje na poslovima koji odgovaraju njenoj kvalifikaciji, a u periodu od xxxx. do xxxx.godine bila je zaposlena na sezonskim poslovima u preduzeću „Plantaže“ A.D. Podgorica.</span>
</p>
<p>
<span class="span1">Iz dopisa „Broom quality cleans“ od 30.11.2015.godine proizilazi da je P. R. bila radno angažovana u navedenoj firmi i raspoređena na poslovima higijeničarke, na period od mjesec dana sa radnim vremenom od 10 h nedjeljno.Dalje proizilazi da je ugovor o radu potpisan 25.10.2015.godine kao probni period u cilju provjere kvalifikacije i podobnosti izvršenja traženog posla, pa kako P. R. nije zadovoljila tražene uslove, isti je sporazumno raskinut nakon isteka 30 dana, 25.11.2015.godine, a da je nadoknada koju je P. R. primila iznosila bruto 62,56 eura, od kojih je isplaćeno 41,91 neto zarade.</span>
</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore na ime okrivljene Ke.br.773/2015 od 10.09.2015.godine proizilazi da okrivljena P. R. ranije nije osuđivana.</span>
</p>
<p>
<span class="span1">Okrivljena P. R. tokom postupka nije sporila da zna da je sud odredio da treba da daje pare za izdržavanje djece za svoje četvoro mldb.djece, ali da ona te pare nije nikad davala zbog toga što je poslije razvoda nastavila da živi u E. kući tri i po godine, da nikada nije davala novac za izdržavanje djece jer nije imala para, da je po cijeli dan čuvala djecu, sve do unazad dva ili tri mjeseca, kao i da se otprilike prije 3  mjeseca odselila i živi na K., kao podstanar, te da ne radi nigdje, a izdržava se tako što ponekad čisti stan.Ovakvi navodi odbrane okrivljene za sud su neprihvatljivi i sa stanovišta upitne inkriminacije koja joj se činjeničnim navodima optuženja stavlja na teret neosnovani, tim prije što obaveza okrivljene da svakomjesečnim uplatama od 100,00 € doprinosi izdržavanju svoje četvoro mldb.djece nesumnjivo proizilazi iz presude Ovog suda P.br.4191/12 od 22.jula 2013.godine.</span>
</p>
<p>
<span class="span1">Navodi odbrane okrivljene da je nakon razvoda tri i po godine živjela u kući svog bivšeg supruga A. E., i da je po cijeli dan čuvala svoju djecu, ne mogu biti opravdanje za neizmirenje njene zakonske obaveze, a okolnost koju okrivljena navodi da je čuvala „po cijeli dan“ svoju mldb.djecu mora se posmatrati kroz prizmu činjenice da se radi o roditelju, a da djeca, pogotovo djeca koja nijesu punoljetna uživaju u prvom redu roditeljsku zaštitu, što dalje znači da su roditelji dužni da se staraju i izdržavaju svoju djecu dok zato budu postojali zakonski uslovi, čime se, pored ostalog, štiti porodica kao trajna kategorija koja predstavlja temelj svake društvene zajednice.Ukoliko pak, roditeljska zaštita iz bilo kog razloga izostane, tada država kroz formu neophodne društvene reakcije ima mogućnost, ali i dužnost, preko svojih organa da intervencijom u odnose između roditelja i djece, uspostavi takvo stanje koje je u najboljem interesu djece.Okrivljena P. R. je kao stranka u građanskom postupku prilikom razvoda braka itekako znala koja je njena obaveza u odnosu na njenu djecu, tako da njeni navodi da nije uplaćivala izdržavanje jer nije imala para, ne predstavljaju valjano, ni dovoljno uporište koje bi opravdavalo takve njene postupke, posebno kod činjenice koju okrivljena navodi na glavnom pretresu da nema zdravstvenih problema i da je radno sposobna, pa je po ocjeni Ovog suda, ista bila u obavezi da preduzme sve kako bi doprinosima za izdržavanje svoje mldb.djece istima omogućila osnovne, ili bar dio egzistencijalnih uslova neophodnih za funkcionisanje svakog djeteta, a posebno one djece koja nijesu punoljetna.Određeni radni angažmani povremenog karaktera okrivljene, a kako to proizilazi iz dopisa Zavoda za zapošljavanje Crne Gore od 21.10.2015.godine, te dopisa „Broom quality cleans“ od 30.11.2015.godine, takođe nijesu stvorili utisak da je okrivljena spremna da bar dio doprinosa za izdržavanje svoje mldb.djece izmiri, već se nasuprot tome iz iskaza A. E. – zakonskog zastupnika </span><span class="span1">mldb.oštećenih, koji sud cijeni istinitim i objektivnim, zaključuje da okrivljena nije po osnovu doprinosa za izdržavanje njemu kao zakonskom zastupniku mldb.djece uplatila ni predala na ruke ni jedan jedini cent, da je on pokušavao da razgovara sa njom o tom problemu, ali da ti razgovori koje je je vodio sa R. nijesu bili djelotvorni, i ona mu je tada rekla da mu nikada neće platiti izdržavanje za djecu, ustvrdivši da to niko ne plaća.Predmetni postupak rezultat je očigledno narušenih odnosa između, sada već bivših bračih drugova, a posledice takve narušenosti međusobnih odnosa, ogledaju se i u najvećoj mjeri manifestuju  na one, na koje to nikako ne bi smjelo da se odnosi (zajedničku mldb.djecu), koja zbog takvih neraščišćenih odnosa nakon braka, ostaju uskraćena za zadovoljenje najosnovnijih egzistenicijalnih potreba, radi čega je sud stanovišta da je u konkretnom slučaju, pružajući krivično – pravnu zaštitu mld.oštećenim, bila nužna i društvena reakcija kroz formu ovog postupka, izražavanjem osude za učinjeno.</span>
</p>
<p>
<span class="span1">Rezimirajući činjenične i pravne aspekte predmetne krivično pravne stvari, sud zaključuje da su se u naprijed preduzetim i opisanim radnjama okrivljene P. R. ostvarili svi subjektivni i obkjektivni elementi bića četiri krivična djela nedavanje izdržavanja  iz čl.221 st.1 Krivičnog zakonika Crne Gore, pa je okrivljena na subjektivnom planu, postupala sa direktnim umišjajem kao oblikom krivice, budući da je bila svjesna da nedavanjem izdržavanja za lica koje je po zakonu dužna da izdržava mldb.djecu- A. A., A. E., A. H. i A. D., na način kako joj je to utvrđeno pravnosnažnom i izvršnom sudskom presudom Osnovnog suda u Podgorici  P.br.4191/12 od xx.jula xxxx.godine čini krivična djela, što je okrivljena i htjela.</span>
</p>
<p>
<span class="span1">Vrjednujući sve okolnosti iz čl. 42 Krivičnog zakonika Crne Gore, koje su od uticaja da kazna bude manja ili veća, Sud je u o odsustvu otežavajućih okolnosti na strani okrivljene, kao olakšavajuće oklonosti  na njenoj strani  cijenio njene imovinske prilike, odnosno loše imovno stanje, porodične prilike, odnosno činjenicu da se radi o majci četvoro djece, a posebno njenu raniju neosuđivanost utvrđenu uvidom u izvod iz registra kaznenih evidencija, koja ukazuje da se radi o osobi koja nije sklona vršenju krivičnih djela, pa je sud, imajući u vidu uz navedeno i stepen krivice okrivljene, primjenom čl.48 st.1 Krivičnog zakonika Crne Gore, okrivljenoj prethodo za krivično djelo nedavanje izdržavanja učinjeno na štetu mldb. A. A., A. E. A. H. i A. D. utvrdio kazne zatvora u trajanjima od po 30 (trideset) dana, nakon čega je sud, primjenom čl.48 st.2 tač.2 Krivičnog zakonika Crne Gore, okrivljenoj utvrdio jedinstvenu kaznu zatvora u trajanju od 3 (tri) mjeseca, a potom, nalazeći da naprijed utvrđenu jedinstvenu kaznu zatvora nije neophodno da okrivljena i efektivno izdržava, istu uslovio sa rokom provjere u trajanju od 1 (jedne) godine, čime se, pored svrhe propisivanja i izricanja uslovne osude iz čl.52 Krivičnog zakonika Crne Gore, ima ostvariti i opšta svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Primjenom čl.239 Zakonika o krivičnom postupku sud je obavezao okrivljenu da na račun zakonskog zastupnika mldb. oštećenih A. E. na ime dospjelih, a nedatih izdržavanja isplati iznos od 2.500,00 eura (do kojeg iznosa je sud došao jednostavnom matematičkom operacijom, sabiranjem svakomjesečnih iznosa od 100 eura za period od xx.jula xxxx.godine do xx.xx.xxxx.godine), u roku od tri mjeseca nakon pravnosnažnosti presude pod prijetnjom prinudnog izvršenja.</span>
</p>
<p>
<span class="span1">Kako stvranih troškova postupka nije bilo, sud  je shodno članu 226, 227 i 229 Zakonika o krivičnom postupku, obavezao okrivljenu da na račun budžetskih sredstava Crne Gore na ime sudskog paušala uplati iznos od 50,00 €,  koji je odmjeren shodno trajanju i složenosti postupka kao i imovinskim prilikama okrivljene. </span>
</p>
<p>
<span class="span1">Na osnovu izloženog, a shodnu članu 374 Zakonika o krivičnom postupku odlučeno je kao u izreci presude. </span>
</p>
<p style="text-align:center;">
<span class="span1">OSNOVNI SUD PODGORICA</span><span class="span1">Dana, 27.05.2016.godine</span>
</p>
<li>
<span class="span1">    ZAPISNIČAR                                                                                      SUDIJA</span>
</li>
<li>
<span class="span1">Valentina Vukašinović, s.r.</span><span class="span1">                        </span><span class="span1"></span><span class="span1">     Larisa Mijušković-Stamatović, s.r.</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenoj</span>
</li>
<li>
<span class="span1">- Punomoćniku zakonskog zastupnika</span>
</li>
<li>
<span class="span1">  mldb.oštećenih nakon pravnosnažnosti</span>
</li>
<li>
<span class="span1">- Zakonskom zastupniku mldb.</span>
</li>
<li>
<span class="span1">  nakon pravnosnažnosti</span>
</li>
<p>&nbsp;</p>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<p>&nbsp;</p>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
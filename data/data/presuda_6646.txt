<h1 align="right">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold"><em>K. br. 29/07</em></span></h1>
&nbsp;<br>
<h1 align="center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold"><em>U IME NARODA</em></span></h1>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>OSNOVNI SUD U ŽABLJAKU</em></strong>,&nbsp; kao prvostepeni krivični, po predsjedniku suda Anđelić Mihailu kao sudiji pojedincu, uz sudjelovanje Šibalić Ikonije kao zapisničara, u krivičnom predmetu protiv optuženog Š.L. iz Ž.,&nbsp;&nbsp; zbog krivičnog djela Šumska krađa iz čl. 324 st. 2&nbsp; KZ CG, po optužnom predlogu ODT iz Pljevalja&nbsp; Kt.br. 63/07 od 29.03. 2007 /07. godine, nakon održanog usmenog javnog i glavnog pretresa u prisustvu optuženog i&nbsp; ODT iz Pljevalja Banović Miroljuba i zastupnika oštećenog S.S., radnika istog, donio je&nbsp; 12. 04. 2007. godine&nbsp; a dana 16.04. 2007. godine&nbsp; javno objavio<br>
&nbsp;<br>
<h1 align="center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold"><em>P R E S U D U</em></span></h1>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi&nbsp; <strong><em>Š.L.</em></strong>, od oca R.&nbsp; i majke M.&nbsp; rođene Ž., rođen ... godine u Ž., JMB ...,&nbsp; sa prebivalištem u Ž.,državljanin Crne Gore, radnik JP za stambeno komunalnu djelatnost u Ž., završio srednju hidrograđevinsku&nbsp; školu,oženjen,&nbsp; vojsku odslužio, vodi se u VE u Ž., srednjeg imovnog stanja, ranije osuđivan presudom Osnovnog suda u Žabljaku K. br.23/05 od 17.06. 2005. godine zbog kriv. djela iz čl. 220 st. 1 KZ CG, ne nalazi se pod istragom za drugo krivično djelo,<br>
&nbsp;<br>
&nbsp;<br>
&nbsp;
<div style="text-align: center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold"><strong><em>OSLOBAĐA SE OD OPTUŽBE</em></strong><br>
	&nbsp;</span></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>Da&nbsp; je </em></strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;dana 02. 03. 2007. godine u državnoj šumi zv. »Barno jezero« u odjelu br. 48 GJ Ž., kojom teritorijom upravlja&nbsp; i gazduje NP »D.« iz Ž.,&nbsp; oborio radi krađe tri stabla jele prečnika na panju 56, 48 i 36 cm i dva stabla smrče prečnika na panju 56 i 48 cm, ukupne drvne mase 10,74 m³, oštetivši na taj način NP »D. » iz Ž. za naznačena stabla,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime bi izvršio krivično djelo šumska krađa iz čl. 324 st. 2&nbsp; Krivičnog zakonika Crne Gore (KZ CG),<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - jer nije dokazano&nbsp; da je optuženi učino djelo za koje je optužen – čl. 363 tačka&nbsp; 3 Zakonika o krivičnom postupku (ZKP-a).<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni Nacionalni park »D.« -Ž. se u pogledu imovinsko pravnog zahtjeva radi naknade štete upućuje na parnicu – čl. 212 stav 3 ZKP-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškova&nbsp; krivičnog postupka nije bilo.<br>
&nbsp;<br>
<h1 align="center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold"><em>O b r a z l o ž e nj e</em></span></h1>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT iz Pljevalja u optužnom predlogu Kt.br. 63/07 od 29.03. 2007 /07. godine, dajući opis radnje izvršenja djela, pravno je ocijenio, da je optuženi počinio krivično djelo Šumska krađa iz čl. 324 st. 2&nbsp;&nbsp; KZ CG, na način, mjesto i u vrijeme kako je to bliže opisano izrekom presude, konačno predlažući da se okrivljeni oglasi krivim za izvršeno krivično djelo i osudi po zakonu a u završnoj riječi je ostao pri predlogu iz optužnog akta.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zastupnik oštećenog se pridružio krivičnom gonjenju optuženog a posebno je pojasnio da optuženi nije prisvojio oborena stabla tj. drvne sortimente koji su ostali na licu mjesta te da će imovinsko pravni zahtjev ispostaviti u parničnom postupku.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi&nbsp; u svojoj odbrani u predhodnom postupku i&nbsp; na pretresu nije&nbsp; priznao krivicu ni počinjeno krivično djelo koje mu je optužbom stavljeno na teret. Ukazao je,&nbsp; da mu je odobrena sječa i doznaka ogrevnog drveta u granicama NP »D.« u zoni Barnog jezera, odjel br. 48 GJ Ž. u toku novembra mjeseca 2006. godine,da je sječu doznačenog ogreva i ogreva na ime Š.R. koji mu je za sječu svog dijela dao odobrenje, izvršio početkom marta 2007. godine, da je doznačena stabla oborio motornom testerom i to ukupno četiri doznačena stabla i jedno stablo »ustavu«, na koje se bilo naslonilo&nbsp; jedno od doznačenih stabala, da je ukupna bruto drvna masa svih pet posječenih stabala iznosila 10,74 m³ od čega na jedno stablo »ustave« koje nije imalo doznaku – žig je bilo ukupne drvne mase 0,93 m³, da su oborena stabla ostala pored panja, sa sortimenata nijesu kresane grane niti su sortimenti obrađivani, da ga je poslije jednog ili dva dana na ulaznim vratima preduzeća u kojem radi susreo čuvar dobara u NP »D.«&nbsp; Š.M. i obratio mu se riječima »zašto si morao sada sječu vršiti« a da mu je on na to odgovorio »zašto mi to govoriš, pa mene su stabla doznačena za ogrev«, da mu je tada po prvi put šumar Š. rekao da je obustavljena sječa u NP »D.« rješenjem inspektora i naredbom direktora i da je prvi put saznao za tu činjenicu tako da nakon tog saznanja više nije preduzeo nijednu dalju radnju na obradi drvnih sortimenata, da mu nikada&nbsp; Š.M. ili bilo koji drugi radnik NP »D.« nije rekao da je zabranjena sječa doznačenih stabala koja su odobrena njemu i Š. R. istoga dana&nbsp; kada je vršena doznaka, da vrijeme sječe doznačenih stabala nije bilo ograničeno a da je za njegovo domaćinstvo bilo povoljno da sječu izvrši početkom marta između ostalog jer je za tu godinu nabavljao dopunski ogrev od bukovog drveta&nbsp; a četina sa stabala mu je bila&nbsp; potrebna i za prehranu – brst stoke koju drži, da o zabrani sječe nije saznao, niti je mogao da sazna ni preko sredstava informisanja, ni pismeno a ni usmeno od uprave NP »D.« .&nbsp;&nbsp; U završnoj riječi&nbsp; nije&nbsp; priznao krivicu i počinjeno djelo i predložio je da ga sud oslobodi od optužbe.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku proveo dokaze: saslušao svjedoke Š. M.&nbsp; i Š.R., pročitao: &nbsp;rješenje Ministarstva poljoprivrede, šumarstva i vodoprivrede PJ Pljevlja br. 0804-258 od 14. 12. 2006. godine, &nbsp;naredbu direktora&nbsp; NP »D.« br. 02/565 od 14. 12. 2006. godine i&nbsp; zapisnik o izvršenoj kontroli NP »D.« No001559 od 11. 3. 2007. godine, te&nbsp; izvršio uvid u izvod iz KE za optuženog,&nbsp; izdatim od Uprave policije iz Pljevalja br. 576/2 od 5. 02. 2007. godine.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok&nbsp; Š.M. &nbsp;je u predhodnom postupku i na glavnom pretresu izjavio da je tokom jeseni 2006. godine u granicama NP »D.« vršena doznaka ogreva mjesnom stanovništvu i to u odjeljenju br. 48 GJ Ž., bliža lokacija »Barno jezero« u državnoj šumi kojom gazduje NP »D.«,&nbsp; da je doznaku vršio ing. šum. A.J.&nbsp; i o istoj vodio urednu knjigu doznake ogreva, da je sredinom decembra 2006. godine Republički šumarski inspektor donio rješenje o obustavi sječe doznačenih stabala za ogrev a ovo sa razloga&nbsp; jer su tih dana kontrolom evidentirane određene nepravilnosti po pitanju sječe stabala bez doznake, da je u vezi sa gornjim rješenjem i direktor NP »D.« donio naredbu o obustavi sječe te da je on kao čuvar reda u parku dobio zaduženje od direktora NP »D.« da obavještava mjesno stanovništvo da ne može obarati doznačena stabla, da je 2. 03. 2007. godine&nbsp; na licu mjesta utvrdio da je posječeno ukupno pet stabala i to ukupne bruto drvne mase 10,74 m³, pri čemu su se tri stabla odnosila na ogrev na ime Š.R. a jedno stablo na ime ogreva za optuženog, a koja stabla su bila sva četiri doznačena i o čemu je sačinio zapisnik o izvršenoj kontroli u kojem je konstatovao gornje činjenice, da je taj zapisnik lično potpisao optuženi kao lice kojem su stabla bila doznačena. U predhodnom postupku ovaj svjedok je ukazao da lično zna da je o zabrani sječe obavijestio optuženog a na glavnom pretresu je pojasnio da ne može tvrditi da je obavijestio optuženog o gornjoj zabrani, pri čemu nije mogao da se izjasni&nbsp; na okolnosti da li se može sjetiti kada je i kojom prilikom obavijestio optuženog o zabrani sječe. Konačno je ukazao da bi prije ustvrdio da je optuženog obavijestio nego da ga nije obavijestio a pretpostavlja da je optuženi znao za okolnost da je sječa doznačenih stabala zabranjena. Svjedok je takođe ukazao na okolnost da o gornjoj naredbi i rješenju nije obavještavao Š.R. kao lice kojem je takođe doznaka izvršena, da mu nijesu poznate okolnosti&nbsp; da li su rješenje i naredba o zabrani sječe objavljivani na oglasnim tablama u preduzeću, u gradu&nbsp; Ž. ili po mjesnim zajednicama. Svjedoku je predočen dio iskaza sa zapisnika iz predhodnog postupka&nbsp; od&nbsp; 23. 3. 2007. godine&nbsp; u kojem je jasno rekao da je lično obavijestio optuženog o zabrani sječe ali je na glavnom pretresu ovaj svjedok ostao neodređen i nije mogao da tvrdi da je lično obavijestio&nbsp; optuženog o gornjoj činjenici, niti je mogao objasniti kojom prilikom, na kojem mjestu, u koje vrijeme i pred kojim eventualno licima je obavijestio optuženog o gornjoj zabrani.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je djelimično prihvatio iskaz ovog svjedoka i to u pravcu, da je u kasnu jesen – novembar 2006. godine odobrena - izvršena doznaka stabala za ogrev optuženom u odjelu br. 48 u zoni NP »D.« , da je optuženi početkom marta 2007. godine oborio četiri doznačena stabla i jedno stablo »ustavu« a sve ukupne bruto drvne mase 10,74 m³ te konačno da je kao čuvar dobara u Parku dobio radni nalog od direktora Parka da obavijesti mjesno stanovništvo o zabrani sječe doznačenog ogreva kako stanovništvo ne bi bilo neinformisano a sve&nbsp; gornje sa razloga jer&nbsp; provedeni dokazi upućuju da su ove svjedokove tvrdnje logične i istinite a posebno&nbsp; što im optuženi, ODT i oštećeni nijesu prigovorili u ovom dijelu iskaza. Na suprot gornjem sud nije&nbsp; prihvatio iskaz svjedoka Š. u dijelu da je ovaj izvršio svoju radnu obavezu i obavijestio optuženog o zabrani sječe već doznačenih stabala a ovo sa razloga,&nbsp; jer je taj dio iskaza ovoga svjedoka potpuno nejasan, nesiguran, nelogičan&nbsp; i nema svoju podlogu u drugim provedenim dokazima, pri čemu je ovome dijelu iskaza prigovorio i optuženi, dok su&nbsp; iskazu kao cjelini djelimično prigovorili oštećeni i ODT.&nbsp; Naime, pri činjenici da je protek vremena od izvršene doznake stabala tj. novembar 2006. godine do vremena sječe – početak marta 2007. godine veoma mali i podoban za dobro pamćenje, čak i sitnih detalja, vezanih za eventualno mjesto, vrijeme i način saopštenja jednog značajnog obavještenja, kao što su rješenje inspektora i naredba direktora Parka o zabrani sječe, onda je u uslovima, kada je Š. – čuvar dobara Parka i kao lice zaduženo da na svom terenu – rejonu obavijesti domaćinstva&nbsp; kojima je izvršena doznaka o toj značajnoj činjenici, potpuno nelogično da taj svjedok samo »pretpostavlja« da optuženi zna da ne smije sjeći već regularno doznačena stabla. Svjedok nije po svom sopstvenom priznanju obavijestio ni Š.R. o zabrani sječe, iako je Š. doznaka takođe izvršena istoga dana kada i optuženom, pa za sud nema dileme da svjedok Š.&nbsp; tako obavještenje optuženom nije dao a njegove pretpostavke da je optuženi mogao saznati za naredbe o sječi su nerealne, tim prije&nbsp; jer i sam svjedok ne zna&nbsp; da su rješenje&nbsp; i naredba o zabrani sječe istaknuti&nbsp;&nbsp; na oglasnoj tabli&nbsp; prostorija preduzeća u kojima je često zbog prirode posla morao biti&nbsp; prisutan jer svjedok je u stalnom radnom odnosu kod tog Preduzeća. Dakle,&nbsp; ako ni svjedok ne zna posredstvom oglasne table u preduzeću, da postoji zabrana sječe, onda je nerealno pretpostavljati da tu činjenicu zna optuženi koji je mještanin sela P. a posebno u uslovima kada mu o zabrani&nbsp; nije uručeno nikakvo&nbsp; pismeno obavještenje ili pak ako rješenje i naredba nijesu bili dostupni građanima odnosno domaćinstvima u mjesnim zajednicama&nbsp; preko oglasne table u gradu Ž., odnosno u&nbsp; mjesnim zajednicama, ili pak preko&nbsp; štampanih i elektronskih medija.<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong>Iz iskaza svjedoka Š.R.&nbsp;<strong> </strong>sud je utvrdio da su mu službena lica NP »D.« tokom jeseni 2006. godine kao stanovniku sela P. doznačili ogrev za zimu,&nbsp; da je sa njim u vrijeme doznake ogreva&nbsp; na licu mjesta&nbsp; bio i optuženi, kao i Š.N., odnosno da je kasnije na lice mjesta došla veća grupa ljudi&nbsp; zbog doznake ogreva, da je šumski žig čekićem na stabla udarao Š.M. a da je ing. šumarstva A.J. upisivao podatke o doznaci u knjigu evidencije,&nbsp; da je tačno znao koja su stabla doznačena njemu a koja optuženom jer je optuženi na mjestu zatesa upisivao olovkom oznake koje su bliže određivale pripadnost stabala, da je odmah nakon doznake ovlastio optuženog da u njegovo ime može posjeći doznačena stabla, da je u martu mjesecu 2007. godine&nbsp; prisustvovao susretu&nbsp; šumara Š.M. i optuženog kada su se njih dvojica rukovali&nbsp; i kada se Š. obratio optuženom riječima »šta ti bi da ono sad siječeš« a da mu je optuženi odmah odgovorio »Zašto šta mi bi, zašto da ne siječem svoj ogrev«, da njega&nbsp; niko od lica&nbsp; iz uprave Parka, pa ni Š.M. nije obavještavao nakon izvršene doznake da je sječa doznačenih stabala zabranjena, da je pri susretu optuženog i Š. kritične prilike imao utisak da ni optuženi Š. nije znao za zabranu sječe koju je neposredno prije toga izvršio. Sud je u cjelosti prihvatio iskaz ovoga svjedoka kao logičan i istinit&nbsp; tim prije jer svoju podlogu nalazi u dijelu iskaza&nbsp; svjedoka&nbsp; Š.&nbsp; koji dio iskaza je sud prihvatio, pri čemu je veoma značajna&nbsp; činjenica&nbsp; i iz ovog iskaza,&nbsp; da svjedok Š. kao čuvar u NP »D.«, nije ni svjedoka Š. mještanina sela P., obavještavao o zabrani sječe obzirom da je Š. izvršena takođe&nbsp; doznaka ogreva za zimu&nbsp; a što je potvrdio i svjedok Š.. Prigovori na ovaj iskaz od strane ODT i zastupnika oštećenog su bili potpuno uopšteni i neprihvatljivi.&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: normal">Iz rješenja Ministarstva poljoprivrede, šumarstva i vodoprivrede PJ Pljevlja br. 0804-258 od 14. 12. 2006. godine&nbsp; i naredbe direktora&nbsp; NP »D.« br. 02/565 od 14. 12. 2006. godine </span>sud je utvrdio&nbsp; da je šumarski inspektor za područje opština P. i Ž. dana 14. 12. 2006.godine&nbsp; obustavio sječu doznačenih stabala za ogrev i maloprodaju u šumama sa kojima gazduje NP »D.« iz Ž. i&nbsp; da je za izvršenje ovog rješenja odgovoran direktor NP »D.« iz Ž., pri čemu je rješenje dostavljeno NP »D.« , direktoru, inspekciji i a/a, da je direktor NP »D.« u sprovođenju pomenutog rješenja obavezao čuvare dobara u NP »D.« da upoznaju mjesno stanovništvo na svom rejonu o obustavljanju iskorišćavanja šuma, kako isti ne bi kršili ovu naredbu usled neinformisanosti. Sud je ocijenio da je sadržaj gornjih akata usmeno&nbsp; saopšten optuženom ali tek nakon što je ovaj izvršio radnju sječe, pa je dalje cijenio da su ovi dokazi irelevantni za ocjenu krivice optuženog&nbsp; obzirom da je za njihovo postojanje optuženi saznao tek nakon što je preduzeo radnju izvršenja a u spisima nema dokaza&nbsp; da su gornje rješenje i naredba pismeno uručeni optuženom da bi se sa njima mogao predhodno upoznati, odnosno radnji izvršenja nije predhodilo ni usmeno saopštavanje njihovog sadržaja&nbsp; optuženom od strane čuvara u Parku.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: normal">Iz zapisnika o izvršenoj kontroli NP »D.« No001559 od 11. 3. 2007. godine sud je utvrdio da je čuvar u Parku Š.M. dana 11. 03. 2007. godine sačinio zapisnik o izvršenoj kontroli&nbsp; u kojem je konstatovao&nbsp; da je optuženi oborio četiri doznačena stabla&nbsp; i to tri stabla doznačena na ime Š.R. i jedno na ime optuženog, te jedno nedoznačeno stablo »ustavu« koje je imalo ukupnu bruto drvnu masu 0,93 m³, da se drvni sortimenti nalaze pored panjeva na licu mjesta u šumi i da ukupna bruto drvna masa svih pet stabala iznosi 10,74 m³,&nbsp; da je optuženi potpisao gornji zapisnik bez primjedbi. Sud je u cjelosti prihvatio gornji dokaz a ovo tim prije jer činjenice bliže označene u gornjoj ispravi niko od stranaka nije doveo u sumnju.</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong><span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: normal"> Iz izvod iz KE za optuženog </span></strong>sud je utvrdio da je optuženi ranije osuđivan&nbsp; i to presudom Osnovnog suda u Žabljaku&nbsp; K. br. 23/05 od 17.06. 2005. godine zbog kriv. djela iz čl. 220 st. 1 KZ RCG na novčanu kaznu u iznosu od&nbsp; 600 €.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je posebno cijenio odbranu optuženog, pa je zaključio da istu odbranu može prihvatiti u cjelosti kao istinitu. Naime,&nbsp; optuženi i u predhodnom postupku i na glavnom pretresu tvrdi, da je motornom testerom oborio pet stabala ukupne bruto drvne mase 10,74 m³ dana 02. 03. 2007. godine od čega četiri stabla&nbsp; koja su bila uredno doznačena i odobrena za sječu a da je peto stablo bila »ustava« - stablo bez doznake ukupne bruto drvne mase 0,93 m³, da je od Š.R. imao odobrenje da može sjeći i njegov ogrev koji je takođe bio doznačen. Ovaj dio iskaza ima svoju podlogu u dijelu iskaza svjedoka Š. kojeg je sud djelimično prihvatio a posebno svoju podlogu u zapisniku o izvršenoj kontroli, odnosno iskazu svjedoka Š. Optuženi nadalje tvrdi da nije znao ni mogao znati da je sječa već doznačenih stabala odlukom nadležnog državnog organa zabranjena, pa ovaj sud prihvata i taj dio odbrane, jer je bilo prirodno a konačno i obavezno da uprava NP »D.« u izvršenju rješenja &nbsp;šumarskog inspektora preduzme adekvatne i realne mjere da na pogodan način obavijesti dio mjesnog stanovništva koji doznačeni ogrev još nijesu bili realizovali a ovo posebno u okolnostima što uprava NP »D.« nije&nbsp; vremenski ograničavala domaćinstvima da ogrev sijeku do tačno određenog datuma.Nesumnjivo je utvrđeno da je oštećeni računao da mjesno stanovništvo&nbsp; može biti neinformisano u pogledu sadržaja akata državnih organa, pa je zato i dao radni nalog čuvarskoj službi da to stanovništvo obavijesti o zabrani a nesumnjivo je da čuvar Š. zadužen za rejon P., jer je tamo učestvovao u vršenju doznake, nije u cjelosti izvršio svoju radnu obavezu,&nbsp; a ovo posebno ako se zna da u toku dokaznog postupka svjedok Š. nije ukazao ni na jednu relevantnu činjenicu ili okolnost – vrijeme, mjesto i slično iz kojeg bi se mogao izvesti pouzdan zaključak da je o gornjem obavijestio optuženog ili pak mještanina P. Š.R. kojemu je takođe ogrev bio doznačen kada i optuženom.&nbsp; U prilogu gornjeg zaključka je i činjenica da optuženi nije ni mogao znati za zabranu, niti je to bio dužan da zna,jer se oštećeni u realizaciji naredbe o zabrani nije pobrinuo da ista bude objelodanjena za slučaj da pismeno ne bude&nbsp; uručeno zainteresovanim licima, odnosno da im sadržaj pismena bude usmeno saopšten. Uprava Parka je bila u obavezi da za slučaj izostanka pismene komunikacije sa zainteresovanim licima, na pogodan način preko mjesnih zajednica ili pak oglasnih tabli u istima odnosno u sjedištu uprave ili pak valjanim saopštenjem preko štampanih ili elektronskih medija obavijesti&nbsp; domaćinstva&nbsp; na teritoriji NP »D.«, posebno na području durmitorskih sela, o mjerama zabrane sječe doznačenih&nbsp; stabala za ogrev, obustavi prijema i otpreme već posječenih stabala. Nesumnjivo je da u konkretnom slučaju oštećeni&nbsp; tako nije postupio. Činjenica da je optuženi oborio stabla&nbsp; i da ih nije ni obradio tj. nije ni okresao grane sa istih, nije sortimente ispresijecao na trupce, niti je uopšte žurio sa izvršenjem radnje sječe i obrade stabala i drvnih sortimenata, te da nakon što je poslije preduzete radnje upozoren od čuvara Parka Š. da je učinio nedozvoljenu radnju i ispoljio iznenađenje tim saopštenjem, upravo upućuju na zaključak da optuženi opravdano nije znao da je sječa njemu i Š.R. doznačenih stabala zabranjena, te je i prirodno da je&nbsp;&nbsp; optuženi&nbsp; obustavio svaku aktivnost na daljoj obradi drvnih sortimenata, koji&nbsp; su ostali na licu mjesta što je uostalom konstatovano i zapisnikom o izvršenoj kontroli.&nbsp; Optuženi je posebno pojasnio da sječu nije realizovao odmah nakon doznake jer je ove zime nabavljao bukovi ogrev a četina sa stabala&nbsp; bila mu je potrebna u zimskom periodu radi dodatne prehrane stoke koju drži tj. radi brsta,&nbsp; tako da ovo kazivanje optuženog daje sudu dodatni osnov za zaključak da zauzme stav u pravcu prihvatanja odbrane optuženog kao istinite u cjelosti, jer je takvo kazivanje logično.<br>
Na osnovu&nbsp; savjesne i brižljive ocjene provedenih dokaza&nbsp; u smislu čl. 360 ZKP-a , sud je na pouzdan način utvrdio da ne postoje dokazi na osnovu kojih bi se&nbsp; moglo zaključiti da je optuženi počinio krivično djelo šumske krađe na način, mjesto i u vrijeme&nbsp; kako je to&nbsp; bliže opisano izrekom presude.<br>
Pravnom ocjenom ovako utvrđenog činjeničnog stanja, sud je stao na stanovište&nbsp; da ne prihvati navode optužnog akta a ovo pri činjenici jer nijednim&nbsp; provedenim dokazom nije potvrđeno da je optuženi izvršio krivično djelo Šumska krađa iz čl. 324 st. 2 KZ CG.&nbsp; Gornjom zakonskom odredbom je predviđeno da ovo djelo čini svaki onaj&nbsp; »ko radi krađe obori u šumi, parku ili drvoredu jedno ili više stabala a količina oborenog drveta bude veća od 5 m³«. Dakle, po ocjeni ovoga suda, za izvršenje naznačenog krivičnog djela, neophodno je, da je izvršilac postupao sa umišljajem koji obuhvata&nbsp; svijest o tome da se obaranje stabala vrši u tuđoj šumi i da postoji&nbsp; namjera prisvajanja oborenih stabala. Nesumnjivo je da su oborena stabla – 5 komada, osim jednog, čija je ukupna masa 0,93 m³, bila doznačena&nbsp; u odgovarajućoj zakonskoj proceduri, uredno evidentirana kroz knjigu doznake i odobrena za sječu od strane ovlašćenih lica oštećenog, radi čega optuženi nije ni mogao imati svijest da su predmetna stabla tuđa, te dalje, nesumnjivo je da rješenje i naredba nadležnih državnih organa, odnosno preduzeća o zabrani sječe, nijesu nikada uručeni optuženom, niti mu njihov sadržaj usmeno saopšten prije radnje izvršenja, odnosno nijesu gornje zabrane objavljene u službenom listu ili na drugi pogodan način putem oglasnih tabli u gradu Ž., mjesnim zajednicama ( za područje sela) ili pak u elektronskim ili pisanim medijima, te optuženi za gornje zabrane&nbsp; opravdano nije mogao ni znati,&nbsp; niti je bio dužan da zna.&nbsp; Na osnovu utvrđenog, po ocjeni ovoga suda nije bilo dokaza koji upućuju na zaključak da je optuženi radi krađe oborio gornja stabla, odnosno&nbsp; u postupku nijesu provedeni dokazi&nbsp; koji bi uputili na zaključak da je gornje radnje optuženi učinio na protivpravan način a ovo tim prije jer je oborio stabla koja su mu bila doznačena i odobrena za sječu u zakonskoj proceduri a samim tim i stavljena na raspolaganje, dok jedno stablo »ustave« ukupne bruto drvne mase 0,93 m³, čak i da je oboreno na protivpravan način,&nbsp; ne može predstavljati objekat – predmet&nbsp; krivičnog djela, jer se radi o količini oborenog drveta ispod 1 m³, a što predstavlja nedostatak objektivnog uslova za postojanje ovog krivičnog djela.&nbsp; Sa iznijetog optuženi je oslobođen od optužbe shodno čl. 363 tačka 3 ZKP-a jer nije dokazano da je učinio djelo za koje je optužen.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškova krivičnog postupka nije bilo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa izloženog odlučeno je kao u izreci.<br>
<h3 align="center">
	<em>OSNOVNI SUD U ŽABLJAKU, dana 12. 04. 2007. godine</em></h3>
&nbsp;<br>
&nbsp;&nbsp;&nbsp;&nbsp;&nbsp; <strong><em>ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK SUDA</em></strong><br>
<strong><em>&nbsp;&nbsp;&nbsp;&nbsp;&nbsp; Ikonija Šibalić,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Mihailo Anđelić,s.r.</em></strong><br>
&nbsp;<br>
&nbsp;<br>
<strong><em>PRAVNA POUKA:</em></strong><br>
<strong><em>Protiv ove presude dozvoljena je žalba u roku od </em></strong><br>
<strong><em>8 dana po prijemu pismenog otpravka iste, preko</em></strong><br>
<strong><em>ovog suda Višem sudu Bijelo Polje.</em></strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>

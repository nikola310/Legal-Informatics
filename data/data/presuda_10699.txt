<br>
&nbsp;<br>
<strong>K.br. 146/12</strong><br>
&nbsp;
<div style="text-align: center;">
	<strong>U IME CRNE GORE</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U BERANAMA</strong>, po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv okrivljenog<strong> B. Đ.</strong>, iz B., zbog krivičnog djela laka tjelesna povreda iz čl.152.st.2. u vezi st.1.Krivičnog zakonika, po optužnom predlogu Osnovnog državnog tužilaštva u Beranama Kt.br.173/2012 od 06.septembra 2012.godine, nakon održanog glavnog i javnog pretresa, u prisustvu Savjetnika osnovnog državnog tužioca u Beranama Danijele Đuković, okrivljenog B. Đ., a u odsustvu oštećenog K. J., donio je i javno objavio u prisustvu stranaka, dana 26.10.2012. godine,&nbsp;<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>B. Đ. (JMBG ... ), </strong>od oca Z. i majke N., rođene J., rođen ... .godine, u B., stalno nastanjen u naselju J., opština B., državljanin CG, nezaposlen, neoženjen, pismen, završio SSS, srednjeg imovnog stanja, neosuđivan.<br>
&nbsp;&nbsp;
<div style="text-align: center;">
	<strong>K R I V&nbsp; J E</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Dana 16.07.2012.godine, oko 22,00 časa, u ugostiteljskom objektu "K. L.", koji se nalazi u ....", u B., lako tjelesno povrijedio oštećenog K. J., na način što ga je limenkom soka, sredstvom podobnim da tijelo teško povrijedi i zdravlje teško naruši, pogodio u predjelu lijevog obraza, kojom prilikom mu je nanio plitku povredu kože lijeve strane lica, dužine 3 cm.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -Čime je izvršio krivično djelo laka tjelesna povreda iz čl. 152. st.2. u vezi st.1.&nbsp; Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - Pa mu sud za izvršeno krivično djelo na osnovu navedenog zakonskog propisa, te primjenom čl. 32, 36, 42, 52, 53 i 54&nbsp; KZ,&nbsp; kao i primjenom člana 374. ZKP-a,<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I z r i č e :</strong><br>
&nbsp;
<div style="text-align: center;">
	<strong>USLOVNU&nbsp; OSUDU</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu utvrđuje kaznu zatvora u trajanju od&nbsp; 45 /četrdesetpet/ dana i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da plati sudu troškove krivičnog postupka u iznosu od 55,00 / pedesetpet/ eura, kao i da na ime paušala plati iznos od 30,00 /trideset/ eura, a sve u roku od 15 dana po pravosnažnosti presude pod prijetnjom prinudnog izvršenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni K. J., iz B., se radi ostvarivanja imovinsko pravnog zahtjeva za naknadu štete upućuje na parnicu na osnovu čl. 239. st.2. ZKP-a.<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Beranama je optužnim predlogom Kt.br.173/2012 od 06.septembra 2012 godine, optužilo B. Đ., iz B., da je izvršio krivično djelo laka tjelesna povreda iz čl.152.st.2. u vezi st.1. Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu od 26.10.2012. godine, Savjetnik ODT-a u Beranama, Danijela Đuković, u završnoj riječi je izjavila da ostaje pri optužnom predlogu Kt.br.173/2012 od 06.septembra 2012.godine, jer je svim izvedenim dokazima utvrđena krivica okrivljenog za krivično djelo koje mu je stavljeno na teret kako samim njegovim priznanjem na glavnom pretresu, kao i nalazom i mišljenjem vještaka datog na zapisniku pred ODT-om u Beranama dana 04.09.2012.godine, dr. M. B., kao i iskazom svjedoka D. V., pa je predložila sudu da okrivljenom B.Đ. izrekne uslovnu osudu kojom će mu utvrditi kaznu zatvora u trajanju od 45 dana i istovremno odrediti da se ista neće izvršiti ukoliko u roku od godinu dana od dana pravosnažnosti presude ne učini novo krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o optužnom predlogu ODT-a u Beranama, <strong>okrivljeni B. Đ.,</strong> je na glavnom pretresu od 26.10.2012.godine, u svojoj odbrani naveo&nbsp; da je dana 16.07.2012.godine, pošao u ugostiteljski objekat "K. L.", koji se nalazi u ul…..u B., kako bi popio piće, negdje oko 22,00 sata,&nbsp; i da su se u lokalu nalazili još neki gosti.Naveo je da je bio V.D., M. D., kao i sada njemu poznat K. J., da su se isti&nbsp; nalazili za jednim stolom, kao i da je bio sa njima još jedan momak. Istakao je da je sam ispijao piće i da se&nbsp; sam nalazio za stolom, da mu je K. upućivao neke uvredljive riječi i to par puta, da nije reagovao dok ga&nbsp; isti nije opsovao, upućujući mu riječi "Jebem ti mater"., te da je tada limenku u kojoj se nalazilo malo soka bacio put njega, kao i da nije znao da ga je pogodio, već da je kada se približio vidio da mu ide krv niz lice, tj. da ga je pogodio u predjelu lijevog obraza. Dodao je da je nakon toga izašao iz pomenutog lokala.U završnoj riječi je izjavio da se kaje, obećao da neće više činiti bilo kakva krivična djela, pa je molio sud da ga što blaže kazni.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze: saslušao svjedoka V. D., pročitao izvještaj ljekara specijaliste JZU Opšta bolnica B. broj protokola .... od 17.07.2012.godine, pročitao nalaz i mišljenje vještaka medicinske struke dr.M. B. datog na zapisniku kod ODT-a u Beranama, pod brojem Kt.br.173/2012 od 04.09.2012.godine i izvršio uvid u izvod iz kaznene evidencije za okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane da je okrivljeni B. Đ. izvršio krivično djelo laka tjelesna povreda iz čl.152.st.2.u vezi st.1.Krivičnog zakonika, pa ga je oglasio krivim i krivično odgovornim jer nije bilo osnova koji bi isključivali postojanje krivičnog djela i krivice okrivljenog. Pritom, sud je cijenio odbranu okrivljenog upoređujući je i cijeneći istu sa ostalim izvedenim dokazima, pa je našao i stao na stanovište da je odbrana okrivljenog jasna i kao takva prihvatljiva za sud jer je ista u skladu sa ostalim izvedenim dokazima tokom postupka.<br>
&nbsp;<br>
&nbsp;&nbsp;&nbsp; Iz iskaza svjedoka <strong>V. D.</strong> je utvrđeno da se dana 16.07.2012.godine, nalazio u ugostiteljskom objektu "K. L." u …. u B., obzirom jer drži taj objekat, da je sjedio za jednim stolom sa M. D. i sa još jednim momkom koji se preziva Š., a čije ime ne zna. Naveo je da je oko 22,00 sata ušao u lokal K. J. u vidno pijanom stanju, sjeo za sto kod M. D., od kojeg stola je svjedok prethodno ustao. Dodao je da je nakon toga u lokal ušao B. Đ. koji je naručio koka-kolu, sjeo za drugi sto, sam, ispijao piće, kao i da misli da je čitao i novine. Istakao je, da je K. J. upućivao uvredljive riječi B. Đ., govoreći mu da je "kolatelarna šteta svojih roditelja ", da ga je psovao, te da mu je&nbsp; B. Đ. govorio "Pusti me na miru", da je tada zakačio limenku i sa istom ga pogodio u predjelu lica. Naveo je da je vidio da se K. J. pojavila krv niz lice, kao i da se sve smirilo, da su svi otišli svojim kućama, da bi negdje poslije ponoći bio pozvan od strane Uprave policije PJ Berane, gdje&nbsp; je i dao izjavu. Istakao je, da se ne sjeća koliko je vremena prošlo od kako je B. limenkom pogodio u predjelu lica K. J., tj. od kada je K. J. počeo da mu upućuje psovke, kao i da ne može da se sjeti koje je psovke K. Ja. upućivao B. Đ., ali da misli da mu je govorio,&nbsp; da je kolateralna šteta svojih roditelja kao i da mu je uputio riječi "Ko ti jebe mater".&nbsp;&nbsp; &nbsp;&nbsp;&nbsp;<br>
&nbsp;<br>
&nbsp;&nbsp;&nbsp;&nbsp; Uvidom u medicinsku dokumentaciju koju čini izvještaj ljekara specijaliste JZU Opšta bolnica B. broj protokola .... od 17.07.2012.godine, te nalazom i mišljenjem vještaka medicinske struke dr.M. B. datog na zapisniku kod ODT-a u Beranama, pod brojem Kt.br.173/12 od 04.09.2012.godine, je utvrđeno da je K. J. zadobio&nbsp; plitku povredu kože lijeve strane lica dužine 3 cm, a koja povreda je nastala dejstvom mehaničke sile koja je djelovala u predjelu lijevog obraza, tj. lijeve strane lica i ista se kvalifikuje kao laka tjelesna povreda.Istakao je da je moguće da je povreda nastala izbačenom limenkom. Sud je u potpunosti prihvatio nalaz i mišljenje pomenutog vještaka jer je isti dat stručno i savjesno, a i nije osporen odbranom okrivljenog, niti ostalim izvedenim dokazima tokom postupka.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog B. Đ., stekla sva bitna obilježja bića krivičnog djela laka tjelesna povreda iz čl.152. st.2.u vezi st.1. Krivičnog&nbsp; zakonika. Naime, svim izvedenim dokazima tokom postupka je utvrđeno da je okrivljeni dana 16.07.2012.godine, oko 22,00 časa, u ugostiteljskom objektu "K. L.", koji se nalazi u .... , u Beranama, lako tjelesno povrijedio oštećenog K. J., na način što ga je limenkom soka, sredstvom podobnim da tijelo teško povrijedi i zdravlje teško naruši, pogodio u predjelu lijevog obraza, kojom prilikom mu je nanio plitku povredu kože lijeve strane lica, dužine 3 cm, a što je utvrđeno kako priznanjem okrivljenog da je limenkom soka pogodio oštećenog K.J. u predjelu lica, tako i iskazom svjedoka V. D. koji je detaljno opisao predmetni događaj, čiji iskaz je sud u potpunosti prihvatio jer je u skladu sa ostalim izvedenim dokazima, prvenstveno sa medicinskom dokumentacijom, kao i sa&nbsp; nalazom i mišljenjem vještaka medicinske struke dr.M. B., da je povreda kod oštećenog nanešena dejstvom mehaničke sile, kaoi da je moguće da je nastala izbačenom limenkom, a što i ne spori okrivljeni. Djelujući na opisani način okrivljeni je postupao sa umišljajem, svjestan da svojom radnjom vrši krivično djelo, kao i da je i pored takve svijesti htio postizanje zabranjene posledice.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je odustao od izvođenja dokaza saslušanje svjedoka-oštećenog K.J., kao i svjedoka M. D.,a na saglasan predlog svih učesnika u postupku, a iz razloga&nbsp; jer je stanje stvari u ovoj krivično pravnoj stvari u dovoljnoj mjeri utvrđeno, jer se iz vraćene dostavnice vidi da svjedok-oštećeni K. J. odbija prijem poziva, a iz akta Uprave policije PJ Berane broj … od 26.10.2012.godine, je utvrđeno da se isti nalazi na radu u K., dok svjedok M. D. se nalazi u posjeti rodbini u Podgorici, te bi pozivanje istih vodilo bezpotrebnom odugovlačenju krivičnog postupka.<br>
&nbsp;<br>
Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom B. Đ. za naprijed navedeno krivično djelo sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenog sud cijenio i uzeo u obzir&nbsp; da je nezaposlen, neoženjen, da nije osuđivan, a&nbsp; što je utvrđeno na osnovu izvoda iz KE evidencije,&nbsp; dok otežavajućih okolnosti na strani okrivljenog nije bilo, pa mu je sud na osnovu čl.53. i 54. KZ CG, utvrdio kaznu zatvora u trajanju od 45 / četrdesetpet / dana i istovremeno odredio da se ista neće izvršiti ako okrivljeni za vrijeme od 1 /jedne/ godine, od dana pravosnažnosti presude ne učini novo krivično djelo. Imajući posebno u vidu činjenicu da bi izricanje efektivne zatvorske kazne negativno uticalo na njegov život, sud je uvjerenja da će se uslovnom osudom&nbsp; kao mjerom upozorenja u okviru opšte svrhe izricanja krivičnih sankcija predviđenih čl.4. st.2. KZ CG, postići svrha uslovne osude iz čl.52. istog Zakona, jer se osnovano može očekivati da će&nbsp; i uslovna osuda, kao mjera upozorenja uz prijetnju kaznom, dovoljno uticati na okrivljenog, da više ne čini krivična djela.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka u iznosu od 55,00 ( pedesetpet ) eura, zasnovana je na odrebi čl. 229. st.1. ZKP-a i predstavlja izdatke koje je sud imao za naknadu i nagradu vještaku medicinske struke, dok je&nbsp; paušalni iznos u iznosu&nbsp; od 30,00 eura, odmjeren s obzirom na trajanje i složenost krivičnog postupka, te imovnog stanja okrivljenog na osnovu čl. 226. st.3. ZKP-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni K. Ja., iz B., se radi ostvarivanja imovinsko pravnog zahtjeva za naknadu štete upućuje na parnicu na osnovu čl. 239. st.2. ZKP-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana, 26.10.2012. godine</strong><br>
	<br>
	<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,</strong></div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Momirka Fatić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; MILOVAN&nbsp; SPASOVIĆ</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude može se izjaviti žalba<br>
Višem sudu u Bijelom Polju, u roku od 8<br>
/ osam / dana&nbsp; od dana prijema pismenog<br>
otpravka, a preko ovog suda.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

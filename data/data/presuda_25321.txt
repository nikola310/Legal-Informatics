<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial Narrow;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
</style>
<title>Posl</title>
<meta content="marija.cupic" name="author">
</head>
<body class="b1 b2">
<p class="p1">
<span>Posl.br.K. 34/11</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p4">
<span>U   I M E   C R N E   G O R E</span>
</p>
<p class="p5"></p>
<p class="p6">
<span>OSNOVNI SUD U CETINJU, kao prvostepeni krivčni, po sudiji Ćupić Mariji, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu okr. T. Z. sa poslednjim poznatim boravištem u Č. zbog krivičnog djela prevara iz člana 244. st. 3. u vezi stava 1. Krivičnog zakonika, a po Optužnici Osnovnog državnog tužilaštva u Cetinju Kt.br. 401/09 od 21.02.2011. godine, nakon održanog glavnog i javnog pretresa dana 08.07.2013. godine, u prisustvu zamjenika ODT-a u Cetinju, M. D. i branioca okrivljenog po službenoj dužnosti D. Ž. advokata iz Cetinja, donio je dana 10.07.2013.godine  i javno objavio ovu</span>
</p>
<p class="p5"></p>
<p class="p6"></p>
<p class="p4">
<span>P   R   E   S   U   D   U</span>
</p>
<p class="p4"></p>
<p class="p6">
<span>Optuženi T. Z. zv. "T.", JMB ...... od oca R. i majke S. rođene B. rođen ....... godine u Ivanjici, sa prebivalištem u selu "L.", opština Č. ARepublika Srbija, po zanimanju zidar - tesar, razveden, otac troje djece, pismen, sa  završenom Osnovnom školom, vojsku služio 1986/87. godine u mjestu "Dugo selo", vodi se u vojnoj evidenciji Čačak, srednjeg imovnog stanja, neosuđivan</span>
</p>
<p class="p6"></p>
<p class="p4">
<span>K r i v  j e</span>
</p>
<p class="p7">
<span>Što je:</span>
</p>
<p class="p7"></p>
<p class="p6">
<span>Neutvrđenog dana u maju mjesecu 2009. godine, u Cetinju, u namjeri da sebi pribavi protivpravnu imovinsku korist, lažnim prikazivanjem činjenica oštećenom M. M. iz Cetinja, da će obaviti građevinske radove vezane za izgradnju njegove porodične kuće za cijenu od 11.000,00 eura,svjesno i voljno oštećenog M. M. doveo u zabludu, te ga održavajući u zabludi naveo da mu isti po tom osnovu unaprijed isplati novčani iznos od 6.200,00 eura u 7- 8 rata, kojom prilikom je izvršio samo dio građevinskih radova u vrijednosti od 892,31 euro, dok preostale građevinske radove nije izvršio u ugovorenom roku do 01.09.2009. godine, a ni nakon isteka toga roka, na koji način je sebi pribavio protivpravnu imovinsku korist u iznosu od 5.307,69 eura, a oštećenom M. M. za isti iznos nanio štetu, </span>
</p>
<p class="p6"></p>
<p class="p6">
<span>- čime je izvršio krivično djelo prevara iz člana 244. st. 3. u vezi stava 1. Krivičnog zakonika, </span>
</p>
<p class="p6"></p>
<p class="p6">
<span>pa mu sud primjenom citiranih zakonskih propisa i primjenom čl. 4, 5,13, 15, 42, 52, 53, 54  KZ-a  i čl. 226-229,239  i  374 ZKP-a, izriče </span>
</p>
<p class="p6"></p>
<p class="p6"></p>
<p class="p4">
<span>U S L O V N U   O S U D U </span>
</p>
<p class="p4"></p>
<p class="p6">
<span>Kojom optuženom utvrđuje kaznu zatvora u trajanju od jedne godine i istovremeno određuje da se navedena kazna neće izvršiti ukoliko okrivljeni u vremenskom periodu od tri  godine  od dana pravosnažnosti presude ne počini novo krivično djelo. </span>
</p>
<p class="p6"></p>
<p class="p6">
<span>Oštećenom M. M. se dosuđuje imovinskopravni zahtjev u cjelosti -u iznosu od 5307,69 eura koji iznos je okrivljeni dužan platiti u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p6"></p>
<p class="p6">
<span>Obavezuje se  optuženi  da na ime troškova krivičnog postupka u korist budžeta Crne Gore plati iznos od  565,00 eura, te na ime  paušala iznos od 30,00 eura, a sve u roku od 15 dana po pravosnažnosti presude,  pod prijetnom prinudnog izvršenja. 	</span>
</p>
<p class="p4"></p>
<p class="p4">
<span>O   b   r   a   z   l   o   ž   e   n  j   e</span>
</p>
<p class="p4"></p>
<p class="p6">
<span>Osnovno državno tužilaštvo u Cetinju, podignutom optužnicom Kt.br.401/09 od 21.02.2011. godine, okrivljenom T. Z. iz Č. stavilo je na teret izvršenje krivičnog djela prevara iz člana 244.st.3. u vezi st. 1. Krivičnog zakonika. U završnoj riječi na glavnom pretresu, zastupnik optužbe je u cjelosti ostao pri podignutoj optužnici i predložio sudu da okrivljenog oglasi krivim i kazni po zakonu u granicama propisanim za ovo krivično djelo.</span>
</p>
<p class="p6"></p>
<p class="p6">
<span>Branilac okrivljenog T. Z. po službenoj dužnosti , advokat D. Ž. u završnoj riječi je istakao da je za postojanje krivičnog djela prevare potrebno da su stranke sačinile pismeni Ugovor o preuzetim radnjama, te da okrivljeni nije postupio po ugovorenim odredbama. Kako u ovom slučaju nema pismenog ugovora to smatra da se u konkretnom slučaju radi o građansko pravnom odnosu radi duga, te je predložio da sud okrivljenog oslobodi od optužbe. </span>
</p>
<p class="p6"></p>
<p class="p6">
<span>Odbrana optuženog T. Z. je izostala i istom se shodno rješenju krivičnog vijeća ovog suda sudilo u odsustvu.</span>
</p>
<p class="p6"></p>
<p class="p6">
<span>Optuženi T. Z. u svojoj odbrani iznijetoj na zapisniku dana 26.04.2010. godine pred Istražnim sudijom Osnovnog suda u Čačku je naveo da je dugi niz godina živio u Budvi sa porodicom, gdje je obavljao poslove građevinskog preduzimača. Sa M. M. kojeg  zna kao "M." i koji je iz Cetinja ,postigao je dogovor, da mu on i njegovi radnici za 15.000,00 eura obave izvjesne građevinske radove na kući. Na kući M. radio je nekih 90 dana sa radnicima i za taj period obavljeno je gotovo sve što je dogovoreno. Njemu je M. za posao davao parcijalno novac i ukupno mu je dao nekih 6.000,00 eura, što je bilo neophodno za nabavku hrane za radnike, te plaćanje dnevnice. Vremenom je M. počeo da postavlja nove uslove, odnosno da traži dodatne radove, koji iz prva nijesu bili dogovoreni, kao što su kamin, dimnjak, trotoari od kamena i slično, pa iz tog razloga on više nije želio da radi ništa i smatrao je da iznos od 6.000,00 eura u potpunosti je srazmjeran odrađenom poslu. Građevinarstvom u Crnoj Gori se bavio već dugi niz godina i niko sa njim nije imao problema, niti je on sa nekim imao problema.  </span>
</p>
<p class="p6"></p>
<p class="p6">
<span>Radi razjašnjenja ove krivično-pravne stvari, Sud je u dokaznom postupku na glavnom pretresu proveo dokaze: saslušao oštećenog M. M. svjedoka M. S. na saglasan predlog stranaka pročitao iskaz svjedoka,sada pok. M. P. pročitao nalaz i mišljenje sudskog vještaka građevinske struke R. M. od 01.02.2011. godine, pročitao izvod iz KE za okrivljenog MUP Direkcije policije policijske uprave u Čačku 235-1-3557/09 od 02.11.2009. godine. </span>
</p>
<p class="p6"></p>
<p class="p6"></p>
<p class="p6">
<span>Oštećeni  M. M. u svojoj izjavi je naveo da je u maju mjesecu 2009. godine upoznao T. Z. u Cetinju , tačnije na auto placu, zv. "P.", koji je vlasništvo M. P. iz Cetinja. Tom prilikom sa istim se dogovorio da dođe kod njega kući u Bajice da pogleda posao koji treba da uradi, tj. da obavi neke građevinske radove na njegovoj porodičnoj kući i da se dogovore koliko će mu novca biti potrebno za taj posao. Istog dana otišli su kod njega u Bajice i tada je Z. pogledao što treba da uradi oko kuće, i za taj posao mu je tražio 11.000,00 eura, s tim da mu 9.000,00 eura da u novcu, a u vrijednosti od 2.000,00 eura putničko motorno vozilo marke "Pasat", na što je isti i pristao. Kada su se dogovarali bio je prisutan i M. P. Takođe su se dogovorili da Z. sa poslom počne nakon dva dana i da poslove završi do 01.09.2009. godine. T. Z. je vozilo marke "Pasat" koje je bilo parkirano u njegovom dvorištu povezao nakon četiri, pet dana pošto je počeo da izvodi radove na njegovoj kući, tj. u mjesecu maju, a novac u vrijednosti od 6.200,00 eura istom je dao iz sedam, osam puta u vremenskom periodu od maja do jula mjeseca 2009. godine ,u razmaku od mjesec i po dana. Obzirom da se Z. kod njega nije pojavljivao duži vremenski period od kada mu je dao novac i nije mu završio posao kako su se bili dogovorili, već je samo završio dio fasade i trotoar, a nije obavio ostale građevinske radove koje je trebao da završi i da mu preda ključ u ruke, je negdje 15 do 20 avgusta 2009. godine, njegova supruga S. pozivala istog putem mobilnog telefona ,ali se nije javljao. T. je samo slao SMS poruke na broj telefona njegove supruge i rekao da neće nastaviti sa poslom koji je trebao da odradi, već da će navedeni novac u vrijednosti od 6.200,00 eura, vratiti kada bude imao. Putničko motorno vozilo marke "Pasat" koje je dao T. Z. kao kompenzaciju, tj. u zamjenu za 2.000,00 eura nalazi se na auto placu "P." kod M. P.u mjestu Očinići, jer ga je T. tamo ostavio da bi ga prodao, tako da mu T. duguje samo novac u iznosu od 6.200,00 eura. T. je takođe na auto placu kupio drugo vozilo i to vozilo marke "Mercedes", a od novca koji mu je isplatio i to 6.200,00 eura koje mu je dao za izvođenje građevinskih radova. Zbog svega smatra se prevarenim od strane okrivljenog. Pridružio se krivičnom gonjenju protiv optuženog  i postavio imovinskopravni zahtjev u iznosu od 5307,69 eura.</span>
</p>
<p class="p6"></p>
<p class="p6"></p>
<p class="p6">
<span>Svjedok M. S. u svojoj izjavi je navela da je njen suprug M. angažovao T. Z. za izgradnju, tj. zidanje porodične kuće u selu Bajice. Za taj posao suprug se dogovorio negdje početkom maja 2009. godine s tim da T. ukupno isplati iznos od 11.600,00 eura. U nekoliko mjeseci, tj. od početka maja do početka jula, T. Z. je dat novčani iznos od 6.200,00 eura u 6-7 rata, ali se isti nije pridržavao dogovora i počeo je da izbjegava sve što se njen suprug sa njim dogovorio, tj. jedan dan dođe iz Budve i sa sobom dovede jednog radnika i rade čitav dan, a poslije toga ga nema ni po deset dana. Njen suprug ga je opominjao da se na taj način ne može raditi i zahtijevao od njega da se ispoštuje gradnja kako su se dovorili, a dogovor je bio da građevinske radove završi za 52 dana počev sa mjesecom majem, ali kako se isti toga nije pridržavao bilo mu je produženo da te radove završi do septembra mjeseca. Međutim T. Z. ni do septembra mjeseca ništa nije uradio, niti se pojavljivao da završi započeto, tako da ga je njen suprug zvao putem telefona da mu vrati novčani iznos od 6.200,00 eura, ali isti je govorio da novac nema, to jeste da ga je potrošio. T. su isplaćene u ratama pare od 6.200,00 eura i isti je kupio putničko motorno vozilo marke "Mercedes" i to na auto placu "P." kod M. P. Pored mnogih pokušaja njenog supruga i nje da stupe u kontakt sa T. Z. da im vrati novčani iznos isti je odbijao ,a kasnije se više nije ni javljao na telefon, tako da smatra da su oštećeni s obzirom da su doveli stručne ljude da izvrše procjenu građevinskih radova koje je T. uradio i isti su im rekli da nije odradio građevinske radove ni u vrijednosti od 1.000,00 do 1.2000,00 eura pa su bili primorani da podnesu krivičnu prijavu protiv T. Napomenula je i to da radove koje je izveo T.  nije uradio kako treba, jer im porodična kuća prokišnjava, a za cjelokupne građevinske radove njen suprug se dogovorio da T. isplati 11.200,00 eura. </span>
</p>
<p class="p6"></p>
<p class="p6">
<span>Svjedok,sada pok. M. P. u svojoj izjavi je naveo da se sa T. Z. zna iz viđenja jer je u više navrata isti na njegovom auto placu "P." kupovao vozila, tako da zna da se isti bavio građevinskim poslovima. S obzirom da mu je M. M. prijatelj i da je tražio majstora koji će da mu radi oko kuće, oni su se slučajno upoznali na njegovom auto placu, u maju mjesecu 2009. godine. Kada su se upoznali sva trojica su otišli kod M. M. kući u Cetinju u naselje Bajice i tom prilikom su se M. i T. dogovorili da T. M. odradi neke građevinske radove na porodičnoj kući, s tim da T. počne sa radovima nakon dva dana i da iste završi do 01.09.2009. godine. Takođe su se dogovorili da mu M. za taj dio posla isplati 11.000,00 eura, s tim da mu 9.000,00 eura isplati u novcu a za vrijednost od 2.000,00 eura da mu da putničko motorno vozilo marke "Pasat". M. mu je govorio da je iz više navrata ovom davao novac, a u to je siguran jer je T. koji je njemu dugovao 2.800,00 eura za neko vozilo koje je ranije kupio isplatio cjelokupnu cijenu, tako da je vidio da T. ima novca, to jest da mu je M. M. davao novac. T. je u njegovom prisustvu zvao M. da mu da 2.800,00 eura i to tako što je T. otišao kod M. koji mu je dao prvi put 1.300,00 eura koje je T. dao njemu, a ostali iznos mu je dao u roku od mjesec dana, tako da je opet T. taj novac donosio njemu za vozilo. U razgovoru sa M. M. a i nakon dolaska u njegovu kuću vidio je da je T. od građevinskih radova izveo djelimično neke i to dio fasade i unutrašnje stepenice, i zna sigurno da to nije bio dogovor između njih već da mu završi sve građevinske radove za iznos od 11.000,00 eura. T. je prevario M. M. jer mu nije završio cjelokupne građevinske radove, a i pored pokušaja da stupi u kontakt sa njim isti nije odgovarao na pozive. Nije se mogao sjetiti koliki je novčani iznos M. dao T. samo zna za novac od 2.800,00 eura koje je T. njemu dao za vozilo, ali mu je M. govorio da mu je davao još novca u određenim ratama ,ali sada nezna koliko je tačno taj iznos.</span>
</p>
<p class="p6"></p>
<p class="p6">
<span>Iz nalaza i mišljenja vještaka građevinske struke R. M. od 01.02.2011. godine proizilazi da je ukupna vrijednost izvedenih radova 892,31 euro. </span>
</p>
<p class="p6"></p>
<p class="p6">
<span>Iz izvoda iz kaznene evidencije za optuženog proizilazi da nije osuđivan.</span>
</p>
<p class="p6"></p>
<p class="p6">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza,  Sud je utvrdio da su rezultati dokaznog postupka potkrijepili navode optužnice da je optuženi T. Z. počinio krivično djelo prevara iz člana 244. stav 3. u vezi stava 1. Krivičnog zakonika, a ovo iz sledećih razloga:</span>
</p>
<p class="p6"></p>
<p class="p6">
<span>Cijeneći provedene dokaze pojedinačno i u njihovoj međusobnoj vezi i dovodeći ih u vezu sa odbranom optuženog sud je na nesumnjiv način utvrdio da je optuženi T. Z. neutvrđenog dana u maju mjesecu 2009. godine, u Cetinju, u namjeri da sebi pribavi protivpravnu imovinsku korist, lažnim prikazivanjem činjenica oštećenom M. M. iz Cetinja, da će obaviti građevinske radove vezane za izgradnju njegove porodične kuće za cijenu od 11.000,00 eura, oštećenog M. M. doveo u zabludu, te ga održavajući u zabludi naveo da mu isti po tom osnovu unaprijed isplati novčani iznos od 6.200,00 eura u 7- 8 rata, kojom prilikom je izvršio samo dio građevinskih radova u vrijednosti od 892,31 euro, dok preostale građevinske radove nije izvršio u ugovorenom roku do 01.09.2009. godine, a ni nakon isteka toga roka, na koji način je sebi pribavio protivpravnu imovinsku korist u iznosu od 5.307,69 eura, a oštećenom M. M. za isti iznos nanio štetu, kojim radnjama je ostvario sve bitne elemente krivičnog djela prevara iz člana 244. st. 3. u vezi stava 1. Krivičnog zakonika. </span>
</p>
<p class="p6"></p>
<p class="p6">
<span>Naime, krivično djelo prevara iz člana 244. st. 3. u vezi stava 1. Krivičnog zakonika čini onaj ko u namjeri da sebi ili drugom pribavi protivpravnu imovinsku korist, dovede koga lažnim prikazivanjem ili prikrivanjem činjenica u zabludu ili ga održava u zabludu i time ga navede da ovaj na štetu svoje ili tuđe imovine nešto učini ili ne učini, a time je pribavljena imovinska korist ili je nanijeta šteta u iznosu koji prelazi tri hiljade eura. Radnja krivičnog djela je navođenje nekog lica da učini nešto što je štetno za njegovu ili tuđu imovinu. Pod navođenjem se podrazumijeva stvaranje odluke kod drugog da preduzme neku djelatnost ili da se uzdrži od preduzimanja djelatnosti.</span>
</p>
<p class="p6">
<span>U konkretnom slučaju optuženi T. Z. je lažnim prikazivanjem činjenica oštećenom M. M. iz Cetinja, da će obaviti građevinske radove vezane za izgradnju njegove porodične kuće za cijenu od 11.000,00 eura, istog doveo u zabludu,te ga održavajući u zabludi  naveo da mu po tom osnovu isplati novčani iznos od 6.200,00 eura u sedam, osam rata, kojom prilikom je samo izvršio dio građevinskih radova u vrijednosti od 892,31 euro.Preostale građevinske radove nije izvršio u ugovorenom roku do 01.09.2009. godine, a ni nakon isteka toga roka. Krivično djelo je svršeno kada je lice koje je dovedeno u zabludu ili je u njoj održano pod uticajem te zablude, učinilo nešto ili propustilo da nešto učini i time prouzrokovalo štetu na račun svoje ili tuđe imovine. U konkretnom slučaju optuženi je doveo u zabludu oštećenog i održavao ga u zabludi, da će obaviti građevinske radove vezane za izgradnju njegove porodične kuće, kojom prilikom je izvršio samo dio građevinskih radova, dok preostale građevinske radove nije izvršio u ugovorenom roku, te ga na taj način održavao u zabludi da mu oštećeni po tom osnovu isplati novčani iznos od 6.200,00 eura. Optuženi je u konkretnom slučaju pribavio protivpravnu imovinsku korist u iznosu od 5.307,69 eura, a oštećenom M. M. za isti iznos nanio štetu, pri čemu je postupao sa direktnim umišljajem, jer je bio svjestan da oštećenog navodi na opisano činjenje i svjestan da to čini dovođenjem u zabludu i održavanjem oštećenog u zabludu, što je sve uradio u namjeri pribavljanja za sebe protivpravne imovinske koristi, pa su se u njegovim radnjama pored objektivnih stekli i subjektivni elementi bića krivičnog djela prevare za koje je oglašen krivim. </span>
</p>
<p class="p6"></p>
<p class="p6">
<span>Ovakvo činjenično i pravno zaključenje sud temelji na svim provedenim dokazima, a posebno na saglasnim  iskazima oštećenog M. M. svjedoka M. S. i M. P. te nalazu i mišljenju vještaka građevinske struke,koji nalaz i mišljenje potvrđuje navode oštećenih o vrsti  i vrijednosti izvedenih radova od strane optuženog. </span>
</p>
<p class="p6"></p>
<p class="p6">
<span>Optuženi  je u svojoj odbrani naveo da je postigao dogovor sa oštećenim da mu on i njegovi radnici obave građevinske radove na kuću. Za period koji je radio obavljeno je sve što je bilo dogovoreno. M. je vremenom počeo da mu postavlja nove uslove, odnosno da traži dodatne radove, pa iz tih razloga više nije želio da radi ništa i smatrao je da je iznos od 6.000,00 eura u potpunosti srazmjera određenom poslu. </span>
</p>
<p class="p6">
<span>Međutim sud nije prihvatio njegovu odbranu, već je istu cijenio kao datu na izbjegavanje krivice, a samim tim što je ista u suprotnosti sa ostalim provedenim dokazima, navodima oštećenog M. M. ,kao i svjedoka M. S. a posebno nalazu i mišljenju sudskog vještaka građevinske struke,koji se precizno izjasnio o vrsti i vrijednosti obavljenih radova ,koje dokaze je sud prihvatio ,a samim tim što je nalaz vještaka zasnovan na pravilima struke i nauke.</span>
</p>
<p class="p6"></p>
<p class="p6">
<span>Svjedoci M. S.  i sada pok. M. P. su saglasni o okolnostima zaključenja usmenog ugovora o izvođenju građevinskih radova između optuženog i oštećenog, a takođe su saglasni da optuženi nije u ugovorenom roku kao ni nakon isteka toga roka ispunio svoje obaveze prema oštećenom, odnosno obavio sve građevinske radove vezane za izgradnju porodične kuće oštećenog. </span>
</p>
<p class="p6"></p>
<p class="p6">
<span>Nasuprot tvrdnji optuženog da je obavio sve građevinske radove kao i što je bilo dogovoreno iz iskaza svjedoka oštećenog je utvrđeno da je isti samo obavio dio građevinskih radova, a što se utvrđuje i iz nalaza i mišljenja vještaka građevinske struke čiji nalaz je sud u potpunosti prihvatio kao stručan i jasan, iz koga se zapravo i utvrđuje da je ukupna vrijednost izvedenih radova u iznosu od 892,31 eura.</span>
</p>
<p class="p6"></p>
<p class="p6">
<span>Dakle, očigledno je da optuženi nije ispunio obaveze prema oštećenom, već je istog doveo u zabludu da će ispuniti svoje obaveze pa  je prethodno od oštećenog uzeo novčani iznos od 6.200,00 eura, a da nije izveo građevinske radove kako je to bilo dogovoreno, već samo dio radova u vrijednosti od 892,31 eura, a takođe se iz njegove odbrane zaključuje se  i da nije imao namjeru da ispuni ugovorenu obavezu,samim tim što kako proističe iz njegove odbrane on je ispunio sve ono zašto je bio plaćen.</span>
</p>
<p class="p6"></p>
<p class="p6">
<span>Očigledno je da optuženi svojim prebacivanjem odgovornosti za predmetni slučaj na oštećenog želi samo da izbjegne krivičnopravnu odgovornost za krivično djelo koje mu je stavljeno na teret ,pa je sud ovakve stavove njegove odbrane ,kao i stavove koje je iznio njegov branilac po službenoj dužnosti, kao činjenično i pravno neutemeljene odbacio.</span>
</p>
<p class="p6"></p>
<p class="p6">
<span>Prilikom odlučivanja o vrsti i visini krivične sankcije koju će izreći optuženom, Sud je u smislu člana 42. Krivičnog zakonika od olakšavajućih okolnosti na strani optuženog cijenio raniju neosuđivanost, a što je utvrdio iz izvoda iz kaznene evidencije, činjenicu da se radi o ocu troje djece, dok otežavajućih okolnosti sud nije našao, pa je cijeneći utvrđene okolnosti, a imajući u vidu svrhu kažnjavanja, optuženom T. Z. utvrdio kaznu zatvora u trajanju od 1 (jedne) godine, a potom našao da su ispunjeni uslovi za izricanje uslovne osude, propisani čl. 53 i 54 Krivičnog zakonika, određujući da se navedena kazna neće izvršiti ukoliko otuženi u vremenskom periodu od 3 (tri)  godine od dana pravosnažnosti presude ne izvrši novo krivično djelo .</span>
</p>
<p class="p6"></p>
<p class="p6">
<span>Sud je uvjerenja da će se u konkretnom slučaju, a imajući u vidu ličnost optuženog i njegov raniji život, i sa tako utvrđenom sankcijom postići da optuženi u buduće ne vrši krivična djela, čime će se sa uspjehom ostvariti svrha uslovne osude iz čl. 52. Krivičnog zakonika, u okviru opšte svrhe izricanja krivičnih sankcija u smislu čl. 4. st. 2. Krivičnog zakonika.   </span>
</p>
<p class="p6"></p>
<p class="p6">
<span>Dužan je okrivljeni shodno čl. 226-229 ZKP-a,  da na ime troškova Krivičnog postupka plati iznos od 165,00 eura, a koji troškovi se odnose na ime nagrade  za izvršeno vještačenje po vještaku građevinske struke R. M. kao i na ime angažovanja branioca po službenoj dužnosti D. Ž. adv.iz Cetinja,iznosa od 400,00 eura,te na ime paušala iznos od 30,00 eura, koji iznos je sud odredio uzimajući u obzir konkretan slučaj, trajanje postupka i imovne prilike optuženog, a sve u roku od 15 dana, po pravosnažnosti presude, u korist budžeta Crne Gore, a pod prijetnjom prinudnog  izvršenja. </span>
</p>
<p class="p6"></p>
<p class="p6">
<span>Shodno čl.239.ZKP-a oštećenom M. M. je dosuđen imovinskopravni zahtjev u cjelosti u iznosu od 5307,69 eura koji je optuženi obavezan da plati u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p6"></p>
<p class="p6">
<span>Sa svega izloženog a na osnovu čl. 374. ZKP-a, odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p8">
<span>OSNOVNI SUD U CETINJU</span>
</p>
<p class="p8">
<span>Dana 10.07.2013. godine,</span>
</p>
<p class="p8"></p>
<p class="p7">
<span>   Zapisničar,</span><span class="s1">                                                                                   </span><span>S u d i j a 	</span><span class="s1">					                                     </span>
</p>
<p class="p6">
<span>Aleksandra Martinović,</span><span class="s2">					          </span><span>Marija Ćupić  s.r.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>PRAVNA POUKA:</span>
</p>
<p class="p6">
<span>Protiv ove presude može se izjaviti žalba</span>
</p>
<p class="p6">
<span> Višem sudu u Podgorici, a preko ovog</span>
</p>
<p class="p6">
<span> Suda u roku od 15 dana, od dana prijema.</span>
</p>
<p class="p5"></p>
<p class="p7"></p>
<p class="p6"></p>
<p class="p5"></p>
<p class="p5">
<span> </span>
</p>
<p class="p9"></p>
<p class="p9"></p>


</body>
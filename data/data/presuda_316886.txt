<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span2">K.br.50/17</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2">OSNOVNI SUD U BERANAMA, po sudiji pojedincu Milovanu Spasoviću, uz učešće samostalnog referetna  Momirke Fatić kao zapisničara, u krivičnom predmetu protiv okrivljenog R.A.a, iz B., zbog produženog krivi</span><span class="span2">čnog djela krađa u podstrekavanju iz čl.239. st.1. u vezi čl.49 i čl.24. </span><span class="span2">Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br............ od 27. februara 2017.godine, nakon održanog glavnog i javnog pretresa, u prisustvu Savjetnika ODT- a u Beranama Mihaila Lalića, okrivljenog R.A.a i njegovog branioca adv. Gorana Pantovića i oštećene R.M.e,  donio je dana 17.05.2018.godine, a javno objavio dana  18.05.2018. godine, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni R.A., jedinstveni matični broj ............, od oca S. i majke Z., rođene R., rođen ............godine, u B., sa prebivalištem u selu S.B., opština P., pismen, sa završenom SSS, neoženjen, srednjeg imovnog stanja, neosuđivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSLOBAĐA SE OD OPTUŽBE</span>
</p>
<p>
<span class="span2">  Da je:  </span>
</p>
<p>&nbsp;</p>
<p>
<span class="span2">U vremenskom periodu od 01.12.2016.godine do 07.12.2016.godine, u selu S. B., opština P.sposoban da shvati značaj svog djela i upravlja svojim postupcima i svjestan svog djela čije je izvršenje htio znajući da je isto zabranjeno, u namjeri da sebi pribavi protivpravnu imovinsku  korist u više navrata podstrekavao malodobnog R.Dž.a da izvrši krivično djelo krađa na štetu svojih roditelja na način što je sa svog mobilnog telefona marke „S“ model G360 F, broj ........... pozivao malodobnog R.Dž.a na njegov mobilni telefon marke „N.“ model 1600 ,broj ............ i navodio da iz porodične kuće svojih roditelja oduzme zlato, pa je malodobni R.Dž.a podstreknut od strane okrivljenog, iz bijele plastične kutije koja se nalazila u vitrini na spratu kuće, oduzeo  par većih minđuša sa većim cirkonima, 1 zlatni prsten sa plavim cirkonima i 1 zlatni prsten sa bijelim cirkonima,  vlasništvo njegove majke   oštećene R.M.e, i nakon toga iste predao okrivljenom koji mu je za uzvrat dao veću količinu petardi čime je okrivljeni sebi na štetu oštećene pribavio protivpravnu imovinsku korist  u ukupnom iznosu od ............. eura.</span>
</p>
<p>&nbsp;</p>
<p>
<span class="span2">        -Čime bi izvršio </span><span class="span2">produženo krivi</span><span class="span2">čno djela krađa u podstrekavanju iz čl.239. st.1. u vezi čl.49 i čl.24. </span><span class="span2">Krivičnog zakonika Crne Gore</span>
</p>
<p>&nbsp;</p>
<p>
<span class="span2">- </span><span class="span2">POŠTO nije dokazano da je okrivljeni izvršio krivično djelo za koje je optužen na osnovu čl.373.  st.1. tač.2. Zakona o krivičnom postupku.</span>
</p>
<p>
<span class="span3"> </span>
</p>
<p>
<span class="span2">Troškovi krivičnog postupka padaju na teret budžetskih sredstava shodno čl. 230 st.1 ZKP-a.</span>
</p>
<p>&nbsp;</p>
<p>
<span class="span2">Oštećena R.M.a, se radi ostvarivanja imovinsko pravnog zahtjeva za naknadu štete upućuje na parnični postupak.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Osnovno državno tužilaštvo u Beranama, podnijelo je optužni predlog </span><span class="span2">Kt.br........... od 27. februara 2017.godine,  </span><span class="span2">protiv okrivljenog R.A.a, iz sela S.B., opština P., da je izvršio </span><span class="span2">produženo krivi</span><span class="span2">čno djelo krađa u podstrekavanju iz čl.239. st.1. u vezi čl.49 i čl.24. </span><span class="span2">Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Na glavnom pretresu od 17.05.2018. godine, Savjetnik ODT-a u Beranama Mihailo Lalić, izmijenio je optužni predlog u činjeničnom opisu kako to stoji u izreci presude  i u  završnoj riječi je izjavio, da ostaje u cjelosti pri izmijenjenom optužnom predlogu, jer smatra da je dokazima izvedenim  tokom postupka nesporno utvrđeno da je okrivljeni R.A. izvršio krivčno djelo stavljeno mu na teret optužbom. Pa predlaže sudu da okrivljenog oglasi krivim za produženo krivično djelo krađa u podstrekavanju iz čl.239. st.1. u vezi čl.49. i 24 KZ CG i izrekne mu kaznu predviđenu Zakonom za ovo krivično djelo, a srazmerno stepenu njegove krivice.</span>
</p>
<p>&nbsp;</p>
<li>
<span class="span2">         Oštećena   R.M.a,  u završnoj riječi je izjavila da se pridružuje krivičnom gonjenju protiv okrivljenog i da postavlja imovinsko pravni zahtjev za naknadu štete koji će ostaviriti u parničnom postupku.</span>
</li>
<p>&nbsp;</p>
<p>
<span class="span2">Izjašnjavajući se o navodima iz optužnog predloga ODT-a u Beranama okrivljeni R.A. je u svojoj odbrani tokom postupka naveo, da nije izvršio krivično djelo koje mu je stavljeno na teret, niti da priznaje krivicu. Da je prije dočeka Nove godine 2017.godine nabavio određenu količinu petardi više vrsta i vatrometa od jednog momka, na pijaci u B., kojem ne zna ni ime, ni prezime, sa namjerom da ih proda u selo S.B., opština P.a, da je iste prodavao djeci iz škole na S. B. i to učenicima VIII razreda, a ne djeci manjeg uzrasta, da mu je R.Dž. daljni rođak, da žive u istom selu, da je učenik VI razreda, da mu nije prodavao petarde, niti za petarde od istog uzimao zlato, tačnije minđuše i prstenje njegove majke, iz razloga jer njegova porodica ne govori sa porodicom R.Dž.a već 3-4 godine, od kada su otac i stric R.Dž.a napadali mu oca i govorili da isti zloupotrebljava pečate MZ, što nije istina. Dalje je naveo, da nije preko društvene mreže komunicirao sa R.Dž.om, niti zna da R.Dž. ima profil na facebooku, a da je tačno da je mjesec dana pred Novu 2017.godinu, neko bio formirao lažni profil sa njegovim ličnim podacima i fotografijom na ime A.H., te kako mu se otac poznaje sa službenikom policije V.V.om, pozvao je V.V.a i pitao ga da li može da se otkrije ko je otvorio lažni profil, da bi mu V.V. odgovorio, da će to sve biti riješeno kada dođe u CB B. do njega, ali da nije išao, da je tačno da su  A.S. i A.Hafiz koji su mu ujaci,  dolazili kod oca R. S. i pitali da li će da nadoknadi štetu koju je navodno pričinio porodici R. P. u vezi nekog zlata i da im je tada R. S.kazao „ Ajde neka se P.zakune u djecu da mu je moj sin A. ukrao zlato, ja ću mu dati 200,00 </span><span class="span2">eura“, ali da R.P.nije htio da se zakune u djecu, jer nije bio siguran u to, a da porodica R.Dž.a sve ovo radi smišljeno kako bi se osvetili njegovoj porodici. Istakao je, da ga je poslije Nove godine 2017, u januaru mjesecu, sa nečijeg broja telefona pozvao R.Dž. i pitao ga „Hoćeš li da ti prodam zlatnu majčinu ogrlicu, dođi na jedno brdo„  da mu je odgovorio „Mrš prodaj je kome si naučio, meni to ne treba“, da se telefonska veza prekinula, a nakon toga sa istog broja ga je pozvala majka R.Dž.a, M.i upitala ga „A., je li ti ovaj moj mali prodavao neko zlato“, da je istoj odgovorio „meni  nikakvo zlato nije prodao, vi vidite kome je prodavao i nemoj da me uznemiravate“. U završnoj riječi je izjavio da nije izvršio krivično djelo koje mu je stavljeno na teret i moli sud da ga oslobodi od optužbe i da u potpunosti prihvata završnu riječ svog branioca adv. Gorana Pantovića.</span>
</p>
<p>&nbsp;</p>
<p>
<span class="span2">Branilac optuženog adv. Goran Pantović u završnoj riječi je izjavio da izmijenjeni optužni akt ODT-a u Beranama ne sadrži uopšte način na koji je to navodno optuženi podstrekavao i nagovarao mal. Dž. da izvrši krivično djelo krađa iz čl.239. st.1. KZ CG, da  način podstrekavanja za izvršenje određenog krivčnog djela može biti različiti, tako da u opisu optužnog akta način podstrekavanja je morao biti činjenično i jasno opisan,  te da je izvjesno  optužni akt ODT u Beranama nejasan, nerazumnjiv, neodređen i kao takav ne može biti prihvatljiv za sud u cilju donošenja bilo kakve osuđujuće odluke, jer  optužni akt mora da sadrži činjenice da je navodno okrivljeni nagovarao i podstrekavao mal. Dž. na način npr . što mu je više puta govorio i ponavljao „ja znam da tvoja majka ima zlatni nakit, drži ga u kući na tom i tom mjestu, ti treba da pođeš krijući da uzmeš taj zlatni nakit bez njenog znanja i ostalih ukućana, oduzmi ga, donesi mi ga ,a ja ću ti za taj oduzeti zlatni nakit dati novac, petarde i sl.“, ili pak podstrekvajući ga određenim prijetnjama i sl. da podstrekavanje mora da se vršiti samo na određeno krivično djelo i da mora da sadrži elemente u cjelosti tog krivičnog djela. Dalje je naveo, da je okrivljeni u toku krivičnog postupka negirao činjenice da je imao bilo kakav kontakt sa mal. Dž. posebno fizički, da nikada nije prodavao petarde mal.Dž., da mu nikada nije slao bilo kakve facebook poruke preko telefona i tvrdi da  je ovaj krivični problem protiv njega posledica ozbiljno poremećenih međusobnih odnosa između njegove porodice i porodice mal. Dž., te da je mal. Dž. praktično u ovom postupku žrtva i nagovoren da iznosi neistinite činjenice za okrivljenog. No i pod pretpostavkom da je istina to što je kazao mal. Dž. da je imao više puta preko facebook poruka komunikaciju sa optuženim, apsolutno se ne može zaključiti da ga je okrivljeni nagovarao i podstrekavao da izvrši bilo koje krivično djelo,a kamoli krivično djelo krađe za koje je optužen, jer nijednom riječju i nijednog momenta sam mal. Dž. nije potvrdio pred sudom da je od njega okrivljeni tražio da oduzme zlatni nakit njegove majke,  iz koje kutije u kojoj ga je držala, da mu ga donese i da će mu za uzvrat okrivljeni dati petarde, a sve kod člinjenice da okrivljeni nije znao da majka mal. Dž. uopšte ima bilo kakva zlatni nakit, da nije znao ni gdje ga drži i samim tim nije preduzeo nijednu radnju koja bi imala obiležje nagovaranja ili podstrekavanja. Dalje je naveo, da je  mal Dž. pred ODT-om u Bernama kazao da mu je navodno jedne prilike preko facebooka okrivljeni kazao da mu donese zlatnu minđušu, ako ne donese da će ga kazati ocu, te da je to bio razlog što je uzeo tu zlatnu minđušu i navodno je dao okrivljenom, a  ovaj mu dao određeni broj petardi. Dok je na glavnom pretresu mal.Dž. izmijenio iskaz pa je kazao da mu preko facebook poruke okrivljeni saopštio da ukoliko mu ne donese zlatni prsten da će mnamjestiti neke momke iz B. da istuku njegovu braću koji idu u školu u B., što je navodno to bio razlog da uzme zlatni prsten i da ga preda okrivljenom, pa iz ovakvog kazivanja mal. Dž. proizilazi bi da je </span><span class="span2">navodno uzeo zlatnu minđušu  iz kutije u kojoj njegova majka drži nakit i predao je okrivljenom da ga okrivljeni ne bi ga prijavio ocu da je ukrao zlatnu minđušu i u drugom slučaju da je uzeo zlatni prsten da da okrivljenom navodno da ne bi okrivljeni nagovorio neke momke da istuku njegovu braću koja idu u školu u B.a, a ne da bi navodno došao do petardi,pa iskaz mal. Dž. zbog toga je potpuno konfuzan, nejasan, nelogičan i apsolutno nepotvrđen vještačenjem preko vještaka za telekomunikacije  kojm je utvrđeno da nikakvih facebook poruka i facebook komunkacije između mal Dž. i okrivljenog nije bilo. Kako mal. Dž. ima 10.godina, učenik je VI razreda OŠ i pred sudom nije mogao da opiše zlatne predmete koje navodno  oduzimao iz kutije njegove majke i navodno ih davao optuženom, tako da se i tu potvrđuje neobjektivnost njegovog kazivanja. Opis navodno oduzetog zlatnog nakita nije tačno mogla da da ni svjedokinja R. H., koja je kazala da je njoj poznato da njena strina ima zlatne minđuše sa bijelim kamenjem, koji je suprotan opisu svjedokinje R.M.e  je kazala da su joj oduzete zlatne minđuše sa plavim kamenjem, tako da se iskazi svjedoka R. H. i R. M.međusobno ne podudaraju, takođe na drugoj strani se ne podudaraju ni iskazi mal.Dž. i H. u pogledu činjenice da jedne prilike u razredu Hanisa vidjela da mal.Dž. drži u ruci petarde, dok na drugoj strani za istu tu situaciju mal. Dž. je kazao da petarde nije donosio u školi, već da ih je navodno sakrio u grmlju. Da je svjedok A.S. pred ovim sudom u dva navrata bio decidan da je prsten koji mu je od strane oca mal.Dž. predočen da je ukraden iz kutije gdje se nalazio nakit Dž. majke, koji je navodno od strane mal. Dž. dat optuženom za kupovinu petardi je kazao da je dobro vidio na ruci majke mal. Dž. kada je došla sa svojom zaovom na sahranu određenog lica  baš taj prsten i da je tada zaključio da sve što se događaja prema okrivljenom je namješteno od strane porodice mal. Dž., da je svjedok A. S. toliko bio ubjedljiv i siguran u svoj iskaz da praktično sudu nije ostavio nikakvu nedoumicu u njegovu objektivnost,a sličan iskaz je dao i svjedok A.H. koji je kazao da njemu sve ovo izgleda na to da se radi o namještenoj stvari, koji svjedoci su potvrdili činjenicu da je otac okrivljenog zahtijevao od oca mal. Dž. da se zakune u život jednog djeteta da je to istina, da je navodno okrivljeni kupovao i uzimao zlato od mal. Dž., te da će on bez obzira da li je to istina ili ne platiti naknadu za to zlato, ali ni tada otac mal. Dž.a nije to učinio već je odbio da to učini. Takođe je naveo, da je preko svjedoka radnika Uprave policije V.V.a utvrđeno da se optuženi obraćao radniku policije i obavijestio da je neko podmetnuo lažni profil sa njegovim imenom i prezimenom, pa ga V.V. poučio da o tome treba da obavijesti nadležnog radnika policije da bi se pokušalo utvrditi o čemu se to sve radi, da krunski dokaz za oštećene da se utvrdi krivica okrivljenog je bila da se sprovede vještačenje preko vještake telekomunikacija, što je odbrana bez prigovara pristala, pa je izvođenjem dog dokaza do izvesnosti da telefon koji je koristio mal. Dž. nije posjedovao aplikacije za viber, fejzbu i slično i drugo da nikakvih facebook poruka između telefona mal. Džejlana i telefona koji je koristio okrivljeni, odnosno fejzbug profila nije bilo, pa i nije dokazano što tvrdi javna optužba kada  ODT u Beranama se preusmjerava pa kaže da je navodno okrivljeni pozivao telefonom mal. Dž. i preko telefona nagovarao da oduzme zlato iz kutije njegove majke i da mu ga preda, a da će mu okrivljeni dati petarde, koje tvrdnje su potpuno suprotne kazivanju mal.Dž. jer nijednog trenutnu, nijednog momenta nije kazao ni pred ODT-om, ni na glavnom pretresu da je navodnu komunikaciju sa okrivljenim vršio razgovorom preko mobilnog telefona, pa je to  tužilac učinio samo  na neki način kako bi održao klimavu optužbu, zbog toga što je vještak kazao da je u tri navrata bio razgovor između određenih telefona sa naznačenim brojevima, ali iz dužine tih razgovora se može vidjeti da su oni trajali u sva tri slučaju nepuna 2 ipo minuta, pa da li se može i da li je logično da za taj period </span><span class="span2">se neko nagovori, podstrekne da vrši krivična djela posebno krivično djelo krađe. Odbrana u tom dijelu ne želi da daje dalji komentar, jer je poznato šta je logično i šta može biti objektivno. ODT je optuženom stavio na teret krivično djelo kađe iz čl.239. st.1. KZ CG u podstrekavanju kao samostalno krivično djelo. Međutim, samostalno krivično djelo podstrekavanje postoji samo u slučaju kada od strane podstreknutog lica nije preduzeta radnja izvršenja, dakle u tom slučaju samostalno odgovara podstrekač jer podstreknuti nije preduzeo radnju izvršenja, a ukoliko je podstreknuti preduzeo radnju izvršenja u tom slučaju podstrekač bi imao ulogu saizvršioca tog krivičnog djela i ne bi postojalo samostalno krivično djelo,  jer bi se radilo i krivičnom djelu izvršenom u saizvršilaštvu, što je u ovom slučaju kriterijum ODT bio različit pa su pokušali da isključe saizvršilaštvo gdje bi se pojavljivao kao izvršilac krivičnog djela mal. Dž., a pokazuje se samo navodno podstrekač, što je i bio razlog da sud proveri da li je ODT iz Berana odbacilo krivičnu prijavu ili pak obustavili krivični postupak protiv mal. Dž. protiv kojeg se nije ni mogao voditi krivični postupak, ali bi Centar za socijalni rad opštine B. morao da ima evidenciju kako je mal.Dž. izvršio krivično djelo  o čemu bi  se Centar pobrinuo i vodio računa o interesima mal. Dž.. Pa je iz tih razloga i napravljena loša konstrukcija koja ne može da zadovolji pravdu, pa smatra da nijednim dokazom nije utvrđeno da je okrivljeni podstrekavao mal. Dž. da izvrši krivično djelo krađe i traži da se okrivljeni oslobodi od optužbe, a da troškovi krivičnog postupka padnu na teret budžetskih sredstava suda.   </span>
</p>
<p>&nbsp;</p>
<p>
<span class="span2">Radi pravilnog i zakonitog presuđenja ove krivične stvari, sud je na glavnom pretresu u dokaznom postupku izveo sledeće dokaze: saslušao svjedoka-oštećenu R.M.u, svjedoka A. H., pročitao nalaz i mišljenje vještaka finansijske struke dipl.ekonomiste O. S. od 21.02.2017.godine i istog vještaka saslušao, saslušao maloljetno dijete R.Dž.a i mal. R.H. u prisustvu predstavnika Centra za socijalni rad opštine B.A. i P.a M.A.i sudskog pedagoga Stručne službe Višeg suda u B.P.Mi.e K., saslušao svjedoka A. S., izvršio suočenje između svjedoka-oštećene R. M. i svjedoka A. S., saslušao svjedoka V.V.a, svjedoka R. P., izvršio suočenje između svjedoka A. S.i R. P., pročitao nalaz i mišljenje vještaka za telekomunikacije B. S. od 20.11.2017.godine i istog vješaka saslušao na glavnom pretresu od 18.01.2018.godine, pročitoa akt T.br.02-345 od 26.01.2018.godine, pročitao akt Društva za telekomunuikacije M. doo br.3030 od 01.02.2018.godine, pročitao akt Crnogorskog telekoma AD br...........od 05.02.2018.godine, pročitao nalaz i mišljenje vještaka za telekomunikacije B . S. od 26.02.2018.godine i istog saslušao, pročitao dopunski nalaz i mišljenje istog vještaka od 05.04.2018.godine i pročitao </span><span class="span2">Uvjerenje izvoda iz registra kaznenih evidencija Ministarstva pravde Crne Gore, pribavljen putem pravosudnog informacionog sistema.</span>
</p>
<p>&nbsp;</p>
<p>
<span class="span2"></span><span class="span2">Nakon sprovedenog dokaznog postupka,cijeneći navode optužbe, te izvedene pobrojane dokaze, cijeneći ih u smislu čl.16 i 370 ZKP-a, a dovodeći ih u vezu jedne sa drugim, sud je stao na stanovištu da nije dokazano da je okrivljeni R.A. izvršio krivično djelo koje mu je stavljeno na teret, pa ga je sud oslobodio od optužbe na osnovu čl.373 st.1 tač.2 ZKP-a</span><span class="span2">, pošto nije dokazano da je izvršio krivično djelo za koje je optužen.</span>
</p>
<p>&nbsp;</p>
<p>
<span class="span2"> Iz iskaza svjedoka-oštećene R.M.e, se vidi, da je dana 29.12.2016.godine njen suprug R. P.prijavio dežurnoj službi CB B., R.A.a da je u više navrata koristeći naivnost njihovog sina Dž.koji je star 10 godina, od istog uzeo dva prstena, jedan sa plavim cirkonima, a drugi sa bijelim, kao i minđuše sa plavim cirkonima, koje su njeno </span><span class="span2">vlasništvo i koje zlato se nalazilo u ormaru u spavaćoj  sobi u kutiji sa drugim nakitom, jer joj je to sin Dž. ispričao u subotu prije dočekla Nove godine, da je dao zlato u više navrata R.A.u u zamjenu za petarde, da su svu komunikaciju obavljali preko Facebook poruka, a i da mu je R.A. i kazao da sve te poruke mora obrisati. Dalje je navela da je svom sinu R.Dž.u kazala da pozove R.A.a sa njenog telefona, da je R.Dž. pozvao R.A.a i da mu je tada R.A. kazao da donese narukvicu, ali ne blizu kuće već na dno sela, da je nakon njihovog razgovora uzela telefon i kazala R.A.u da će platiti petarde koje je uzeo njen sin Dž., a da zlato vrati i da više zlata neće dobiti, što je R.A. negirao i prekinuo vezu. Istakla je  da je vrijednost para minđuša zlatnih 350,00 eura, a vrijednost jednoga prstena 80,00 eura, a drugog prstena sa plavim cirkonima oko 120,00 eura. Takođe, je navela da njena porodica, kao i porodica njenog djevera je u negovoru sa porodicom R.A.a od septembra  - oktobra mjeseca 2016.godine i da je tačno da je njen suprug R. P.išao kod ujaka R.A.a, A. S. i A. H. , da su mu isti ponudili  da plate 200,00 eura za zlato, ali da na to nije pristao, iz razloga jer je zlato vrednije, te i da je  u martu 2017.godine bila na sahranu  sa  jetrvom, jer je bilo umrlo dijete S. R., ali da tada nije vidjela A. S. i da nije na ruci imala nikakav prsten, već zlatnu burmu, pri kojem iskazu je i ostala prilikom suočenja sa svjedokom A. S.</span>
</p>
<p>&nbsp;</p>
<p>
<span class="span2">Iz iskaza svjedoka A.S. se vidi, da je kod njega i njegovog brata A.H., negdje početkom januara mjeseca 2017.godine došao R. P. kako bi ih zamolio da popričaju sa R. S., sa kojim ne govori već 5-6 godina i istog pitali da li zna nešto o tome da je S. sin R.A. davao petarde njegovom sinu R.Dž.u, a da mu je R.Dž. za uzvrat donosio zlato od njegove supruge M., da za to M.ima snimke razgovora sa R.A.om i da ima dokaz da je to A.uradio  i da je oštećen za 400,00 eura  i da ima kviticu na kojoj je ispisano koliko što vrijedi  pa kako je i od ranije bio predstavnik sela i išao u vijeće za mirenje, pošao je do svog sestrića R.S.i istom sve ispričao, da bi mu R. S. kazao: „ako ti ujko kažeš ja ću pola da platim, ali R.P.treba prethodno da se zakune po vjerskim običajima da je to moj sin uradio“. Dalje je naveo, da kada je riječi R. S. kazao R. P., P. je otišao i nije se zakleo,niti kazao da hoće ili da neće, te i da je tačno da je nakon toga R.P. došao kod njega nakon što je bio kod zlatara u B. i kazao mu da zlato vrijedi 780,00 eura po procjeni zlatara i dao mu papirić. Dalje je naveo, da nije htio da zaoštrava stvari između porodica R.S.i R. P., i kada je u selu S.B. bila sahrana djetetu S. R.i kada je sjedio na jednoj klupi vidio je R.M.u sa jetrvom kako na ruci ima jedan prsten koji se poklapa sa narukvicom koju mu je pokazivao  suprug R.M.e, R.P, da sve to tvrdi moralno i materijalno i pod krivičnom odgovornošću, a da li R.M.a ima više prstenova takve vrste  ne zna. Pri kojem iskazu je i ostao prilikom suočenja sa svjedokom –oštećenom R.M.om i svjedokom R.P.</span>
</p>
<p>
<span class="span2"> </span>
</p>
<p>
<span class="span2">Iz iskaza svjedoka A. H., se vidi da je negdje početkom januara mjeseca 2017.godine kod njega i njegovog brata A.S. došao R. P. kako bi ih zamolio da popričaju sa R.S.,  sa kojim ne govori već 5-6 godina i kako bi istog pitali da li zna da li je R.A. davao petarde njegovom sinu R.Dž.u, a R.Dž. mu za uzvrat donosio zlato od njegove supruge M., kao i da ima neke snimke. Dalje je naveo da je sa bratom istog dana pošao kod R. S. kući da istog nijesu zatekli, da ga je pozvao telefonom i kazao mu šta je rekao R. P., da bi mu R.S.odgovorio da je čuo za to, da je čak i tukao svog sina A., ali da mu je R.A. kazao da to nije uradio.</span>
</p>
<p>&nbsp;</p>
<p>&nbsp;</p>
<p>
<span class="span2">Iz iskaza svjedoka mldb. djeteta R.Dž.a, kojeg je sud saslušao u prisustvu zak.zastupnika oca R.P., predstavnika Centra za socijalni rad opštine B., A. i P.a M. A. i sudskog pedagoga Stručne službe Višeg suda u B.P.M.K. se vidi, da je završio VI razred OŠ “S.B.“ i da mu je R.A. prodao petarde i to prvi put oko 50 petardi na jedno mjesto koje se zove „B.“ za iznos od 2,50 eura, a koje petarde mu je ponudio i to putem fejsbuk poruke na telefon koji koristi marke „N.“ broj ............ marke  na koji telefon je imao profil, da je sjutradan te petarde ispucao u jednoj šumi udaljenoj mu od  kuće oko 3-4 km. Da bi ga nakon toga R.A. takođe preko fejsbuk poruke pitao „ Da li ću još petardi“  da mu je odgovorio „Nemam para“, da  ga tada R.A. putem fejsbuk poruke pita „imaš li nešto zlata“, da mu je takođe putem fejsbuk poruke odgovorio „Nemam otkud mene zlato“. Te nakon toga da li istog dana ili nakon nekoliko dana R.A. mu putem fejsbuk poruke piše da mu donese zlato da je nabavio neke jače petarde, na šta mu je  odgovorio “Dobro, ne znam“, a nakon toga  R.A. ga pozvao na telefon ili putem fejsbuk poruke mu napisao ako mu ne donesem zlato, da će da mi navede neku klapu na braću u B., da mu je odgovorio „Dobro donijeću ti zlato“.  Dalje je naveo, da mu nakon toga R.A. šalje slike preko fejsbuka kako izgledaju petarde, a nakon toga dolazi kod njegove kuće na udaljenosti od oko  50 metara, da mu je tada dao jednu minđušu koju je uzeo iz kuće  sa sprata  iz jedne bijele kutije, u kojoj su se nalazile minđuše, dužine oko 5 cm, debljine oko 1,5 cm i to žute boje zlata. Dalje je naveo da mu nakon toga R.A. putem fejsbuka kaže da mu donese još zlata i drugu minđušu, što je i učinio i drugu minđušu mu odnio na mjesto B., kada mu je  R.A. dao petarde, koje su pucale po tri puta i koje su bile  zelene i crvene boje, a nakon toga  R.A. putem fejsbuk poruka traži mu još zlata, kada se i putem fejzbuk poruka dogovorio da se nađu na mjesto koje se zove B., što je i uradio i u prijepodnevnim časovima kada je krenuo u školu  sa svojom sestrom od strica R.H. koja je znala da mu majka ima zlato, minđuše, prsten i dr. i drugom R. M. zv. M.i kada je bio u blizini B., R.M.zv. M., kao i R. H.su produžili put škole, da bi se  R. H. sakrila iza jednog žbuna –trna, kada R.A. ide put njega nosi petarde u kesu, iste  mu daje kada mu on i daje  prsten, da je petarde sakrio, da ih nije nosio u školu, a da je tada R. H. bila udaljena od njega  i od R.A.a oko 10 metara  i da je vidjela, ali da nije znala šta je dao R.A.u i kada se vratio iz škole ponovo mu je R.A. putem fejsbuka uputio poruku i to „Ima da mi doneseš još zlata“, kada mu je dao i drugi prsten i da mu je tada R.A. dao oko 50 petardi koje pucaju po tri puta, da je sve to ispričao svojoj majci,  iz razloga jer mu je R.A. tražio još zlata,jer je vjerovatno pretpostavljao da mu majka ima zlata,  iako kod njega kući R.A. nije dolazio. Istakao je, da mu je majka kazala da pozove R.A.a kako bi mu ponio jednu zlatnu narukvicu, da je istog pozvao i to saopštio R.A.u, a da mu je R.A. odgovorio, „dobro, hoću, ne mogu da dolazim kod Amerove kuće,donesi mi je na Brdo“, a nakon što mu je majka uzela telefon i kada je R.A. čuo njen glas prekinuo vezu. Istakao je da nije smio da kaže niti kod tužioca, niti policije da mu je R.A. putem fejsbuka prijetio da će mu prebiti braću, iz razloga da mu to ne bi saznao otac R.P. pa bi nešto uradio R.A.u.</span>
</p>
<p>&nbsp;</p>
<p>
<span class="span2">Iz iskaza svjedoka mal. R.H., koju je sud saslušao u prisustvu zak.zastupnika oca R. A., predstavnika Centra za socijalni rad opštine B., A. i P.a M. A. i sudskog pedagoga Stručne službe Višeg suda u B.P. M. K.se vidi, da je sestra od strica R.Dž.a i da je tačno da je jedne prilike kada su krenuli u školu sa udaljenosti od oko 70 m vidjela da je R.Dž. dao nešto žuto  R.A.u, ali da je mislila da je to novac, kada mu je R.A. dao petarde. Dalje je navela da je jedno jutro oko 10 sati vidjela „G.“ bijele boje parkiranog iza kuće R.Dž.a, a jednog dana pred Novu godinu, kada je R.Dž. došao kod nje kući, da je bio uplakan i da joj je kazao da je R.A.u davao zlato za </span><span class="span2">petarde i da će R.A. da navede neku klapu da mu prebiju braću,  da je  to kazao svojoj majci i da je skoro svakog dana prije podne oko 7,30 kada idu u školu R.  A. ga čekao i to nekad ispred škole, a nekad na mjesto zv.B.. Takođe je navela da kada je R.Dž. na B. dao nešto žuto R.A.u, da je kasnije R.Dž. došao u školu i da je vidjela da u ruci drži petarde, da je gledala minđuše koje nosi njena strina R.M.a, kao i pršćenje, da su minđuše  bile žute boje i da su imale neko kamenje bijele boje, kao i da je jedan prsten bio žute boje, dok drugi ne zna koje je bio boje. </span>
</p>
<p>&nbsp;</p>
<p>
<span class="span2">Iz iskaza svjedoka V.V.a se vidi da je službenik CB B. i da ga je putem telefona pozvao R.A. i saopštio mu da pošto ne poznaje nikoga u policiji kome da se obrati za lažni profil na fejzbuku, da mu je u tom trenutku saopštio da je to nepoznanica za njega, jer ne radi  na tim poslovima i istog uputio da dođe u CB B. ili Odjeljenju P.a da da zvaničnu prijavu. Ističe da se ne može sjetiti da li mu je R.A. kada ga je pozvao putem telefona pominjao bilo kavo ime ili prezime za lažni profil.</span>
</p>
<p>&nbsp;</p>
<p>
<span class="span2">Iz iskaza  svjedok R.P.se vidi da se u kritičnom periodu  nalazio u B.i da je pred Novu godinu da li nedelju dana ili više ili manje došao u svoju kuću u selu S.B., kada je i vidio da mu je  supruga neraspoložena i ne želeći da je pita što je takva, pošli su na konak i u jutarnjim časovima kada su pili kafu supruga mu kazala da im je sin Dž. zajedno sa sinom S.R. pokrao kuću zlato, na način što im je iznosio zlato iz kuće i davao R.A.u. Dalje je naveo, da kada mu je sin Dž. ustao iz kreveta vidio je da je nešto uplašen, da je razgovarao sa majkom, a zatim došao kod njega uplakan obraćajući mu se riječima „babo imam da ti ispričam“ i  saopštio mu da ga je R.A. varao i da mu je za petarde nosio zlato,  na način da je prvi put kod R.A.a kupio petarde za 2,00 eura, a kasnije mu davao zlato i to četiri puta, da se sa R.A.om putem fejzbuk poruka čuo, a i da su se lično viđalli. Obzirom da poznaje R.S., oca R.A.a, pošao je  kod njegovih ujaka, A.S.i A. H. i istim sve ispričao, da mu je S.odgovorio da o tome ne zna ništa i da će o tome obavijestiti R.S., a zatim ga A. S.pitao da li zna  vrijednost zlata, da mu je odgovorio da se radi o kompletu koje je kupio M.1998.godine kada se ženio, pokazao mu zlatnu ogrlicu i narukvicu koje je nosio sa sobom i saopštio mu da su od tog kompleta jedne minđuše i jedan prsten, dok drugi prsten nije od tog kompleta, a koji prsten je M. dobila od sestara mu, da je išao kod zlatara u blizini pijace u B. i isti mu procijenio vrijednost jednog para minđuša i jednog prstena, dok je drugi prsten htio da oprosti. Dalje je naveo da ga je  A. S.da li istog dana ili sjutradan u večernjim časovima pozvao putem telefona i kazao mu da je cijena prevelika i da  R.S. nudi samo 200,00 eura, da nije pristao, da ga je takođe A. S. obavijestio da mu je R. S. kazao da mu je sin punoljetan i da je za svoje postupke odgovoran, da bi nakon toga pošao u CB B. i prijavio slučaj. Naveo je, da mu je mal.R.Dž. koristio dva telefona marke „N.“ sa brojem ........... i telefon sa brojem .......... sa kojim brojem je kontaktirao sa R.A.om i istakao da kada mu je A. S. kazao da je R.S.pristao da mu da 200,00 eura za zlato, da mu A.S. nije govorio da će mu taj iznos dati ako se zakune  u svoje maloljetno dijete po vjerskim običajima. </span>
</p>
<p>&nbsp;</p>
<p>
<span class="span2">Iz nalaza i mišljenja vještaka ekonomske struke S. O.. kao i njenog pojašnjenja sa glavnog pretresa od 21.02.2017.godine, da je na osnovu spisa predmeta utvrdila vrijednost oduzetih stvari, iako iste stvari nije vidjela, da je vrijednost jednog zlatnog prstena sa cirkonima, jednog manje zlatnog prstena i par minđuša većih sa cirkonima ........ eura, </span>
</p>
<p>&nbsp;</p>
<p>
<span class="span2">Iz nalaza i mišljenja vještaka za digitalne komunikacije B. S. od 20.11.2017.godine, nalaza i mišljenja od 26.02.2018.godine i dopunskog nalaza i mišljenja od 05.04.2018.godine, kao i njegovog pojašnjenja je utvrđeno da je vještačenjem mobilnih telefona marke „N.“ model 1600 sa IMEIL brojem .......... sa SIM karticama broj .......... i ........... koji je koristio mldb. R.Dž. i mobilnog telefona marke „S“ model G 360F sa IMEIL brojem ............. sa SIM karticom .............. koji je koristio R.A., radi izuzimanja svih poruka ostvarenih putem svih programa za komunikaciju za vremenski period od 01.12.2016.godine do 01.01.2017.godine, a koje vještačenje je izvršeno pomoću dva Forenzička softera za mobilne telefone, utvrđeno da na telefonu marke „N.“ nijesu pronađene komunikacije za vremenski period naznačen u naredbi, jer isti ne podržava aplikacije, kao šti su viber, facebook, watsapp i slično. Dok na telefonu marke „S“ pored standarnih aplikacija za komunikacije kao što su SMS i MMS su instalirane facebook mesenger viber Whatsapp kao i Imeil i da su u istom pronađeni podaci fejzbuk mesendžer na na ime M.V.upućene na ime N.B., kao i mejlovi između dva mejla i to D. v. i mejla D. ............</span><span class="span2"> gmail.com. Dok je iz nalaza i mišljenja istog vještaka od 26.02.2018.godine, koje vještačenje se odnosi na vještačenje međusobnih komunikacija za brojeve ..................... za vremenski period od 01.12.2016.godine do 01.01.2017.godine, te da li su fejzbuk poruke koje se nalaze u mobilnom telefonu marke „S“ poslate sa jednog ili više naloga je utvrđeno da je analizom dostavljenih listinga za pomenute brojeve od strane operatera mobilne telefonije utvrđeno, da su za vremenski period od 01.12.2016.godine do 01.01.2017.godine obavljene komunikacije između brojeva ............. koji je koristio mldb.Dž. i broja ............. koji je koristio okrivljeni R.A. i to u tri navrata, da je u sva ta tri navrata poziv inicirao broj ............... i to prvi poziv 01.12.2016.godine koji poziv je trajao 16 sekundi, drugi poziv 02.12.2016.godine u trajanju od 63 sekunde i treći poziv od 07.12.2016.godine u trajanju od 63 sekunde,dok nije moguće utvrditi da li je broj telefona ............ uputio poziv i inicirao komunikaciju na broj telefona .............. iz razloga jer provajder Telenor nema podataka jer je vremenski period u kojem čuvaju podatke poziva istekao. Dok u fejzbuk porukama između naloga Lovačko društvo P.a A.koji ima šifru „Lov na krme“ i fejzbuk naloga C. R. R. . koji ima šifru „M. 123„ je utvrđeno da ne postoje poruke između Lovačkog društva P.a Aj. i C. R. R.F. tj.da isti nijesu prijatelji, te i da je nemoguće utvrditi da li su eventualne poruke izbrisane, a iz razloga jer je fejzbuk nalog C.R. R. Friz onemogućene, odnosno isključen od strane fejzbuk kompanije, dok fejzbuk poruke sa nalogom koje su pronađene u telefonu marke „S“ model G360F sa Imeil brojem ............ je učestvovalo lice N.B. sa ID brojem ........... koje su ostvarene sa jednim nalogom i to pomenutog lica. Dok je iz akta Telenor broj 02345 od 26.01.2018.godine, utvrđeno da je korisnik SIM broja ........... R.S., a iz akta  Mtela broj 3030 od 31.01.2018.godine je utvrđen da je R.A. bio korisnik pomenute mreže sa brojem telefona ........... u periodu od 29.07.2013.godine do 20.07.2014.godine, a iz akta Crnogorskog telekoma AD broj 04-2021 od 05.02.2018.godine je utvrđeno da broj SIM kartice ..........nije imao saobraćaja u periodu od 01.12.2016.godine do 01.01.2017.godine.</span>
</p>
<p>&nbsp;</p>
<p>
<span class="span2">Sud je u potpunosti prihvatio nalaz i mišljenje pomenutog vještaka jer je isti dat stručno, jasno i u skladu sa pravilima nauke, kao i pisane dokaze dostavljene ovom sudu od operatera mobilne telefonije.</span>
</p>
<p>&nbsp;</p>
<p>
<span class="span2"> Cijeneći izvedene dokaze, odbranu okrivljenog, iskaz svjedoka mldb.R.Dž.a, te iskaze saslušanih svjedoka, sud nije mogao donijeti zaključak da je okrivljeni </span><span class="span2">izvršio krivično djelo za koje je optužen. Iz razloga jer je  iskaz svjedoka mldb. R.Dž.  da je komunikaciju sa okrivljenim obavljao putem fejzbuk poruka  i to sa telefona ............... koji je koristio sa brojem telefona ............... koji je koristio R.A. u suprotnosti sa nalazom i mišljenjem vještaka za digitalne telekomunikacije B. S., a iz kojeg nalaza je utvrđeno da nije bilo  komunikacije između pomenutih brojeva, osim tri poziva upućena sa SIM kartice broja ............ na SIM karticu broja ............. i da se ne može utvrditi da li je poziv inicirao broj telefona ........... ka broju telefona .........., </span><span class="span2">iz razloga jer provajder Telenor nema podataka jer je vremenski period u kojem čuvaju podatke poziva istekao. Osim toga  iskaz svjedoka R.H.da joj je poznato da njena strina ima zlatne minđuše sa bijelim kamenjem, je u suprotnosti sa iskazom svjedoka-oštećene R.M.e da su joj oduzete zlatne minđuše sa plavim kamenjem, kao i iskaza svjedoka R.H. da je jedne prillike u razredu vidjela da mldb.R.Dž. drži u ruci petarde je u suprotnosti sa iskazom mldb. R.Dž.a da je petarde krio u grmlju. A imajući u vidu iskaze svjedoka A.S.i A. H., da porodice okirvljenog i mldb.Dž.su u lošim odnosima već duži vremenski period, a što se vidi i  iz iskaza svjedoka R.P., te iskaza svjedoka A.S. da je jedne prilike na sahrani djeteta S.R. vidio oštećenu kako na ruci ima prsten istih karakteristika kao i narukvica koju mu je pokazao suprug oštećene R. P., a kada se pri tom imaju u vidu da su pozivi između telefona koji je koristio R.Dž. i telefona koji je koristio R.A. koji je i inicirao pozive, trajali vrlo kratko, sud nije mogao izvesti zaključak da je okrivljeni podstrekavao mldb.R.Dž.a kako to stoji u optužnom aktu ODT-a u Beranama, a pritom imajući u vidu nalaz i mišljenje vještaka za digitalne komunkacije Balše Savića da nije moguće utvrditi da li je pozive inicirao mldb. R.Dž. ka okrivljenom R.A.u zbog proteka vremena operatera Telenora koji  nemaju takve podatake zbog isteka određenog vremenskog perioda, pa sud  na osnovu takvog utvrđenog čineničnog stanja nije mogao izvesti zaključak da je okrivljeni izvršio krivično djelo koje mu je optužbom ODT- a u Beranama stavljeno na teret.</span>
</p>
<p>&nbsp;</p>
<p>
<span class="span2">Iz prednjih razloga pošto izvedeni dokazi po mišljenju ovog suda ne upućuju na zaključak da su se u radnjama okrivljenog stekla sva bitna obiležja bića produženog krivičnog djela krađa u podstrekavanju iz čl.239. st.1. u vezi čl.49 i čl.24. </span><span class="span2">Krivičnog zakonika Crne Gore, </span><span class="span2">a kada se pri tom ima u vidu princip krivičnog postupka IN DUBIO PRO REO, da ako i nakon pribavljanja svih raspoloživih dokaza i njihovog izvođenja u krivičnom postupku ostane samo sumnja u odnosu na postojanje nekog bitnog obiležja krivičnog djela ili u pogledu činjenica od kojih zavisi primjena neke odredbe krivičnog ili ovog zakona, sud će donijeti odluku koja je povoljnija za okrivljenog</span>
</p>
<p>
<span class="span2"></span>
</p>
<p>
<span class="span2">Pa kako iz svega izloženog proizilazi da navodi optužbe u pogledu krivice okrivljenog nijesu dokazani, sud je na osn</span><span class="span2">o</span><span class="span2">vu čl.373.st.1. tač.2. ZKP-a, okrivljenog oslobodio od optužbe da je izvršio produženo krivično djelo krađa u podstrekavanju iz čl.239. st.1. u vezi čl.49 i čl.24. </span><span class="span2">Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Troškovi krivičnog postupka padaju na teret budžetskih sredstava shodno čl. 230 st.1 ZKP-a, a koji se odnose za dati nalaz i mišljenje vještaka finansijske struke S. O. i nalaz i mišljenje vještaka za digitalne komunikacije B.S., dok će o troškovima branioca okrivljenog sud odlučiti posebnim rješenjem.</span>
</p>
<p>&nbsp;</p>
<p>
<span class="span2">Oštećena R.M.a, se radi ostvarivanja imovinsko pravnog zahtjeva za naknadu štete upućuje na parnični postupak shodno čl.239. st.3. ZKP-a.</span>
</p>
<p>&nbsp;</p>
<p>
<span class="span2">         Na osnovu iznijetog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U BERANAMA</span>
</p>
<p style="text-align:center;">
<span class="span2">Dana, 18.05.2018.godine</span>
</p>
<p>
<span class="span2">Zapisničar                                                                                           S U D I J A,</span>
</p>
<p>
<span class="span2">Momirka Fatić                                                                                    Milovan Spasović</span>
</p>
<p>&nbsp;</p>
<p>
<span class="span2">PRAVNA POUKA:</span>
</p>
<p>
<span class="span2">Protiv ove presude nezadovoljna stranka ima pravo žalbe u roku od 8 (osam) dana od dana prijema iste i to Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
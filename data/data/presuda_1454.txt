<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.106/11.</span>
</p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.115/11. od 23.6.2011. godine, protiv  okrivljenog T. Š. iz Rožaja, zbog krivičnog djela kradja iz čl. 239.st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, oštećenog Š. N. i okrivljenog, dana 23.6.2011. godine, donio je i javno objavio</span>
</p>
<p class="p1"></p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Okrivljeni T. Š., JMBG ., od oca M. i majke M., rodj. Š., rodjen u Rožajama, gdje i živi, drž. CG, pismen, učenik četvrte godine Srednje mješovite škole, nezapošljen, neoženjen, vojsku nije odslužio,  siromašnog imovnog stanja,  neosudjivan.</span>
</p>
<p class="p1">
<span> 				K R I V    J E</span>
</p>
<p class="p1"></p>
<p class="p1">
<span>	Što je: 										-dana 24.5.2011. godine u Rožajama, oduzeo tudje pokretne stvari dva akumulatora marke "Starter Vesna" od po 110 Ah serijskog broja 3D30366 i 4D30366, u namjeri da njihovim prisvajanjem sebi pribavi protivpravnu imovinsku korist u iznosu od 220 eura, na način  što je sa parkiranog teretnog motornog vozila marke "Mercedes" reg. oznaka RO AF 233, otkačio akumulatore sa instalacija i izvadio iz iz ležišta. </span>
</p>
<p class="p1">
<span>	-čime je izvršio  krivično djelo kradja iz čl. 239. st.1. Krivičnog Zakonika.</span>
</p>
<p class="p1">
<span>	Pa ga sud na osnovu pomenutog zakonskog propisa, primjenom čl. 4.13.15.32.36.42. Krivičnog Zakonika i čl. 364. Zakonika o Krivičnom Postupku</span>
</p>
<p class="p1"></p>
<p class="p1">
<span>				O S U DJ U J E</span>
</p>
<p class="p1"></p>
<p class="p1">
<span>	NA KAZNUA ZATVORA u trajanju od 45 (četrdesetpet) dana.</span>
</p>
<p class="p1">
<span>	Da plati ovom sudu  na ime troškova krivičnog postupka iznos od 55 eura,  kao i na ime paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p1">
<span>	</span>
</p>
<p class="p1">
<span>				O b r a z l o ž e n j e</span>
</p>
<p class="p1"></p>
<p class="p1">
<span>	ODT iz Rožaja podnio je optužni predlog Kt.br.115/11. od 10. juna 2011. godine, protiv okrivljenog T. Š.  iz Rožaja, zbog krivičnog djela kradja iz čl. 239.st.1. KZ.</span>
</p>
<p class="p1">
<span>	Na glavnom pretresu ODT iz Rožaja, izmijenio je činjenični opis i pravnu kvalifikaciju krivičnog djela iz optužnog predloga, tako što je okrivljenom stavio na teret da je :							-dana 21.5.2011. godine u Rožajama oduzeo tudju pokretnu stvar - 50 litara Dizel goriva D2 (nafte), vlasništvo Š. N. iz Rožaja u namjeri da njenim prisvajanjem sebi pribavi protivpravnu imovinsku korist u iznosu od 62,50 eura, na način što je sa rezervoara za gorivo zapremine 200 litara, parkiranog teretnog motornog vozila marke "Mercedes" reg. oznaka RO AF 233 odvio šraf za zatvaranje rezervoara nakon čega je istočio gorivo,</span>
</p>
<p class="p1">
<span>	-dana 24.5.2011. godine u Rožajama, oduzeo tudje pokretne stvari dva kumulatora marke "Starter Vesna" od po 110 Ah serijskog broja 3D30366 i 4D30366, u namjeri da njihovim prisvajanjem sebi pribavi protivpravnu imovinsku korist u iznosu od 220 eura, na način  što je sa parkiranog teretnog motornog vozila marke "Mercedes" reg. oznaka RO AF 233, otkačio akumulatore sa instalacija i izvadio iz iz ležišta. </span>
</p>
<p class="p1">
<span>	-čime je izvršio produženo krivično djelo kradja iz čl. 239. st.1.  u vezi sa čl. 49. Krivičnog Zakonika.</span>
</p>
<p class="p1">
<span>	Predložio je da sud okrivljenog oglasi krivim za izvršeno krivično djelo i osudi ga po zakonu.</span>
</p>
<p class="p1">
<span>	Oštećeni Š. N., nije se pridružio krivičnom gonjenju ODT-a u odnosu na okrivljenog i nije postavio odštetni zahtjev.</span>
</p>
<p class="p1">
<span>	Okrivljeni T.Š., na glavnom pretresu nije priznao izvršenje krivičnog djela ni krivicu za krivično djelo za koje je optužen.</span>
</p>
<p class="p1">
<span>	U svojoj odbrani istakao je: da mu nije ništa poznato u vezi izvršenja krivičnog djela za koje je optužen. U maju mjesecu ove godine dobio je poziv da se javi u Ispostavu policije u Rožajama u vezi predmetnog krivičnog djela. U policiji je izjavio da mu u vezi toga nije ništa poznato. Ne poznaje vlasnika vozila iz kojeg su oduzeti akumulatori i nafta. K. A. poznaje i sa istim se povremeno druži. Sa A. nikada nije bio u društvu u vezi izvršenja bilo kojeg krivičnog djela, pa ni predmetnog. M. M.a ne poznaje. </span>
</p>
<p class="p1">
<span>	Na glavnom pretresu po ovoj krivičnopravnoj stvari sud je izveo dokaze:  saslušanjem u svojstvu svjedoka M.M., K. A., u svojstvu oštećenog - svjedoka Š. N., pročitao potvrdu o privremeno oduzetim predmetima Ispostave Rožaje br. KU 114. od 06.6.2011. godine, zapisnik o uvidjaju Ispostave Rožaje br. KU 114. od 24.5.2011. godine, izvještaj Krim. tehnike br. 101/2010. od 24.5.2011. godine, izvršio uvid u fotodokumentaciju, u svojstvu vještaka ekonomsko finansijske struke saslušao Kalač Hazbiju iz Rožaja i pročitao izvod iz kaznene evidencije na ime okrivljenog. 	</span>
</p>
<p class="p1">
<span>	Svjedok M.M. istakao je: da živi u Rožajama. Posjeduje  teretno motorno vozilo i bavi se autoprevozničkom djelatnošću. U maju mjesecu ove godine, datuma se tačno ne sjeća, bio je u Republici Srbiji u mjestu "Trstenik" radi utovara neke robe. Telefonom ga je pozvao T. Š. kojeg poznaje i pitao ga da li će da kupi neki akumulator od njega. Pošto je čujnost bila dosta loša, nije uspio da mu kaže da mu isti ne trebaju, jer se veza prekinula. Kada je došao kod kuće ,vidio je pored svog kamiona dva akumulatora od po 110 ampera. Akumulatori mi nijesu bili interesantni jer nije imao namjeru da ih uzme. Pozvao je Š. telefonom i saopštio mu da akumulatore uzme. Isti mu je kazao da će u vezi toga da vidi, tako da su isti pored kamiona stajali više od dva dana. Pošao je nakon toga za Mojkovac. Policija ga je pozvala telefonom od njegove kuće i pitala ga gdje su akumulatori koje mu je okrivljeni donio. Kazao je da se isti nalaze pored kamiona. U Ispostavu je došao i u vezi toga dao izjavu. Nije mu poznato odakle su akumulatori, te i da se sa Šabanom nije pogadjao oko kupovine istih. Kada je došao iz Trstenika supruga mu je kazala da je te akumulatore donio okrivljeni i ostavio ih kod njegovog kamiona.</span>
</p>
<p class="p1">
<span>	Svjedok K. A. istakao je da se sa okrivljenim druži već duže vrijeme. Sa istim nikada nije učestvovao u bilo kakvoj kradji, pa ni kradji od 25.5.ove godine. Poznato mu je da okrivljeni radi i da se rijetko vidjaju. Nije učestvovao u prodaji bilo kakvih akumulatora M. M. i u vezi toga mu nije ništa poznato. </span>
</p>
<p class="p1">
<span>	Oštećeni - svjedok Š. N. istakao je:  da posjeduje teretno motorno vozilo marke "Mercedes" reg. oznake RO AF 233, koje parkira na parking prostoru šumske uprave. Dana 24.5 ove godine vozilo mu je bilo parkirano na tom parkingu. Izjutra ga je pozvao telefonom A. N. i kazao mu da su mu razbacani neki djelovi od kamiona, oko kamiona. Pošao je na tom mjestu i vidio je da su mu uzeta dva akumulatora od po 110 ampera. Pored kamiona su bile razbacane kleme od akumulatora, držači i plastični djelovi. Akumulatori su stajali ispod karoserije po lijevoj strani na mjestu predvidjenom za iste. Obavijestio je policiju koja je došla na lice mjesta i izvršila uvidjaj. Akumulatori su bili ispravni i iste je koristio u vozilu. Inspektorima je dao i serijske brojeve od akumulatora marke "Vesna" i dao je njihov opis. Nakon toga pozvan je u policiju u vezi prepoznavanja akumulatora, te je vidio da se radi o akumulatorima sa njegovog vozila i isti su bili u službenom vozilu policije.  Iste je uzeo , a serijski brojevi i ostale karakteristike su se podudarali sa dokumentacijom. Akumulatore ne može da koristi jer su oštećeni prilikom skidanja sa kamiona. Tri dana prije ovog dogadjaja, u večernjim satima, neko mu je obio rezervoar od goriva na tom vozilu. Na rezervoaru sa donje strane postoji otvor koji se zatvara šarafom koji je neko odvio i istočio gorivo. Nalazilo se oko 50 litara Dizel goriva D2. Rezervoar je zapremine 200 l, a u vozilu je bilo 50 litara koje je neko istočio. Cijena akumulatora je 1 euro po jednom amperu, tako da je iste platio 200 eura, je mu je prodavac dao popust od po 10 eura za jedan akumulator, ukupno 20 eura. Nije mu poznato ko je ovo uradio.</span>
</p>
<p class="p1">
<span>	 Vještak ekonomsko-finansijske struke Kalač Hazbije,istakao je da je cijena koštanja akumulatora u maloprodaji 1 amper košta 1 euro. Da se radi o dva akumulatora jačine od po 110 ampera marke "Vesna" i da njihova cijena u maloprodaji iznosi po jednom komadu 110 eura, ukupno 220 eura. Da je cijena koštanja Dizel goriva D2 na dan 21.5.2011. godine na benzinskim stanicama  iznosila 1,25 eura, odnosno za 50 litara 62,50 eura. 		Sud  je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima i na osnovu takve ocjene utvrdio činjenično stanje kao u izreci ove presude.</span>
</p>
<p class="p1">
<span>	Utvrdjeno činjenično stanje proizilazi iz iskaza svjedoka M. M.,  oštećenog - svjedoka Š. N., čije je iskaze sud u cjelosti prihvatio  kao objektivne, jasne, jer se podudaraju i sa ostalim izvedenim dokazima. Naime, iz iskaza svjedoka M. se vidi da je njega lično pozvao telefonom okrivljeni u maju mjesecu ove godine, doka se nalazio u Trsteniku na putu i pitao ga da li će da kupi dva akumulatora, kojom prilikom  se prekinula telefonska veza i nije uspio da mu kaže da ga isti ne interesuju. Kada je došao kod kuće supruga mu je pričala da je okrivljeni donio dva akumulatora i ostavio ih kod njegovog kamiona gdje ih je vidio. Pozvao je okrivljenog i kazao mu je da iste uzme nakon čega je pošao za Mojkovac. Na poziv inspektora iz policije  istima je kazao gdje se akumulatori nalaze i u vezi toga je u policiji dao izjavu. Njegov iskaz sud je u cjelosti prihvatio kao ubjedljiv i kao takav se podudara u odlučnim činjenicama i sa iskazom oštećenog - svjedoka. </span>
</p>
<p class="p1">
<span>	Iz iskaza oštećenog  - svjedoka N. se vidi da su mu pomenutog dana sa teretnog motornog vozila oduzeta dva akumulatora marke "Vesna" jačine od po 110 ampera. Da je to prijavio policiji saopštavajući i njihove serijske brojeve, te i opisujući iste. Da je akumulatore platio 200 eura, a da mu je prodavac dao popust od po 10 eura od stvarne cijene koštanja. Kada je pozvan u policiju nakon pronalaska akumulatora iste je prepoznao i uzeo, mada iste ne može da koristi zbog oštećenja. Da mu je tri dana prije ovoga oduzeto i 50 litara D2 goriva iz rezervoara, ali da mu nije poznato ko je to urdio. Ovaj iskaz sud je u cjelosti prihvatio kao tačan, ubjedljiv i kao takav saglasan sa iskazom svjedoka M., dokazima  u pisanoj formi koje je sud pročitao na glavnom pretresu, kao i sa nalazom i mišljenjem vještaka ekonomsko-finansijske struke. </span>
</p>
<p class="p1">
<span>	Nalaz i mišljenje vještaka ekonomsko finansijske struke Kalač Hazbije, sud je prihvatio kao stručan, realan i kao takav ničim nedoveden u sumnju. Iz ovog nalaza i mišljenja se vidi da je cijena koštanja 2 akumulatora marke "Vesna" jačine od po 110 ampera u maloprodaji 220 eura, a da je cijena koštanja Dizel goriva D2 po jednom litru 1,25 eura, na dan 21.5.2011. godine.</span>
</p>
<p class="p1">
<span>	Cijeneći iskaz svjedoka K.A., sud je njegov iskaz prihvatio u dijelu koji se odnosi da se poznaje sa okrivljenim i da sa istim povremeno druži.  Njegov iskaz u tom dijelu ničim nije doveden u sumnju i u tom dijelu je potvrdjen i sa iskazom okrivljenog. U ostalom dijelu, njegov iskaz sud je ocijenio nebitnim u pogledu  izvršenja predmetnog krivičnog djela. </span>
</p>
<p class="p1">
<span>	Sud je cijeneći iskaz okrivljenog, njegov iskaz prihvatio u dijelu koji se odnosi da je u vezi predmetnog krivičnog djela poziva u policiji Rožaje jer je u tom dijelu saglasan izvedenim dokazima i isti uzeo kao dokaz. Medjutim, njegov iskaz u preostalom dijelu sud nije mogao prihvatiti jer je smišljen i usmjeren ka izbjegavanju  krivičnopravne odgovornosti i suprotan je utvrdjenom činjeničnom stanju. </span>
</p>
<p class="p1">
<span>	Iz utvrdjenog činjeničnog stanja proizilazi da je okrivljeni pomenutog dana oduzeo sa teretnog motornog vozila marke "Mercedes" reg. oznake RO AF 233, vlasništvo Š. N., koje je bilo parkirano , tudje pokretne stvari i to dva akumulatora marke "Vesna" jačine od po 110 ampera, ukupne vrijednosti 220 eura, u namjeri da njihovim prisvajanjem sebi pribavi protivpravnu imovinsku korist. Okrivljeni je u konkretnom slučaju postupao sa umišljajem, jer je znao da se radi o tudjim pokretnim stvarima i pristao je na oduzimanje istih ostvarujući na taj način sva bitna obilježja krivičnog djela kradje iz čl. 239. st. 1. KZ za koje ga je sud oglasio krivim, pošto je našao da nema elemenata koji bi isključivali njegovu krivično pravnu odgovornost i osudio ga na kaznu zatvora u trajanju od 45 dana.</span>
</p>
<p class="p1">
<span>	Imajući u vidu utvrdjeno činjenično stanje, sud je izostavio činjenični opis iz izmijenjenog optužnog predloga ODT-a iz Rožaja, koji se odnosi na oduzimanje  dana 21.5.2011. godine iz pomenutog teretnog vozila Dizel goriva D2, u zapremini od 50 l, a što je predstavljalo konstrukciju produženog krivičnog djela kradje iz čl. 239.st.1. u vezi čl. 49. KZ. Ovo sa razloga što iz izvedenih dokaza i utvrdjenog činjeničnog stanja  proizilazi da nema dokaza da je okrivljeni počinio to izvršio. </span>
</p>
<p class="p1">
<span>	Iz utvrdjenog činjeničnog stanja proizilazi i pravna kvalifikacija krivičnog djela kradje iz čl. 239.st.1. KZ, tako da sud nije mogao prihvatiti pravnu kvalifikaciju ODT-a iz Rožaja da se radi o produženom  krivičnom djelu kradje iz čl.239.st.1. u vezi čl. 49. KZ.</span>
</p>
<p class="p1">
<span>	Prilikom odmjeravanja kazne okrivljenom za izvršeno krivično djelo u granicama koje su Zakonom propisane za to djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće ili otežavajuće okolnosti), sud je kao olakšavajuće okolnosti okrivljenom uzeo u obzir da je u vrijeme izvršenja djela postao punoljetan, da je učenik četvrtog razreda srednje škole, njegove lične i porodične prilike, da do sada nije osudjivan, pa ga je sud u tom  smislu imajući u vidu dosadašnje vladanje okrivljenog istog osudio na kaznu zatvora u naznačenom trajanju, imajući u vidu da će se sa istom postići svrha kažnjavanja iz čl . 4. u vezi čl. 32. KZ.</span>
</p>
<p class="p1">
<span>	Na osnovu čl. 202. u vezi čl. 199. st.2. tač. 1.  i st. 3. ZKP sud je obavezao okrivljenog da plati na ime troškova krivčnog postupka iznos od 55 eura, a koji se troškovi odnose na ime naknade za dati nalaz i mišljenje od strane vještaka ekonomsko finansijske struke, kao i da plati na ime paušala iznos od 40 eura, imajući u vidu trajanje i složenost krivičnog postupka.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, 23.6.2011.godine.</span>
</p>
<p class="p1"></p>
<p class="p1"></p>
<p class="p1">
<span>ZAPISNIČAR					PREDSJEDNIK SUDA</span>
</p>
<p class="p1">
<span>Burdžović Adisa s.r.					Camić Zahit s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se</span>
</p>
<p class="p1">
<span>izjaviti žalba u roku od 8 dana, od dana prijema</span>
</p>
<p class="p1">
<span>iste, Višem sudu u Bijelom Polju, a preko ovog suda.</span>
</p>
<p class="p1"></p>
<p class="p2"></p>


</body>
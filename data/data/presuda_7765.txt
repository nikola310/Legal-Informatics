<strong>OSNOVNI SUD U BERANAMA</strong><br>
<strong>K.br. 41/10</strong><br>
&nbsp;<br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić-Djukić,&nbsp; uz sudjelovanje zapisničara Danojle Milošević, u krivičnom predmetu protiv okrivljenih&nbsp; <strong>B.Š.i D.Š.,</strong> oba iz B., zbog krivičnog djela šumska kradja iz čl. 324 st. 2. u vezi st. 1. KZ-a,&nbsp; po optužnom predlogu Osnovnog državnog tužilaštva u B.Kt.br. 263/09 od 31.12.2009.godine, nakon održanog javnog glavnog pretresa, u prisustvu, okrivljenih i njihovog branioca adv. R.Z.i oštećenog N.Š.i njegovog punomoćnika adv. D.L., a u odsustvu uredno pozvanog ODT Berane, donio je i javno objavio dana 21.12.2010. godine,<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;<br>
<strong>Okrivljeni:</strong><br>
&nbsp;<br>
<strong>1.</strong> <strong>B.Š.</strong>, od oca M.i majke J., rodjene R., rodjen .... godine u B., gdje je stalno nastanjen, u naselju P.bb, državljanin CG, penzioner, oženjen, otac petoro djece, pismen, završio Filološki fakultet u B., siromašnog imovnog stanja, neosudjivan i<br>
&nbsp;<br>
<strong>2.</strong> <strong>D.Š.,</strong>&nbsp; JMBG ..., od oca M.i majke J., rodjene R., rodjen ... godine u B., gdje je i stalno nastanjen u ul. "P." br. .., državljanin CG, penzioner, oženjen otac 5 djece, pismen završio srednju školu, srednjeg imovnog stanja, osudjivan Presudom Opštinskog suda Rožaje K. br. ... od 14.05.1976 godine, po čl. 246 a st.1. KZ na novčanu kaznu u iznosu od 600 eura, osuda brisana,<br>
&nbsp;
<div style="text-align: center;">
	<strong>OSLOBADJAJU SE OD OPTUŽBE</strong></div>
&nbsp;<br>
Da su:<br>
&nbsp;<br>
Dana 01.07.2009 godine, po predhodnom dogovoru u privatnoj tužbi oštećenog Š.N., u mjestu "Š.š."-Š., opština B., radi kradje oborili 9 bukovih stabala u količini od 15,15 m3, čime su pričinili štetu oštećenom u iznosu od 392,81 euro,<br>
&nbsp;<br>
- čime bi kao saizvršioci&nbsp; izvršili krivično djelo šumska krađa iz čl. 324 st. 2 u vezi st. 1 Krivičnog zakonika.<br>
&nbsp;<br>
- POŠTO nije dokazano da su izvršili krivično djelo, koje im je optužnim predlogom stavljeno na teret, na osnovu čl. 363 tač. 3 ZKP-a.<br>
&nbsp;<br>
Troškovi krivičnog postupka, padaju na teret budžetskih sredstava ovoga suda, na osnovu čl. 203 st. 1 ZKP-a.<br>
&nbsp;<br>
Oštećeni N.Š., iz B., na osnovu čl. 212 st. 3 ZKP-a, radi ostvarivanja imovinsko pravnog zahtjeva za naknadu štete, upućuje se na parnicu.<br>
&nbsp;<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;<br>
Osnovno državno tužilaštvo u Beranama, podnijelo je optužni predlog KT.br. 263/09 od 31.12.2009.godine, protiv okrivljenih B.Š.i D.Š.,&nbsp; zbog krivičnog djela šumska kradja iz čl. 324 st. 2 u vezi st. 1 KZ u saizvršilaštvu. Zastupnik javne optužbe, ODT-a&nbsp; Berana, nije pristupio na glavni pretres od 21.12.2010 godine, a uredno je pozvan, pa je sud isti održao i zakjučio u njegovom odsustvu na osnovu čl. 453 st.1. ZKP.<br>
&nbsp;<br>
<strong>Oštećeni N.Š.i njegov punomoćnik adv. D.L.</strong>u završnoj riječi, pridružili su se krivičnom gonjenju protiv okrivljenih i postavili imovinsko pravni zahtjev za naknadu štete u iznosu od 392,81 euro, a troškove postupka su tražili po AT.<br>
&nbsp;<br>
<strong>Okrivljeni B.Š., </strong>u svojoj odbrani, datoj tokom krivičnog postupka, negirao je da je izvršio krivično djelo i naveo da je tačno da je sa bratom D.Š.u julu mjesecu 2009. godine angažovao radnika G.Ž.da za njihov račun posiječe bukova stabla, koja su im bila potrebna za ogrijev, ali je sječa izvršena na parceli koja je njihovo vlasništvo. Lugar Uprave za šume M.R.je izlazio na lice mjesta gdje je vršena sječa i mjerio panjeve. Ukupno je posječeno 9 stabala. Na pretresu je dodao da su na istoj parceli i ranije vršili sječu i niko im nije branio, te su čak angažovali oštećenog za to, jer je imao motornu testeru i znao je medje. Sa oštećenim se ne medje, već sa I.i Dj.Š.. Poznata mu je procedura koja je potrebna da se ispuni za sječu u privatnoj šumi, a to je da se plati taksa Upravi za šume i nije potreban zahtjev, niti odobrenje, jer se radi o ogrijevnom drvetu.Posjeduje ugovor iz 1958. godine, u kojem se pominje posjedovni list br. 124, kojim je taj dio imovine na kojem je izvršena sječa pripao u njihovo vlasništvo, odnosno njihove majke J., a sada se u katastru vodi na njega i njegovog brata D.. U završnoj riječi prihvatio je završnu riječ svoga branioca.<br>
&nbsp;<br>
<strong>Okrivljeni D.Š.</strong>, u svojoj odbrani datoj tokom krivičnog postupka naveo je da je tačno da je sa bratom B.u julu mjesecu 2009 godine, angažovao radnika G.Ž., da za njihov račun posiječe bukova stabla u šumi zv. "Š.š.", a koja drva su im bila potrebna za ogrijev. G.su poveli u šumu i pokazali mu koja stabla da posiječe i platili mu naknadu za to. Tačno je da je N.ostavljao prijeteća pisma, što su on i njegov brat prijavili policiji. Na pretresu je dodao da je predmetna šuma po diobi pripala njima na dio i da su tu sjekli zadnjih deset godina, nikada nijesu tražili odobrenje, jer se radi o ogrijevnom drvetu, pa se samo plaća taksa lugaru na licu mjesta. Njima je i lično oštećeni vršio sječu za pare. Posjeduju posjedovni list za spornu parcelu. U završnoj riječi prihvatio je završnu riječ svoga branioca.<br>
&nbsp;<br>
<strong>Branilac okrivljenog, adv. R.Z., </strong>u završnoj riječi istakao je da ni jednim izvedenim dokazom teza optužbe nije dokazana, jer je svjedok I.Š.nedvosmisleno izjavio da je parcela na kojoj je vršena sječa od 2004. godine isključiva svojina okrivljenih i da su je nesmetano koristili svake godine, a vještak geometar je našao da se sporna parcela ne vodi na oštećenog, koji je pokušao da prikaže da je istu dobio po osnovu ugovora o poklonu. Predložio je da se okrivljeni oslobode od odgovornosti, a troškove je tražio za pristup na pretresima po 112 eura i za izlazak suda na lice mjesta 150 eura, u koje je uračunat prevoz i napuštanje kancelarije po AT.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze: saslušao oštećenog N.Š.i svjedoke M.R.i I.Š., te&nbsp; stalnog sudskog vještaka geodetu V.M., izvršio uvidjaj na licu mjesta i pročitao zapisnik o uvidjaju istražnog sudije Osnovnog suda u Beranama Kri. 227/09 od 09.12.2009. godine, nalaz i mišljenje vještaka dipl. ing. šumarstva A.F.od 11.02.2009 godine, nalaz i mišljenja vještaka dipl. ing. geodezije V.M.od 30.12.2009 godine i dopunski nalaz istog vještaka od 04.11.20009 godine, posjedovni list Uprave za nekretnine PJ B., br. ...od 30.06.2009 godine, Rješenje Osnovnog suda u Beranama Rs. br. 92/08 od 10.12.2008 godine, ugovor o poklonu zaključen pred Osnovnim sudom u Beranama Ov. br. 10084/84 od 17.07.1984 godine i izvode iz KE za okrivljene.<br>
&nbsp;<br>
Nakon sprovedenog dokaznog postupka, cijeneći navode optužbe, odbrane okrivljenih, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da činjenice iz činjeničnog opisa izreke presude, nijesu dokazane, pa je okrivljene B.Š.i D.Š., za krivično djelo šumska kradja iz čl. 324 st. 2 u vezi st. 1 KZ,&nbsp; oslobodio od optužbe, usled nedostatka dokaza, na osnovu čl. 363 tač. 3 ZKP-a. Naime, tokom postupka nesumnjivo je utvrdjeno, da su okrivljeni sječu izvršili na parceli koja je na osnovu rješenja o fizičkoj diobi pripala na dio I.Š., koji je istakao da se ne smatra oštećenim i da tu šumu koriste okrivljeni, te da je poklonjena D.Š.usmenim putem.&nbsp;<br>
&nbsp;<br>
<strong>Svjedok M.R.,</strong> u svojoj izjavi datoj tokom postupka, naveo je da radi kao lugar u Šumskoj upravi B.i da je na zahtjev N.Š., dana 01.07.2009 godine izašao na lice mjesta u "Š.š." u mjestu Š., kako bi premjerio panjeve posječenih bukava, koje su po kazivanju oštećenog izvršili okrivljeni. On je panjeve premjerio sačinio izveštaj i isti predao Šumskoj upravi. Na pretresu je pojasnio da je za sječu ogrevnog drveta potrebno da se donesu posjedovni list i plati taksa. Zahtjev se podnosi samo za veću količinu, a za manju treba samo posjedovni list. Nije bio prisutan prilikom sječe, ali ga je prilikom utovara zvao N.Š.i okrivljeni su tada nudili da plate taksu, a on im je odgovorio&nbsp; da je N.dolazio da prijavi bespravnu sječu i da zbog toga, da im dozvoli da plate taksu.<br>
&nbsp;<br>
Sud je prihvatio nalaz i mišljnje prednjeg svjedoka koje je po mišljenju suda jasan i vjerodostojan.<br>
&nbsp;<br>
Iz zapisnika o uviđaju suda na licu mjesta, utvrđeno je da je sječa izvršena u mjestu Š., da su stranke pokazale panjeve bukovih stabala, kojom prilikom su vještaci uzeli potrebne podatke. Medjutim, kako je naknadno postala sporna svojina predmetne parcele, to je sud ponovo izvršio uvidjaj radi identifikacije sporne parcele i utvrdjivanja kome ista pripada. Tom prilikom su okrivljeni naveli da je sječa izvršena na parceli koja je njihovo vlasništvo i da se medja prostire od velike bukve, pa do mnogo struke bukve. Oštećeni je naveo da je medja Javor, niži od bukve, te da se prostire sve do potoka i da je sječa izvršena na parceli koja je njegovo vlasništvo. Vještak geodeta je tom prilikom istakao da je sa istražnim sudijom već izlazio na lice mjesta kada je uzeo sve neophodne mjere za davanje nalaza i mišljenja, a da je u medjuvremenu upoznat sa spisima Osnovnog suda u Beranama, Rs. 92/08 i rješenjem od 10.12.2008 godine, iz kog razloga je neophodno bilo da ponovo izadje na lice mjesta.<br>
&nbsp;<br>
Na osnovu nalaza i mišljenja vještaka šumarske struke A.F., utvrdjeno je da se sječa odnosi na 9 bukovih stabala i da ukupna bruto drvna masa posječnih stabala iznosi 15,15 m3, a neto drvna masa 12,88 m3. Ukupna vrijednost posječene drvne mase iznosi 392,81 euro.<br>
&nbsp;<br>
Sud je prihvatio nalaz i mišljenje vještaka šumarske struke na osnovu kojeg je utvrdjena tačna količina posječene gradje i vrijednost.<br>
&nbsp;<br>
Na osnovu nalaza i mišljenja vještaka dipl. ing. geodezije V.M., kao i njegove dopune, odnosno pojašnjenja, utvrdjeno je da je on u prvobitnom nalazu naveo, da je sječa izvršena na parceli upisanoj u pos. listu br. ... KO Š. na ime oštećenog N.Š., pod br. kat. parcele ..., po kulturi šuma. Medjutim, ovaj vještak je nakon upoznavanja sa rješenjem Osnovnog suda u Beranama RS. br.92/08 od 10.12.2008. godine promijenio dati nalaz i mišljenje i u dopunskom nalazu i mišljenju i pojašnjenju na pretresu naveo da predmetna parcela na kojoj je izvršena sječa ima oznaku 42/772, koja je po rješenju RS br. 92/08 pripala na dio I.Š.. Ugovor o poklonu Ov. br. 10084/84 od 17.07.1984 godine odnosi se na drugu parcelu i to br. 42/779. U dopunskom nalazu od 04.11.2010. godine, došlo je do štamparske greške, gdje je naveo da sporna parcela nosi oznaku 42/172, a u stvari treba da stoji 42/772. Nije ostao pri osnovnom nalazu od 30.12.2009 godine, jer mu je tada pogrešno prikazana parcela, odnosno da je ona nasledstvo. Medjutim, naknadno tokom postupka je utvrdjeno da je ista kupljena i da broj sporne parcele nije 42/781/2, već je 42/772. Na licu mjesta nije mjerio spornu parcelu, već samo granicu, odnosno medju izmedju jedne i druge parcele po kazivanju stranaka.<br>
&nbsp;<br>
Sud je prihvatio naknadno dati nalaz i mišljenje vještaka geodezije koji je pojasnio da je predmetna sjača izvršena na parceli br. 42/772, koja se sada vodi na ime I.Š., te da je na osnovu podataka koji su mu ranije prezentirali u ranijem nalazu, naveo da je sječa izvršena na parceli br. 42/781/2, medjutim, naknadno je na osnovu ugovora o fizičkoj diobi utvrdio, da je sječa izvršena na parceli 42/772.<br>
&nbsp;<br>
Iz ugovora o poklonu ovjerenog&nbsp; pred Osnovnim sudom u Beranama, utvrdjeno je da je isti zaključen izmedju D.Š., od oca Dj., kao poklonodavca i N.Š., od oca D., kao poklonoprimca, a da je predmet poklona katastarska parcela br. 42/779, upisana u pos. listu br. 143 KO Š.<br>
&nbsp;<br>
Sud je izvršio uvid i u pos. list Uprave za nekretnine br. ... od 30.06.2009. godine, iz kojeg proizilazi da broj pos. lista 1088, glasi na ime N.Š., a u isti je upisana između ostalih i parcela br. 42/779, dok u ovaj posjedovni list nije upisana parcela br. 42/772.<br>
&nbsp;<br>
Iz rješenja Osnovnog suda u Beranama, Rs. br. 92/08 od 10.12.2008 godine, utvrdjeno je da se isto odnosi na diobu imovine predlagača V.Š., P.Š., N.Š.i M.Š.i to nepokretnosti upisane u posjedovnom listu br. ... KO Š., kojim rješenjem je odredjeno kome će pripasti koja parcela upisana u navedenom listu nepokretnosti. Tako iz ovog rješenja proizilazi da je kat parcela br. 42/772 Š. šuma VI klase pripala na dio I.Š., a kat parcela br. 42/779 pripala na dio N.Š..<br>
&nbsp;<br>
Sud je prihvatio prednje dokaze, na osnovu kojih je utvrdjeno da je parcela na kojoj je izvršena predmetna sječa br. 42/772 upisana u pos. listu br. 143 KO Š., pripala na dio I.Š., dok je parcela br. 42/779, upisana u istom pos. listu pripala na dio oštećenom N.Š., a isti je imao i ugovor o poklonu kao poklonoprimac, kojim je njegov otac D.ovu parcelu njemu poklonio .<br>
&nbsp;<br>
<strong>Svjedok I.Š.</strong>je istakao da su još 2004 godine on i njegova rodjena braća i brat od strica okrivljeni D.Š., kao i njihov rodjeni stric, izašli u selo Š. radi diobe zajedničke imovine, a stric i D.su bili prisutni da bi se sve realno podijelilo. Tada su dogovorili kome će koja parcela da pripadne na dio, a on je 2008 godine pokrenuo postupak za fizičku diobu nekretnina pred sudom. Tada ih je sudski vještak D.Č.izdijelio, svi su dobili rješenja i potpisali zapisnike o fizičkoj diobi. Nije mu poznato da li je tim rješenjem predmetna parcela pripala njemu na dio, a ukoliko jeste, on je ne smatra svojom i smatra da je ona vlasništvo D.Š., jer su mu oni ovu parcelu usmeno poklonili. Ukoliko vještak utvrdi da je predmetna parcela pripala njemu na dio, ne smatra se oštećenim, jer su ovu parcelu oni D.usmeno poklonili, on ima pravo da na njoj vrši sječu i iz tih razloga ga ne tereti i ne pridružuje se krivičnom gonjenju i ne traži nikakvu naknadu. Od 2004. godine, okrivljeni su koristili ovu parcelu, odnosno D., a kada su se dijelili njegov brat M.je napravio skicu, koju su svi potpisali sem N.i oni su se pridržavali te skice i diobe, sve do prošle godine, kada je N.inicirao predmetni postupak. Njegov brat N.Š.se ne medji sa spornom parcelom, koja je pripala na dio D. Na njoj je N.imao dio, ali kada su je poklonili D., tada se on nije bunio već je prećutao.<br>
&nbsp;<br>
Sud je prihvatio iskaz prednjeg svjedoka, koji je naveo da predmetna parcela na kojoj je izvršena sječa usmenim putem poklonjena okrivljenom D.Š., a ukoliko se po pos. listu vodi na njega, da se on ne smatra oštećenim, da se ne pridružuje krivičnom gonjenju i ne tereti okrivljene.<br>
&nbsp;<br>
<strong>Oštećeni N.Š.</strong>, u svojoj izjavi datoj tokom krivičnog postupka, naveo je da su okrivljeni njegova braća od strica i da je šuma podijeljena na pet djelova i znaju čiji je koji dio. Okrivljeni su angažovali radnika G.Ž., da im posiječe devet bukovih stabala u šumi, koja je njegovo vlasništvo i on je podnio zahtjev da nakon toga izadje lugar, premjeri panjeve, nakon čega je podnio krivičnu prijavu. On je okrivljene usmeno obavijestio, da ne diraju drva od tih devet bukovih stabala, ali oni su ih potjerali kućama. Na pretresu je dodao, da nakon što se podijelio sa svojom braćom, išao je kod D.Š.i kazao mu koji je njemu dio očinstva pripao. Ljudi su mu kazali da su okrivljeni izvršili predmetnu sječu i on je pošao i D.kazao da drva ne nosi i ostavio mu pisanu poruku u šumu, ali su drva odnešena iz šume. On se u toj parceli ne medji sa okrivljenima. Sa svojom braćom se podijelio 2004. ili 2005. godine, a imovinski postupak su sproveli prošle godine. Parcela je ranije pripadala njegovom ocu i ona je nasledje, a ne kupovina njegovog oca. Prije izvršene diobe okrivljeni D.je tražio da posiječe u šumi i oni su mu to dozvolili, kojom prilikom nije platio nikakvu naknadu, a posjekao je 20 m. Predmetna sječa je izvršena na parceli koju je naslijedio njihov otac i koja je po rješenju RS 92/08 pripala njemu na dio, a prije toga je bila vlasništvo njegovog oca D.Š..<br>
&nbsp;<br>
Sud nije prihvatio iskaz oštećenog N.Š., obzirom da isti negiran izvedenim dokazima i da je tokom postupka utvrdjeno da je predmetna sječa izvršena na parceli vlasnišvo I.Š..&nbsp;<br>
&nbsp;<br>
Na osnovu ovako utvrđenog činjeničnog stanja, sud nije mogao izvesti zaključak, da su okrivljeni B.Š.i D.Š., izvršili krivično djelo šumska kradja iz čl. 324 st. 2 u vezi st. 1 KZ, koje im je stavljeno na teret optužnim predlogom. Naime, nesporno je utvrdjeno da su okrivljeni u šumi "Š.š.", u mjestu Š., opština B., oborili 9 bukovih stabala. Sud je izvršio uvidjaj na licu mjesta, kojom prilikom su dozemci panjeva premjereni i uzeti potrebni podaci radi vještačenja. Nakon toga je vješak šumarske struke A.F., dao nalaz i mišljenje u kojem se izjasnio da ukupna bruto drvna masa 9 bukovih stabala iznosi 15,15 m3, a da njihova vrijednost iznosi 392,81 euro, koji dokaz je sud prihvatio. Vještak geodezije V.M.se u prvobitnom nalazu i mišljenju od 30.12.2009. godine, nakon uvidjaja suda na licu mjesta izjasnio, da je predmetna sječa izvršena na kat parceli br. 42/781/2 zv. "Š.", upisanoj u pos. listu br. 1088 KO Š.. Medjutim, obzirom da je tokom pretresa upoznat sa rješenjem o fizičkoj diobi Osnovnog suda u B.RS. br. 92/08 od 10.12.2008. godine, to je radi identifikacije sporne parcele i utvrdjivanja kome ista pripada, ponovo izvršen uvidjaj na licu mjesta od strane suda. Nakon toga vještak geodeta je dostavio dopunski nalaz i mišljenje, u kojem je naveo da je predmetna parcela rješenjem RS. br. 92/08 od 10.12.2008. godine pripala na dio I.Š.. Na pretresu je pojasnio da je broj predmetne parcele 42/772 i da je u dopunskom nalazu štamparskom greškom navedeno da se radi o parceli br. 42/172. Sud je prihvatio naknadno dati nalaz i mišljenje vještaka geodete, na osnovu kojeg je utvrdjeno da je predmetna parcela pripala na dio I.Š.. Njegov nalaz je potkrijepljen i rješenjem ovoga suda RS 92/08 od 10.12.2008. godine iz kojeg proizilazi da je fizička dioba izvršena izmedju V.Š., P.Š., N.Š.i M.Š., te da je parcela br. 42/772 pripala na dio I.Š.. Iz ugovora ovjerenog pred Osnovnim sudom u Beranamar. 10084/84 od 17.07.1984. godine utvrdjeno je da je isti zaključen izmedju D.Š., oca oštećenog, kao poklonodavca i oštećenog sa druge strane, kao poklonoprimca i da je ovim ugovorom oštećeni dobio na poklon od svog oca&nbsp; katastarsku parcelu br. 42/779, dok iz rješenja RS. br. 92/08 od 10.12.2008. godine proizilazi da je ta parcela i na osnovu tog rješenja pripala na dio N.Š.. Iz posjedovnog lista od 30.06.2009 godine br. ..., koji se odnosi na posjedovni list br. 1088 proizilazi da isti glasi na ime N.Š.i kao njegova svojina u posjedovni list je upisana kat parcela br. 42/779. Medjutim, u ovom posjedovnom listu koji glasi na ime oštećenog, nije upisana parcela br. ..., na kojoj je izvršena predmeta sječa. Naime, obzirom da je vještak geodeta u svom nalazu naveo da je predmetna sječa izvršena na parceli ..., a ne ..., to samim tim nije dokazano da je okrivljeni sječu izvršio na štetu oštećenog N.Š.. Svjedok I.Š.u svojoj izjavi je naveo da predmetna parcela pripada D.Š.na osnovu usmenog ugovora, a ukoliko se tokom postupka vještačenjem utvrdi da se radi o njegovoj parceli, naveo je da se on ne smatra oštećenim, da ne tereti okrivljene i da ne postavlja nikakav zahtjev u odnosu na njih. Svjedok M.R.je istakao da na lice mjesta izašao kao radnik Šumske uprave-lugar na zahtjev N.Š., kojom prilikom je premjerio dozemke panjeva, okrivljeni su tražili da plate taksu, ali on to nije prihvatio jer je podnešena prijava za bespravnu sječu, koji dokaz je sud prihvatio. Oštećeni N.Š.je naveo, da je sječa izvršena na njegovoj parceli i da mu je ista pripala, kako po Ugovoru o poklonu Ov. br. 10084/84 od 17.07.1984. godine, tako i po rješenju RS 92/08, medjutim, njegovo kazivanje je negirano kako navedenom dokumentacijom, tako i nalazom vještaka, jer predmet ugovora je parcela 42/772, koja je njemu pripala na dio ugovorom o diobi, a predmetna sječa je izvršena na parceli 42/779, koja je rješenjem RS. br. 92/08 od 10.12.2008. godine pripala na dio I.Š..<br>
&nbsp;<br>
Dakle, na osnovu izvedenih dokaza i to nalaza i mišljenja vještaka geodete i rješenja Osnovnog suda u Beranama RS. 92/08 od 10.12.2008 godine, utvrđeno je da je sječa izvršena u šumi koja je privatna svojina, ali ne vlasništvo oštećenog N.Š., već vlasništvo I.Š.. Obzirom da se I.Š.nije pridružio krivičnom gonjenju protiv okrivljenih i istakao da se ne smatra oštećenim, da su oni tu šumu usmeno poklonili D.Š., to samim tim ni teza optužbe nije dokazana, jer je u konkretnom slučaju samo vlasnik šume mogao da podnese prijavu, a to je I.Š.. Znači, tokom postupka je utvrđeno da je on vlasnik šume, te bi se moglo raditi o krivičnom djelu šumska krađa, ali pod uslovom da je prijavu protiv okrivljenih podnio vlasnik šume, te da ih on tereti. Kako im on ne spori pravo da sijeku, to nije dokazano da su isti protivpravno izvršili sječu. Pri ovako utvrđenom činjeničnom stanju, sud nije mogao izvesti zaključak, da je dokazano da su okrivljeni B.i D..,&nbsp; izvršili krivično djelo koje im je optužnim predlogom stavljeno na teret, pa ih je, na osnovu čl. 363 tač. 3 ZKP-a, oslobodio od optužbe, pošto nije dokazano da su izvršili krivično djelo, za koje su optuženi.<br>
&nbsp;<br>
Troškovi krivičnog postupka padaju na teret budžetskih sredstava na osnovu čl.203 st.1. ZKP-a.&nbsp;<br>
&nbsp;<br>
Oštećeni N.Š., iz B., na osnovu čl. 212 st. 3 ZKP-a, radi ostvarivanja imovinsko pravnog zahtjeva za naknadu štete, upućuje se na parnicu.<br>
&nbsp;<br>
Sa izloženog odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana&nbsp; 21.12.2010. godine</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;S U D I J A,</strong><br>
<strong>Danojla Milošević&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; &nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ana Kenjić - Đukić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku od 8 /osam/&nbsp; dana, od dana prijema iste,<br>
Višem sudu u B. Polju, a preko ovog suda.<br>
&nbsp;<br>

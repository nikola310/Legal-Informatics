<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 1.25in;}
.p1{text-indent:0.5in;text-align:start;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:justify;hyphenate:auto;font-family:Verdana;font-size:11pt;}
.p6{margin-left:0.5in;text-align:justify;hyphenate:auto;font-family:Verdana;font-size:11pt;}
.p7{margin-left:2.0in;text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p8{text-indent:0.5in;text-align:center;hyphenate:auto;font-family:Verdana;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>                                                                                        K.br. 532/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, prvostepeni krivični sud, u vijeću sastavljenom od sudije Dragana Mrdaka, predsjednika vijeća i sudija porotnika Momira Kneževića i Nijaza Međedovića, članova vijeća, uz učešće namještenika suda Sonje Marković, zapisničara, u krivičnom predmetu protiv okrivljenog R.V.a iz Bijelog Polja, zbog krivičnog djela zloupotreba službenog položaja iz čl. 416 st. 1 Krivičnog zakonika, rješavajući po optužnici ODT-a iz Bijelog Polja Kt. br. 606/2006 od 19.10.2009. godine, nakon održanog usmenog, glavnog i javnog pretresa u prisustvu zamjenika u ODT-u iz Bijelog Polja Ljubice Jelić, okrivljenog R.V.a i predstavnika oštećene U. za Š.P.a G.S., dana 13.01.2011 godine, donio je i javno objavio </span>
</p>
<p class="p5"></p>
<p class="p4">
<span>  </span>
</p>
<p class="p3">
<span>P R E S U D U</span>
</p>
<p class="p2"></p>
<p class="p5"></p>
<p class="p5">
<span>	Okrivljeni R.V., od oca D. i majke M., rodjene R., rodjen .... godine u Bijelom Polju, sa prebivalištem u mjestu LJ.a, opština Bijelo Polje, državljanin Crne Gore, oženjen, otac četvoro djece, završio  višu školu, vojsku služio 1979. godine u Somboru, srednjeg imovnog stanja, osudjivan presudom Opštinskog suda u Bijelom Polju K. br. 423/75 od 26.04.1977. godine, zbog krivičnog djela iz čl. 170 st. 1 Krivičnog zakona na novčanu kaznu u iznosu od 200,00 dinara.</span>
</p>
<p class="p4">
<span> </span>
</p>
<p class="p6">
<span>-na osnovu čl. 363  tač. 3 Zakonika o krivičnom postupku, </span>
</p>
<p class="p5"></p>
<p class="p7"></p>
<p class="p3">
<span>OSLOBADJA  SE OD OPTUŽBE</span>
</p>
<p class="p5"></p>
<p class="p5">
<span>	Da je: </span>
</p>
<p class="p5"></p>
<p class="p5">
<span>  	-u vremenu od 11.07.2006 do 02.09.2006 godine u Bijelom Polju, kao službeno lice - namještenik I u U. za Š.P.a, Područnoj jedinici Bijelo Polje, očigledno nesavjesno postupao u vršenju službe, na način što je postupao protivno Pravilniku o unutrašnjoj organizaciji i sistematizaciji U. za Š.P.a br. 388 od 02.03.2005. godine i protivno članu 341 Zakona o parničnom postupku, nije vršio poslove po nalogu pretpostavljenog i u predmetu Privrednog suda u Bijelom Polju P br. 149/05, kao punomoćnik tužene U. za Š.  P.a, po ovlašćenju direktora br. 413 od 01.03.2006. godine, nije iz pisarnice Privrednog suda preuzeo otpravak presude P. br. 149/05 od 25.08.2006. godine, kojom je  U.a za Š. obavezana da D. ''B.'' iz Bijelog Polja plati iznos od 28.610,30 € i troškove postupka u iznosu od 1.810,00 €, niti je o datumu preuzimanja presude obavijestio pretpostavljene u U. za Š.P.a, usled čega je presuda dana 04.09.2006. godine postala pravosnažna, iako je bio svjestan da usled toga može nastupiti teža povreda prava oštećene U. za Š.P.a, koja povreda je i nastupila, time što je oštećenoj uskratio pravo da blagovremeno izjavi žalbu na presudu, te da se od Apelacionog suda donese odluka o zakonitosti prvostepene presude, </span>
</p>
<p class="p5"></p>
<p class="p5">
<span>	-čime bi izvršio krivično djelo nesavjestan rad u službi iz člana 417 st. 1 Krivičnog zakonika,</span>
</p>
<p class="p5"></p>
<p class="p6">
<span>-jer nije dokazano da je  izvršio krivično djelo  za koje je optužen. </span>
</p>
<p class="p5"></p>
<p class="p6">
<span>Troškovi krivičnog postupka padaju na teret budžetskih sredstava Crne Gore.</span>
</p>
<p class="p5"></p>
<p class="p5">
<span>	Imovinsko pravnog zahtjeva nije bilo.</span>
</p>
<p class="p5"></p>
<p class="p5"></p>
<p class="p5">
<span>				              O b r a z l o ž e nj e 	</span>
</p>
<p class="p5">
<span>	</span>
</p>
<p class="p5">
<span>	</span>
</p>
<p class="p5">
<span>	Optužnicom ODT-a iz Bijelog Polja Kt. br. 606/2006 od 19.10.2009. godine, optužen je R.V. iz Bijelog Polja, zbog krivičnog djela, zloupotreba službenog položaja iz čl. 416 st.1 Krivičnog zakonika.</span>
</p>
<p class="p4"></p>
<p class="p4">
<span>Glavni pretres je održan i zaključen dana 13.01.2011. godine, u prisustvu zamjenika u ODT-u u Bijelom Polju Ljubice Jelić, okrivljenog R.V.a, i predstavnika oštećene U. za Š.P.a G.S., s tim što je na  glavnom pretresu od 22.03.2010. godine, zamjenik u ODT-u izmijenio činjenični  opis i pravnu  kvalifikaciju iz optužnice tako da ista glasi: ''da je okrivljeni  u vremenu od 11.07.2006. do 02.09.2006. godine u Bijelom Polju, kao službeno lice. Namještenik prvi u U. za Š.  P.a - područnoj jedinici  Bijelo Polje, očigledno nesavjesno postupao u vršenju službe, na način što je postupao protivno pravilniku o unutrašnjoj  organizaciji i sistematizaciji  U. za Š.P.a br. 388 od  02.03.2005 godine i protivno članu 341 Zakona o parničnom postupku, pa nije vršio poslove ponalogu  predpostavljenog i u predmetu privrednog suda u Bijelom Polju P. br. 149/05, kao punomoćnik za tužene U. za Š.P.a, po ovlašćenju direktora  br. 413 od  01.03.2006 godine, nije iz pisarnice Privrednog suda preuzeo otpavak presude P. br. 149/05 od 25.08.2006. godine, kojom je U.a za Š. obavezana, da D. ''B.'' iz Bijelog Polja plati iznos od 28.610,30 € i troškove postupka u iznosu od 1.810,00 € niti je o datumu preuzimanja presude obavijestio predpostavljene u U. za Š.P.a, usled čega je presuda dana 04.09.2006. godine postala pravosnažna, i ako je bio svjestan da usled toga može nastupiti teže povreda prava oštećene U. za Š.P.a, koja povreda je i nastupila, time što je oštećenoj uskratio pravo da  blagovremeno izjavi žalbu na presudu, te da se od  apelacionog suda donese odluka o zakonitosti prvostepene presude''. Čime  je izvršio krivično djelo nesavjestan  rad u službi iz člana 417 stav 1 Krivičnog zakonika. </span>
</p>
<p class="p4"></p>
<p class="p5">
<span> 	Zamjenik ODT-a Ljubica Jelić, u završnoj riječi je istakla da ostaje pri  izmijenjenoj optužbi jer  je izvedenim dokazima nesumljivo utvrdjeno da je okrivljeni izvršio krivično djelo koje  mu je  izmijenjenom optužbom stavljeno na teret. Naime, dokazano je  da je okrivljeni nesavjesno postupao u vešenju službe  na  način bliže  opisan u dispozitivu izmijenjene optužbe i ako je bio svjestan da usled  toga  može  nastupiti teža povreda prava oštećene, koja povreda je i nastupila. Tražila je da sud optuženog oglasi  krivim i osudi  na kaznu po zakonu.</span>
</p>
<p class="p5"></p>
<p class="p5">
<span>	U završnoj riječi prestavnik oštećene U. za Š.P.a G.S.a nije se pridružila krivičnom gonjenju protiv okrivljenog, niti je prema istom istakla imovinsko pravni zahtjev. </span>
</p>
<p class="p5"></p>
<p class="p4">
<span>Okrivljeni R.V. u svojoj odbrani tokom istrage u bitnom je istakao: da je zaposlen u U. za  Š. PJ Bijelo Polje na radnom mjestu referenta za ekonomsko finansijske poslove. U julu   mjesecu  2006. godine, šef pravne službe R.M.preko telefona mu je saopštio da U.a za Š. ima predmet u Privrednom sudu u Bijelom Polju, da je on  spriječen  da  pristupi  na raspravu i da će mu poslati punomoćje faxom kako bi on zastupao U.u za Š. u tom predmetu. U telefonskom razgovoru R. je kazao da  nije upoznat  sa predmetom i da ne zna  kako će se snaći jer nije pravnik, a R. mu je odgovorio ''da je u predmetu tužena  U.a za Š. i da predloži da se odbije tužbeni zahtjev kao neosnovan''. Na raspravi u Privrednom sudu tražio je da se tužbeni zahtjev odbije kao neosnovan istovremeno zahtijevajući da se primjerak odluke suda dostavi U. za Š.P.a jer je u avgustu mjesecu trebao da počne korišćenje godišnjeg odmora. Nije mu bila poznata odredba ZPP-a da se sudska odluka podiže u pisarnici suda. Smatrao je da je dovoljno to što je  sudija u zapisnik sa rasprave unio njegov zahtjev da se primjerak odluke dostavi U. za Š.P.a. Godišnji odmor u 2006. godini koristio je u periodu od 21.08. do 10.09.2006. godine. Njegova namjera nije bila  da svojim postupanjem prouzrokuje štetu preduzeću u kojem ostvaruje lični dohodak već naprotiv trudio se da povjerene poslove izvršava što bolje i njegovi predpostavljeni za 28. godina radnog  staža u  U. za Š. nijesu imali zamjerke  na njegov  rad. Istog  dana kada je zaključena rasprava u Privrednom sudu preko telefona pozvao je R. M.a obavijestio ga da je prisustvovao raspravi i da je tražio  da  se primjerak odluke dostavi U. za Š.P.a pošto će u narednom periodu koristiti godišnji odmor. Istakao je  da na raspravi nije čuo sudiju kada je  saopštio datum podizanja presude, a tom prilikom sudija nije  rekao da se presuda isključivo može podići u pisarnici suda, pa je sa navedenog razloga smatrao da je sudija prihvatio njegov  zahtjev da  se presuda dostavi U. za Š. u P.ima. Poznato mu je da je U.a za Š. u navedenom predmetu Privrednog suda podnosila zahtjev za povraćaj u pređašnje stanje u kom je istačeno da  nije  imao uredno punomoćje za zastupanje  U.  za Š., da  nije pravnik i da je u vrijeme kada je  trebalo podići presudu on bio na godišnjem odmoru. Ukoliko je svojim postupanjem pričinio štetu svojoj firmi to je bilo zbog njegove neupućenosti i neznanja. Na  glavnom pretresu od  01.12.2009. godine dodao je  da je U.u za  Š.  zastupao u krivičnim predmetima kod Osnovnog suda u Bijelom Polju a u parničnim sporovima veće vrijednosti uvijek je dolazio ovlašćeni predstavnik U. za Š.. Predmet  Privrednog suda je bio specifičan slučaj od njega su faksom tražili da  zastupa U.u za Š., a  preko faksa  su  mu dostavili  punomoćje. Ne  sjeća  se  da  li je  2005/2006. godini zastupao U.u za Š. u parničnim predmetima pred Osnovnim sudom u Bijelom Polju. U konkretnom slučaju sudija Piper nije pomenuo tačan datum donošenja presude, a koliko se on sjeća sudija  Piper je komentarisao da će i on u avgustu da ide na odmor nakon što je on  sudiji Piperu  kazao  da će u  avgustu  biti na odmoru. Tom prilikom V.a A. je  tražio  da se i njemu pošalje pisani primjerak presude. U predmetima pred Osnovnim sudom dešavalo se  da  se presuda preko pošte  pošalje U. za Š. a  dešavalo se da on presudu podigne u pisarnici, s tim što je  to  on prethodno evidentirao u rokovnik. Nije mu bila  poznata odredba čl. 341 ZPP-a, koja se odnosi na dostavljanje parničnih odluka. Na glavnom pretresu od 10.03.2010. godine, dodao je  da on kao pravni laik nije znao da je dana 11.07.2006. godine mogao dobiti kopiju zapisnika o glavnoj raspravi, a da je dobio  kopiju vidio bi datum kada i gdje  može  preuzeti presudu P. br. 149/05. Iz suda je otišao sa ubjeđenjem da će presuda  biti poslata na adresu U. za Š.P.a. Nije mu bilo poznato da je po ZPP-u mogao tražiti  primjerak zapisnika o glavnoj raspravi. Na glavnom pretresu od 07.12.2010. godine, dodao je da je posle 2006. godine, nekoliko puta zastupao U.u za Š. pred Privrednim sudom u  Bijelom Polju i u tim predmetima dostava presude U. za Š.P.a vršena je preko Pošte. On lično nije podizao  ove presude u pisarnici suda. U pisarnici Privrednog suda je podigao jednu ili dvije presude u kojima je  stranka  bila U.a za Š., s tim što u tim predmetima on nije  zastupao U.u za Š.. Sudija Piper nakon što je on od njega tražio da se pisani otpravak presude dostavi U. za  Š. je rekao ''i ja ću biti u avgustu na odmoru ali ću naći  vremena  da uradim presudu'' po tom se u ovaj razgovor  umiješao prisutni advokat A., pa on nije čuo  datum kada će  biti donijeta presuda odnosno kada se ista može podići u pisarnici. Zapisnik sa rasprave je potpisao nije ga pročitao, a slušao je glasno diktiranje zapisnika. Od sudije Pipera  je tražio da se presuda dostavi U. za Š.P.a zato što je bila sezona godišnjih odmora i zato što  se radilo o visokom novčanom iznosu pa je radi svake sigurnosti tražio da se presuda dostavi U. za Š. u kojoj su zaposlena dva pravnika koji bi mnogo bolje od njega znali kako da postupe sa presudom. On žalbe na presude  nikada nije pisao već su to radili pravnici iz U. za Š.P.a. Njegov predlog da se presuda dostavi U. za Š. sudija je unio u zapisnik, s tim što sudija nije kazao ni može, ni ne može pa je on smatrao da je sudija prećutno prihvatio njegov predlog i da će presuda biti dostavljena U. za Š.P.a. Da je postupajući sudija Piper odbio njegov zahtjev to  bi  sigurno čuo i došao  bi da podigne  presudu u pisarnici dana  kada je to bilo određeno. U.u za Š. počeo je da zastupa od 2005. godine pred  Osnovnim sudom u Bijelom Polju, a u 2006. godine počeo da zastupa pred Privrednim sudom u Bijelom Polju i predmet kod sudije Pipera je njegovo prvo zastupanje u Privrednom sudu. Većina parničnih presuda Osnovnog suda u predmetima u kojima je on zastupao  U.u za Š. je  dostavljana U. za Š.P.a, a neke presude je podizao u pisarnici Osnovnog suda. Nije znao da se presuda mora podići u pisarnici dana kako je odredio sudija i smatrao je da se presude šalju poštom U. za Š.. Nakon zaključene  rasprave pred Privrednim sudom, po izlasku iz suda preko  telefona je razgovarao sa R. M.em i kazao  mu da je predmet završen i da će presuda na njegov zahtjev biti poslata U. za Š.. Ovu praksu da posle sudjenja sa pravnicima iz U. za Š. R.em i G. razgovara nastavio je i dalje, a moguće je da je u predmetima Osnovnog suda obavještavao R.a i G. o završenim suđenjima u predmetima gdje je bila veća vrijednost spora. Presude  koje je podizao u pisarnici  suda  je dostavljao U. za Š.  na  dalji postupak. Obično se radilo o presudama gdje je usvojen tužbeni zajhtjev U. za Š., a nije pratio kada će ih poslati U. jer nije očekivao da će se U.a žaliti. Manji je  broj  presuda koje je podigao u pisarnici suda od broja presuda  koje  su preko pošte dostavljane  U. za Š..</span>
</p>
<p class="p5"></p>
<p class="p4">
<span>U završnoj riječi okrivljeni R.V. je istakao  da se ne osjeća  krivim, jer nije  čuo  datum kad je sudija izrekao da  se presuda podigne u pisarnici što je potvrdio i svjedok A., njegov  predlog  da se presuda pošalje poštom U.  za Š. zapisnički je konstatovan ali nije ni prihvaćen ni odbijen o čemu je posle rasprave obavijestio preko telefona R.a. Dostavljanje predmetne presude preko pošte  U. za Š. tražio je iz razloga što je  trebao da ide na  godišnji odmor i što se  radilo o imovinskom  zahtjevu  velike  vrijednosti. Ovaj  zahtjev  je unijet u zapisnik  sa  rasprave i smatrao je da je sudija ovaj njegov zahtjev iz  završne  riječi prihvatio i ako na zapisniku nije donio  formalnu odluku  niti  se usmeno izjasnio  o njegovom zahtjevu. </span>
</p>
<p class="p4"></p>
<p class="p5">
<span>	Radi utvrđivanja odlučnih činjenica i donošenja pravilne i zakonite odluke sud je izveo  sledeće dokaze: saslušao svjedoke R. M.a, A. V., Piper Radula i  G.S.u,  pročitao i to: presudu  Privrednog suda u B. Polju P. br. 149/05 od 25. 08.2006 godine; zapisnik o glavnoj raspravi u predmetu P. br. 149/05 od 11.07.2006. godine; rješenje Privrednog suda P. br. 149/05 od 09.10.2006. godine, rješenje Apelacionog suda Pž. br. 125/08 od 27.03.2009. godine, rješenje Privrednog suda P. br. 149/05 od 20.11.2006. godine, ovlašćenje U. za Š.P.a br. 413 od 01.03.2006. godine; rješenje o rasporedu U. za Š. br. 955 od 20.05.2005. godine; pravilnik o unutrašnjoj organizaciji i sistematizaciji U. za Š.P.a  od februara mjeseca br. 388 od 02.03. 2005. godine; izvršio uvid u spise predmeta  Privrednog suda u Bijelom Polju P br. 149/05; i izvršio uvid u izvod iz kaznene evidencije za okrivljenog. Drugih predloga za dopunu dokaznog postupka nije bilo. </span>
</p>
<p class="p4"></p>
<p class="p4">
<span>Cijeneći odbranu okrivljenog i dokaze pojedinačno i u medjusobnoj vezi shodno čl. 360 st. 2 ZKP-a, sud je utvrdio činjenično stanje i na osnovu istog zaključio da nije dokazano da je okrivljeni izvršio krivično djelo stavljeno mu na teret izmijenjenom optužnicom ODT-a.  </span>
</p>
<p class="p5">
<span>	</span>
</p>
<p class="p4">
<span>Svjedok  R.M.je u bitnom istakao da je zaposlen u U. za Š.P.a kao šef službe opštih poslova i da u su u U. zaposlena  tri pravnika koji zbog obima poslova ne uspijevaju da u svim predmetima pred  nadležnim sudovima zastupaju U.u za Š., pa  sa  navedenog  razloga za pojedine predmete direktor  U. za Š. daje ovlašćenje za zastupanje drugim licima, a za Područnu jedinicu u  Bijelom Polju konkretno R.V.u. R.V. je kao punomoćnik tužene U. za Š.P.a po ovlašćenju direktora U. br. 413 od 01.03.2006. godine, postupao u predmetu Privrednog suda u Bijelom Polju P. br. 149/05. R.V. ga je telefonskim putem obavijestio da je rasprava u navedenom predmetu završena i da je tražio od postupajućeg sudije da se presuda pošalje U. za Š.P.a iz razloga što će da ide na godišnji odmor kazavši takođe da je  sudija  to unio u zapisnik i da će U.a za Š. dobiti presudu. Nije sumnjao da presuda u ovom predmetu  neće doći na  adresu  U. za Š., a  kada su u U. saznali da je presuda postala pravosnažna tražili su povraćaj postupka i to nije prihvaćeno. Rješenjem o rasporedu U. za Š. od  20.05.2005.  godine, R. je raspoređen na poslove namještenika br. jedan što znači da može obavljati poslove iz ekonomske struke, a po potrebi i druge poslove. Na glavnom pretresu od 01.12.2009. godine,  dodao je  da su u složenijim parničnim predmetima gdje  je u pitanju veća  šteta U.u za šumu zastupali on i koleginica - pravnica, s tim što se dešavalo da u postupcima pred Privrednim sudom ovlaste  R.V.a da zastupa U.u za Š. i misli  da je to bilo u 2005/2006 godini, a  moguće da je R. predmet P. br. 149/05 bio prvi slučaj zastupanja pred Privrednim sudom, ne sjeća se da li je u 2005/2006 godini, R. zastupao U.u u predmetima  Osnovnog suda. Na glavnom pretresu od 07.12.2010. godine istakao je da je u vrijeme kritičnog događaja U.a za Š. imala dosta predmeta pred Osnovnim i Privrednim sudom u  Bijelom Polju pa pošto je  U.a  imala  samo tri pravnika od  kojih dva u P.ima i jedan u Nikšiću iz U.  su davali ovlašćenja R. da zastupa U.u u imovinskim predmetima gdje je  bila  naknada  štete na osnovu izvršenog krivičnog djela. U predmetu Privrednog suda P. br. 149/05 R. je ovlašćenje za zastupanje  dato iz razloga  što  je  bila sezona  godišnjih odmora i niko od pravnika iz U. nije mogao da ode na raspravu. Kritičnog dana posle  zaključene rasprave R. ga je pozvao preko telefona saopštio mu da je rasprava završena i da je  rekao sudiji  da primjerak presude  dostavi U. za Š.P.a pošto ide  na godišnji odmor. R.evu priču prihvatio je bez ikakve  sumnje i zebnje i očekivao  da će presuda biti  dostavljena  U. za Š.P.a  s  tim što  je  većina presuda iz tog perioda  kao i prije i poslije ovog događaja od  svih  sudova  dostavljana na  adresu U. za Š.  P.a. Očekivao  je  da će presuda  stići u U.u za Š.P.a ništa mu nije bilo sumnjivo jer je bilo vrijeme odmora a U.a za Š. je presudu dobila tek kada je presuda postala izvršna. Kod R.a i kod Privrednog suda se nije raspitivao zašto nema presude u to  vrijeme imao je dosta predmeta u radu i nije obraćao posebnu pažnju na ovaj predmet. U 2005  godini, pred Osnovnim sudom u  Bijelom Polju je bilo  dosta predmeta  U. za Š. za naknadu štete imovinsko pravne prirode povodom krivičnog djela šumska krađa i većina ovih presuda je dostavljena poštom, ne sjeća se  da li je neku od  ovih presuda R. podizao u pisarnici suda, u tim predmetima su usvajani zahtjevi U. za Š. pa im nije bilo bitno kad će stići presuda pošto se na njih nijesu žalili. Dešavalo se da  R. ne zastupa na svim ročištima u jednom predmetu nego da na neka ročišta dođe neko iz U. za Š.. R. je uglavnom zastupao kada su on i koleginica G. bili iz raznih razloga spriječeni da pristupe pred sudovima u  Bijelom Polju, a ovlašćenja  su mu dostavljana  na razne  načine i preko faxa i preko pošte. On i G.ka su nastojali da kod nekih ozbiljnijih predmeta sa većim novčanim iznosima zastupaju U.u pred sudom. Siguran je da je R. predmet P. br. 149/05 kod sudije Pipera bilo prvo zastupanje pred Privrednim sudom. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a u bitnom potvrdjen navodima iz iskaza svjedokinje G.S. i  navodima iz odbrane okrivljenog R.a. </span>
</p>
<p class="p4"></p>
<p class="p4">
<span>Svjedok A. V.a u bitnom je istakao: da je bio punomoćnik D. "B." iz Bijelog Polja u postupku naknade štete protiv tužene U. za Š.P.a u predmetu P. br. 149/05. Po zaključenju rasprave koliko se sjeća, postupajući sudija je odredio datum dostavljanja presude a pošto on godišnji odmor  koristi tokom avgusta mjeseca reagovao je lično i tražio od sudije da presudu dostavi poštom. Presudu je trebalo podići negdje krajem avgusta, u to vrijeme je imao ugovorene radove u Kragujevcu pa da ne bi prekidao radove tražio je  da  se presuda dostavi putem pošte. Nakon ovoga on i punomoćnik U. za Š.  su počeli da komentarišu neke  teme oko godišnjih odmora i on nije  pratio  šta  dalje sudija unosi u  zapisnik smatrajući da će  sudija uvažiti  predlog  tuženog a i njegov da se presuda dostavi pismeno. Zapisnik je potpisao  i nije kontrolisao datum  dostavljanja presude. U svojoj  kancelariji otvorio je rokovnik  da upiše datum podizanja presude ali  to nije mogao uraditi jer nije bio  siguran kakvu je odluku donio  sud o  načinu dostavljanja presude. Sjutradan je pošao kod postupajućeg sudije i saznao da presudu trebalo podići odredjenog dana, pa je svoje privatne obaveze morao pomjeriti i presudu je podigao  kada je  bilo određeno. Sjeća se da je okrivljeni R.V. tražio od  suda  da se  primjerak presude dostavi poštom U. za Š.P.a, koji zahtjev je i on iznio  zbog  svog godišnjeg odmora. Sa rasprave  je izašao sa ubjeđenjem da će primjerak presude biti dostavljen poštom, ali je ostala sumnja kako će postupajući sudija  izvršiti dostavu presude. Na glavnom pretresu od 07.12.2010. godine dodao je da je potpisao zapisnik, a isti nije gledao, niti spori sadržinu zapisnika, s tim što po izlasku iz suda nije bio siguran da li će presuda ići poštom ili će se podići. Nije čuo da je sudija Piper nešto odgovorio R. na njegov zahtjev da se presuda dostavi preko pošte. On i R. su od postupajućeg sudije Pipera tražili da se presuda dostavi preko pošte i računali su da to sudija piše u zapisnik, nijesu dalje obraćali pažnju, niti su dalje slušali, počeli su priču oko godišnjeg odmora, a on je više bio ubijedjen da će dostava ići preko pošte, mada je bio skeptičan, pa je naknadno izvršio provjeru. Čuo je da je Piper kazao da će uraditi presudu iako će ići na odmor u avgustu. Medjutim, njemu je ostalo nejasno kako će presuda biti otpremljena i nakon rasprave bio je u nedoumici kako će presuda biti dostavljena. Navode iz iskaza ovog svjedoka da je presudu podigao dana kada je to odredio sudija, sud nije prihvatio jer su isti u suprotnosti sa stanjem u spisima predmeta Privrednog suda P. br. 149/05. Ostale navode iz iskaza ovog svjedoka sud je u potpunosti prihvatio kao jasane logične i uvjerljive, ničim dovedene u sumnju, nesračunate na otežavanje ili pak olakšavanje krivično pravnog položaja okrivljenog, a u bitnom potvrdjene navodima iz iskaza svjedoka G.S. i Piper Radula, te navodima iz odbrane okrivljenog R.a. </span>
</p>
<p class="p4"></p>
<p class="p4">
<span>Iz iskaza svjedoka Piper Radula proizilazi da je postupao kao sudija u predmetu Privrednog suda u B. Polju P. br. 149/05 i da je u tom predmetu dana  11.07.2006. godine, zaključena rasprava u prisustvu punomoćnika  tužioca  advokata  A.  Radoice i punomoćnika tužene U. za Š. R.V.a. Pošto je zaključena rasprava  punomoćnicima je saopšteno da će odluka suda biti donijeta  dana 25.08.2006. godine u 10,00 časova, uz obavještenje punomoćnicima da tog  dana mogu preuzeti pisani otpravak odluke u građanskoj pisarnici Privrednog suda. Punomoćnici su takođe obaviješteni da je shodno čl. 341 ZPP-a rok za žalbu teče narednog  dana. Nakon ovih konstatacija na zapisnik sa glavne rasprave punomoćnik tuženog R.V. zatražio je od suda  da se primjerak odluke  dostavi U. za Š.P.a a da on ne dolazi u građansku pisarnicu radi preuzimanja odluke. On eventualnim rješenjem na zapisniku nije odlučio o tom zahtjevu punomoćnika tuženog tim prije što je već konstatovao da je rasprava zaključena a punomoćnik tuženog u  konačnoj riječi nije postavio takav zahtjev. Strankama je saopštio da primjerak odluke moraju preuzeti u pisarnici suda, no ne zna da li je punomoćnik tuženog čuo ovo saopštenje i objašnjenje jer je punomoćnik tužioca A. V.a započeo neku priču te moguće je da A. i R. nijesu ni čuli šta je on saopštio punomoćniku tuženog. R.V. je saopštio razloge zašto traži da se primjerak odluke dostavi tuženom  preko pošte, kazavši da će u  to vrijeme biti na godišnjem odmoru. Ne sjeća se da je R. tom prilikom pominjao ozbiljnost  predmeta i vrijednost spora i da bi  dobro  bilo da se odluka pošalje u P.a, a siguran je da je R.  na ovo odgovorio ''i ja ću biti na odmoru ali ću uraditi presudu''. Poznato mu je da je R. zastupao U.u za Š. i u drugim predmetima u kojima je on postupao kao sudija. Smatra da je R. korektno zastupao  interese U.u za Š.  u predmetima u kojima je on postupao kao sudija, a R. kao punomoćnik U. za Š., s tim što je R. za predmet P. br. 149/05 posjedovao uredno ovlašćenje za zastupanje. Nije se mogao izjasniti o stručnim kvalifikacijama R.a. Nije mu poznata praksa ostalih sudija, a on kao postupajući sudija nije udovoljavao zahtjevima stranaka da im se pisani otpravak presude dostavlja na  adresu sjedišta. Procijenio je da u konkretnom slučaju nije opravdan zahtjev punomoćnika tužene da se  tuženoj pisani otpravak presude dostavi na adresu sjedišta zato što punomoćnik ide  na  godišnji odmor. Navodi iz iskaza ovog svjedoka da su na raspravi od 11.07.2006. godine punomoćnici obaviješteni da shodno čl. 341 ZPP-a rok za žalbu teče narednog dana od dana donošenja odluke - 25.08.2006. godine i da je to zapisnički konstatovano, nijesu potvrdjeni sadržinom pisanog dokaza - zapisnikom o glavnoj raspravi od 11.07.2006. godine u predmetu P. br. 149/95, pa sa navedenih razloga sud ove navode nije prihvatio, dok je ostale navode iz iskaza svjedoka sud u potpunosti prihvatio kao jasne, logične i uvjerljive, nesračunate na otežavanje ili pak olakšavanje krivično pravnog položaja okrivljenog, potvrdjene sadržinom pisanog dokaza - zapisnikom o glavnoj raspravi od 11.07.2006. godine, navodima iz iskaza svjedoka A. V.e, kao i navodima iz odbrane okrivljenog.</span>
</p>
<p class="p4"></p>
<p class="p4">
<span>Iz iskaza svjedokinje G.S. proizilazi da je R.V. pred Osnovnim sudom u Bijelom Polju zastupao U.u za Š.P.a, u krivičnim i parničnim predmetima manje vrijednosti. U predmetu Privrednog suda P. br. 149/05 šef pravne službe R.M.je bio spriječen da zastupa U.u za Š., te je R. dostavio ovlašćenje i pozvao ga da zastupa u navedenom predmetu U.u za Š.. Poznato joj je da se oko ovog predmeta Privrednog suda R. preko telefona čuo sa R.em i da je R.a obavijestio da će se primjerak odluke u tom predmetu dostaviti U. za Š.P.a poštom, jer je R. imao rješenje o godišnjem odmoru za avgust mjesec, a donošenje odluke je bilo odredjeno U.o u tom mjesecu. Nakon isteka roka za žalbu u predmetu P. br. 149/05 u razgovoru sa R. M.em je saznala da sudska odluka u tom predmetu nije stigla U. za Š. poštom, odnosno da je istu trebalo preuzeti u gradjanskoj pisarnici Privrednog suda u Bijelom Polju. Rijedak je slučaj da je R.V. preuzimao odluke u gradjanskim pisarnicama suda u Bijelom Polju, jer je većina odluka u kojima je stranka bila U.a za Š.P.a, U. za Š. dostavljana preko pošte. U.a za Š. je imala veći broj sporova pred sudovima u Bijelom Polju i to posebno pred Privrednim sudom, a R. je od 2003. do 2007. godine često zastupao U.u za Š. i doprinio je da se veliki broj sporova uspješno završi. Radnik U. za Š. preuzimao je presude iz pisarnice Privrednog suda u Bijelom Polju u slučajevima kada je na zapisniku saopšten datum donošenja i preuzimanja presude. Na glavnom pretresu od 13.01.2011. godine dodala je da je M. R. njoj predpostavljeni u Uprvi za Š., te je isti po prirodi stvari prije nje bio obaviješten da će R. ići na odmor i da će U. za Š. presuda biti dostavljena poštom, odnosno da je R. zamolio sudiju da se presuda dostavi preko pošte, kako je to bila i uobičajena praksa i kako su im predhodno sudovi dostavljali presude. Jedno jutro u kancelariji R. je kazao da je predmetna presuda postala izvršna, a da uopšte nije stigla u U.u za Š., odnosno da je U.a za Š. morala biti obaviještena o presudi, dostavljanjem presude. Nju lično R. nije obavještavao da je završen postupak pred sudom, jer je R. rukovodilac i njega je R. obavijestio. Ovo joj je poznato iz R.eve priče, jer sa R.em oko ove presude i predmeta nije komentarisala. U to vrijeme su imali mnogo predmeta pred raznim sudovima u Crnoj gori i ona i R. su jedva stizali da prate postupke i da izjavljuju žalbe. R. joj je poznat kao uzoran i savjestan radnik i lojalan državnom organu u kojem radi. Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a u bitnom potvrdjen navodima iz iskaza svjedoka R. M.a i  navodima iz odbrane okrivljenog R.a. </span>
</p>
<p class="p4"></p>
<p class="p4">
<span>Iz spisa predmeta Privrednog suda u Bijelom Polju P. br. 149/05 proizilazi da je pravnosnažnom i izvršnom presudom P. br. 149/05 od 25.08.2006. godine djelimično usvojen tužbeni zahtjev tužioca D. ''B.'' iz Bijelog Polja koga je zastupao punomoćnik advokat A. V.a i obavezana tužena U.a za Š.P.a, koju je zastupao punomoćnik R. V., da tužiocu na ime štete i izmakle dobiti isplati iznos od 28.610,30 €, kao i da mu naknadi troškove parničnog postupka u iznosu od 1.810,00 €, dok je kao neosnovan odbijen dio tužbenog zahtjeva tužioca za iznos od 6.434,40 €. U spisima postoje dostavnice sa podacima da je ova odluka punomoćniku tužioca advokatu A. V.i uručenadana 09.09.2006. godine, a punomoćniku U. za Š.P.a R. V.u dana 22.09.2006. godine.</span>
</p>
<p class="p4"></p>
<p class="p4">
<span>Iz ovlašćenja U. za Š. broj 413 od 01.03.2006. godine proizilazi da je direktor U. za Š. Iso Kalač ovlastio R. V.a, zaposlenog kod U. za Š. da pred Privrednim sudom u Bijelom Polju može zastupati U.u za Š. u pravnoj stvari tužioca D. ''B.'' iz Bijelog Polja, radi duga. U ovlašćenju je sadržana oznaka predmeta P. br. 149/05. </span>
</p>
<p class="p4"></p>
<p class="p4">
<span> U zapisniku o glavnoj raspravi u predmetu Privrednog suda u Bijelom Polju P. br. 149/05 od 11.07.2006. godine, poslije riječi stranaka konstatovano je da je rasprava završena u 08,55 časova. A potom je konstatovano:</span>
</p>
<p class="p4">
<span>''Za ovim se prisutne stranke, odnosno punomoćnici stranaka obavještavaju da će sud odluku u odnosnoj stvari donijeti na dan 25.08.2006. godine u 10,00 časova, kog dana stranke otpravak odluke u odnosnoj stvari mogu preuzeti u gradjanskoj pisarnici ovog suda. </span>
</p>
<p class="p4">
<span>Naknadno punomoćnici stranaka traže od suda da im primjerak odluke u odnosnoj stvari dostavi i to punomoćnik tužioca traži da mu se primjerak odnosne odluke dostavi lično, dok punomoćnik tuženog traži da se primjerak odluke u ovoj stvari dostavi U. za Š.P.a.</span>
</p>
<p class="p4">
<span>Za ovim prisutne stranke - punomoćnici stranaka pregledaju zapisnik i isti potpisuju bez primedbe''. </span>
</p>
<p class="p4">
<span>Zapisnik je ovjeren potpisima sudije, zapisničara i punomoćnika stranaka. Zapisnički je takodje konstatovano da je punomoćnik tužene u konačnoj riječi predložio da se u cjelosti odbije kao neosnovan tužbeni, odnosno precizirani tužbeni zahtjev, sa razloga iznijetih od strane tuženog tokom postupka. Sadržinu ovog pisanog dokaza sud je u potpunosti prihvatio. </span>
</p>
<p class="p4"></p>
<p class="p4">
<span>Iz rješenja Privrednog suda u Bijelom Polju P. br. 149/05 od 09.10.2006. godine proizilazi da je ovo rješenje donijeto u postupku odlučivanja o predlogu tuženog za povraćaj u predjašnje stanje, van ročišta, a rješenjem je odbijen predlog tuženog kojim je tražio da mu se dozvoli povraćaj u predjašnje stanje, zbog propuštanja roka za izjavljivanje žalbe na presudu ovog suda P. br. 149/05 od 25.08.2006. godine. </span>
</p>
<p class="p4">
<span> </span>
</p>
<p class="p4">
<span> Iz rješenja Privrednog suda u Bijelom Polju P. br. 149/05 od 20.11.2006. godine proizilazi da je ovo rješenje donijeto u postupku po žalbi tuženog izjavljenoj na presudu P. br. 149/05 od 25.08.2006. godine i da je istim ''žalba tuženog izjavljena na presudu Privrednog suda u Bijelom Polju P. br. 149/05 od 25.08.2006. godine odbačena kao neblagovremena. </span>
</p>
<p class="p4"></p>
<p class="p4">
<span>Iz rješenja Apelacionog suda Crne Gore Pž. br. 125/08 od  27.03.2009. godine, je utvrdjeno da su potvrdjena rješenja Privrednog suda u Bijelom Polju P. br. 149/05 od 09.10.2006. godine, kojim je odbijen predlog U. za Š.P.a kojim je tražila da se u tom  predmetu dozvoli  povraćaj u pređašnje stanje zbog propuštanja roka za izjavljivanje žalbe na  presudu P. br. 149/05 od 25.08.2006. godine, zatim rješenje P. br. 149/05 od 17.10.2006. godine, kojim je odbijen predlog U. za Š. za ponavljanje postupka okončanog pravosnažnom presudom P. br. 149/05 od  25.08.2006. godine i rješenje P. br. 149/05 od 20.11.2006. godine, kojim je odbačena kao neblagovremana žalba U. za Š. izjavljena na gore navedenu presudu.</span>
</p>
<p class="p5"></p>
<p class="p5">
<span>	Iz Pravilnika o unutrašnjoj organizaciji i sistematizaciji U. za Š.P.a iz februara mjeseca 2005. godine, utvrdjeno je da namještenik I vrši poslove evidencije o primjeni i datim instrumentima plaćanja; sastavlja i podnosi analize o knjigovodstvenom stanju sredstava i izvora sredstava; prati i proučava propise u vezi sa knjigovodstvom; vrši obračun zarada zaposlenih i vodi  i obračunava obustave za zaposlene, a vrši i druge poslove po nalogu predpostavljenog.</span>
</p>
<p class="p5">
<span>	</span>
</p>
<p class="p5">
<span>	Navodi iz odbrane okrivljenog da je on kritičnog dogadjaja U.u za Š.P.a zastupao po osnovu ovlašćenja, odnosno naloga predpostavljenog potvrdjeni su sadržinom ovlašćenja U. za Š.P.a broj 413 od 01.03.2006. godine, te navodima iz iskaza svjedoka R.a, G.ke i Pipera, a ovlašćenje okrivljenom R. je izdato saglasno Pravilniku o unutrašnjoj organizaciji i sistematizaciji U. za Š.P.a iz februara mjeseca 2005. godine, kojim je propisano da namještenik I izmedju ostalog vrši i druge poslove po nalogu predpostavljenog.  </span>
</p>
<p class="p5"></p>
<p class="p5">
<span>	Navodi iz odbrane okrivljenog da je on nakon što je postupajući sudija u predmetu Privrednog suda u B. Polju K. br. 149/05 Radule Piper zaključio glavnu raspravu i na zapisnik donio odluku da će se dostava odluke izvršiti podizanjem iste u gradjanskoj pisarnici suda, tražio od postupajućeg sudije da se dostava odluke za tuženu U.u za Š.P.a koju je on zastupao izvrši dostavljanjem odluke U. za Š. na adresu sjedišta u P.ima, potvrdjeni su navodima iz iskaza svjedoka A. V.e i Piper Radula, te zapisnikom o glavnoj raspravi od 11.07.2006. godine iz predmeta Privrednog suda u Bijelom Polju P. br. 149/05.  </span>
</p>
<p class="p5"></p>
<p class="p5">
<span>	Okrivljeni je u svojoj odbrani istakao da postupajući sudija u predmetu Privrednog suda P. br. 149/05 na zapisnik o glavnoj raspravi od 11.07.2006. godine nije donio formalnu odluku o njegovom zahtjevu da se odluka U. za Š. dostavi preko pošte, što je takodje potvrdjeno sadržinom predmetnog zapisnika, te navodima iz iskaza svjedoka A.a i Pipera. </span>
</p>
<p class="p5"></p>
<p class="p5">
<span>	Svjedok Piper je u svom iskazu istakao da formalnu odluku o predlogu punomoćnika tužene, okrivljenog R.V.a na pomenutom zapisniku nije donio, iz razloga što izmedju ostalog punomoćnik tužene takav zahtjev nije postavio u konačnoj riječi. Medjutim, iz zapisnika o glavnoj raspravi od 11.07.2006. godine proizilazi da je postupajući sudija Piper obavještenje o načinu dostavljanja odluke u predmetu P. br. 149/05 punomoćnicima parničnih stranaka saopštio nakon konačne riječi i zaključenja glavne rasprave, pa je po ocjeni suda logično da punomoćnik tužene - okrivljeni R.V. prilikom davanja konačne riječi nije znao kako će predmetna odluka biti dostavljena parničnim strankama, te ovaj zahtjev nije mogao ni istaći u konačnoj riječi. Svjedok Piper u svom iskazu ostavio je mogućnost da punomoćnici tužioca i tuženog A. i okrivljeni R. nijesu čuli njegovo obavještenje na glavnoj raspravi iz razloga što su isti nakon zaključenja glavne rasprave započeli razgovor o drugim temama. Kod ovakvog utvrdjenog činjeničnog stanja, a u prvom redu činjenice da na zapisniku o glavnoj raspravi od 11.07.2006. godine, postupajući sudija Piper nije odlučio o zahtjevu punomoćnika tužene - okrivljenog R.a u pogledu dostavljanja odluke U. za Š.P.a preko pošte, po ocjeni suda stoje navodi iz odbrane okrivljenog da je isti smatrao da je postupajući sudija prećutno prihvatio njegov zahtjev i vjerovao da će odluka u navedenom predmetu tuženoj U. za Š.P.a biti dostavljena preko pošte na adresu sjedišta. </span>
</p>
<p class="p5"></p>
<p class="p5">
<span>	Po ocjeni suda ponašanje okrivljenog R.a kao punomoćnika U. za Š.P.a u predmetu pred Privrednim sudom u Bijelom Polju P br. 149/05 ne upućuje na zaključak da je on nesavjesno postupao, u prvom redu imajući u vidu činjenicu da je u potpunosti postupio po instrukcijama koje je dobio od M.a R.a, šefa pravne službe U. za Š.P.a i u konačnoj riječi tražio da se tužbeni zahtjev u cjelosti odbije kao neosnovan, nesavjesnost okrivljenog R.a ne leži ni u činjenici da je od postupajućeg sudije, nakon zaključenja glavne rasprave tražio da se primjerak sudske odluke tuženoj dostavi preko pošte, jer je na ovaj način samo koristio zakonsko pravo koje mu po ZPP-u kao punomoćniku tuženog pripada. A zbog činjenice da, nakon što je okrivljeni R. kao punomoćnik tužene na glavnoj raspravi stavio predlog da se primjerak odluke suda tuženoj dostavi preko pošte, koji predlog je podržao i punomoćnik tužioca i o kom predlogu postupajući sudija nije donio formalnu odluku na zapisniku, niti je usmeno saopštio punomoćnicima stranaka da se ovaj njihov predlog odbija, logična je odbrana okrivljenog da je kritičnog dana iz sudnice, odnosno prostorija Privrednog suda izašao sa uvjerenjem da će sudska odluka tuženoj U. za Š. biti dostavljena preko pošte, odnosno da je postupajući sudija prećutno prihvatio njegov predlog da se odluka dostavi preko pošte, o čemu je u daljem razvoju dogadjaja preko telefona i obavijestio R. M.a - šefa pravne službe tužene U. za Š.P.a, te ovakvo njegovo ponašanje po ocjeni suda ne prestavlja očigledno nesavjesno ponašanje.</span>
</p>
<p class="p5"></p>
<p class="p5">
<span>	U zapisniku o glavnoj raspravi P. br. 149/05 od 11.07.2006. godine nije sadržano upozorenje suda punomoćnicima stranaka da im rok za žalbu teče od dana 25.08.2006. godine - dana kada su stranke otpravak odluke mogle preuzeti u gradjanskoj pisarnici suda, pa kod ove činjenice i činjenice da postupajući sudija nije na zapisniku odbio predlog punomoćnika tužene - okrivljenog R.a da se dostava tuženoj izvrši preko pošte na adresu sjedišta, niti R. verbalno saopštio da će dostava biti izvršena isključivo podizanjem odluke u gradjanskoj pisarnici suda, odnosno da se njegov predlog odbija, sud na pouzdan način nije mogao zaključiti da dalje ponašanje punomoćnika tužene - okrivljenog R.a prestavlja očigledno nesavjesno ponašanje u vršenju povjerene mu službene radnje - zastupanja tužene U.a za Š.P.a u predmetu Privrednog suda u Bijelom Polju P. br. 149/05. Naprotiv, sud je uvjerenja da je okrivljeni R. opravdano vjerovao, da je njegov predlog za dostavu otpravka presude preko pošte prećutno usvojen i očekivao da će predmetna presuda biti dostavljena U. za Š.P.a preko pošte.</span>
</p>
<p class="p5"></p>
<p class="p5">
<span>	Svjedoci G. i R. su postupanje R.a, kao zastupnika U. za Š.P.a pred sudovima u Bijelom Polju prestavili kao primjer dobrog postupanja u vršenju službe, pa imajući u vidu činjenice da okrivljeni R. nije diplomirani pravnik i da mu je zastupanje u predmetu P. br. 149/05 bilo prvo zastupanje pred Privrednim sudom u Bijelom Polju, da on nije pisao žalbe na presude, da su presude sudova u tom periodu, a i u ranijem periodu U. za Š.P.a uglavnom dostavljane preko pošte na adresu sjedišta, da je institut dostave presude strankama, njihovim preuzimanjem u pisarnici suda (član 341 ZPP-a) novina, uveden Zakonom o parničnom postupku koji se primjenjuje od jula 2004. godine, koji je po izjavi svjedoka R.a i G.ke rijetko primjenjivan u praksi sudova u odnosu na stranku - U.u za Š.P.a, pa ove činjenice i okolnosti, te činjenica da na glavnoj raspravi od 11.07.2006. godine sud nije donio nikakvu pisanu odluku na zapisnik o zahtjevu okrivljenog R.a da se otpravak presude U. za Š.P.a dostavi preko pošte, po ocjeni suda su okrivljenog R.a učvrstile u uvjerenju da će sud primjerak odluke u predmetu Privrednog suda u B. Polju P. br. 149/05 tuženoj U. za Š.P.a dostaviti preko pošte, pa je životno i logično da okrivljeni R. ovo svoje uvjerenje dalje prenese šefu pravne službe R., smatrajući da je na taj način završio svoje zastupanje u navedenom predmetu i da će eventualno dalje radnje u predmetu nakon dostavljanja predmetne presude preko pošte - pisanja žalbe i slično preuzeti pravnici U. za Š.P.a. </span>
</p>
<p class="p4"></p>
<p class="p4">
<span>Po ocjeni suda izjava sudije Pipera ''i ja ću u avgustu na odmor, ali ću uraditi presudu'', nakon zahtjeva R.a da se zbog godišnjeg odmora presuda dostavi U. za Š.P.a, ne prestavlja odluku suda o načinu dostavljanja presude </span>
</p>
<p class="p4"></p>
<p class="p4">
<span>Ponašanje okrivljenog R.a - službene radnje koje je preduzeo zastupajući po ovlašćenju tuženu U.u za Š.P.a u predmetu Privrednog suda u Bijelom Polju P. br. 149/05 po ocjeni suda ne prestavlja očigledno nesavjesno postupanje, te je sud imajući u vidu načelo ''in dubio pro reo'' po kome činjenice koje idu na teret okrivljenoj  moraju biti na nesumljiv način dokazane, a što tokom postupka nije učinjeno okrivljenu usled nedostatka dokaza, shodno čl. 363 st. 3 Zakonika o krivičnom postupku, oslobodio od optužbe za krivično djelo nesavjestan rad u službi iz čl. 417 st. 1 Krivičnog zakonika, stavljeno na teret okrivljenoj po izmijenjenoj optužnici.   </span>
</p>
<p class="p4"></p>
<p class="p4">
<span>Troškovi postupka shodno čl. 203 Zakonika o krivičnom postupku, padaju na teret budžeta CG.</span>
</p>
<p class="p4">
<span>	</span>
</p>
<p class="p4">
<span>Imovinsko pravnog zahtjeva nije bilo. </span>
</p>
<p class="p5">
<span>	</span>
</p>
<p class="p4">
<span>Sa izloženog odlučeno je kao u izreci presude, a shodno čl. 363 tač. 3 Zakonika o krivičnom potupkua.	 </span>
</p>
<p class="p4"></p>
<p class="p8">
<span>OSNOVNI SUD U BIJELOM POLJU</span>
</p>
<p class="p8">
<span>Dana 13.01.2011. godine </span>
</p>
<p class="p8"></p>
<p class="p5"></p>
<p class="p8"></p>
<p class="p5">
<span>Zapisničar 						            	Predsjednik vijeća-sudija  </span>
</p>
<p class="p5">
<span>Sonja Marković					                           Dragan Mrdak</span>
</p>
<p class="p5"></p>
<p class="p5"></p>
<p class="p5"></p>
<p class="p2"></p>
<p class="p9"></p>


</body>
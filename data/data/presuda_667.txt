<div style="text-align: right;">
	K.br. 319/10</div>
<br>
<div style="text-align: center;">
	U IME NARODA</div>
<br>
<br>
VIŠI SUD U PODGORICI, u vijeću satavljenom od sudije Tabaš Predraga, kao predsjednika vijeća i sudija porotnika Dulović Jovana i Ramović Dragana, kao članova vijeća, uz učešće namještenika Novičić Slobodanke kao zapisničara, u predmetu protiv optuženog K. B., zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, po optužnici Višeg državnog tužioca u Podgorici Kt.br.240/10 od 13.12.2010 godine, koju je na glavnom pretresu zastupala Sanja Jovićević zamjenik VDT-a u Podgorici, nakon održanog usmenog, glavnog i javnog pretresa, započetog i završenog dana 24.02.2011 godine, u prisustvu zastupnika optužbe, optuženog i njegovog branioca adv. J. Ž. iz Podgorice, nakon tajnog vijećanja i glasanja, donio je 01.03.2011 godine i istog dana javno objavio<br>
<br>
<div style="text-align: center;">
	P R E S U D U</div>
Optuženi:<br>
<br>
K.B., rodjen…. godine u B., sa prebivalištem na C., ul. .. j. br. .., državljanin Crne Gore, završio srednju školu, po zanimanju vozač, živi u vanbračnoj zajednici, bez djece, lošeg imovnog stanja, osudjivan i to presudom Opštinskog suda u Titogradu, K.br. 34/86, od 05.06.1985. godine, za krivično djelo iz čl. 185. st. 3. u vezi st. 1. KZ CG, izrečena mu je uslovna osuda 75 dana uslovno na jednu godinu i presudom Opštinskog suda Gornji Milanovac, K.br. 121/94, od 18.01.1995. godine, zbog krivičnog djela iz čl. 195. st. 3. u vezi st. 1. KZ S i izrečena mu je uslovna osuda tri mjeseca uslovno na jednu godinu, u pritvoru od 17.11.2010. godine do 01.03.2011. godine.<br>
<div style="text-align: center;">
	KRIV JE</div>
Zato što je:<br>
<br>
Dana 17.XI.2010. godine u Nikšiću, neovlašćeno radi prodaje držao i prenosio opojnu drogu-marihuanu-supstancu proglašenu za opojnu drogu Rješenjem o utvrdjivanju opojnih droga ("Sl. list SRJ" br. 44/02), na način što je u teretnom vozilu marke "FAP VBDT/38 X 2", reg. br. CT AE…., sa priključnim vozilom, reg. br. CT 146…., držao opojnu drogu-marihuanu ukupne mase 68,7 kg, zapakovanu u 53 PVC pakovanja i smještenu u prednjim pneumaticima priključnog vozila, te ovu opojnu drogu radi dalje prodaje prenosio, da bi u izvršenju djela bio otkriven prilikom kontrole vozila i lica od strane ovlašćenih policijskih službenika Uprave policije-Područne jedinice Nikšić, a koja droga je od strane okrivljenog bila namijenjena daljoj neovlašćenoj prodaji,<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.<br>
<br>
Pa ga sud primjenom citiranih zakonskih odredbi, te odredbi čl. 4,5,6,7,8,14,15,32,36,42. i 51. Krivičnog zakonika, te odredbi čl. 199, 202. i 364. Zakonika o krivičnom postupku<br>
<div style="text-align: center;">
	O S U Đ U J E</div>
<br>
Na kaznu zatvora u trajanju od 4 (četiri) godine, u koju kaznu će mu se uračunati vrijeme provedeno u pritvoru počev od 17.11.2010. godine do 01.03.2011. godine.<br>
<br>
Dužan je optuženi da na ime krivičnog postupka-sudskog paušala ovom sudu, plati novčani iznos od 100,00 eura, u roku od 15 dana po pravosnažnosti presude, pod prijetnjom prinudne naplate.<br>
<br>
Na osnovu čl. 75 i čl. 300 st. 7. Zakonika o krivičnom postupku optuženom se i z r i č e :<br>
<div style="text-align: center;">
	MJERA BEZBJEDNOSTI<br>
	ODUZIMANJE PREDMETA<br>
	&nbsp;</div>
I. ODUZIMA SE 68,7 kg zapakovane u 53 PVC pakovanja opojne droge heroin, koja se ima uništiti, nakon pravosnažnosti presude.<br>
<br>
II. ODUZIMA SE teretno motorno vozilo marke "FAP VBDT/38 X 2", reg. br. CT AE….., sa priključnim vozilom, reg. br. CT 146…, kao sredstva upotrijebljenog za izvršenje krivičnog djela.<br>
<br>
<br>
<div style="text-align: center;">
	O b r a z l o ž e nj e</div>
<br>
Optužnicom VDT-a u Podgorici Kt.br. 240/10 od 13.12.2010. godine, optuženom K.B. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika. Zastupnik optužbe je u završnoj riječi precizirao činjenične navode optužnice, na način kako je to bliže predstavljeno izrekom ove presude i pri tako preciziranoj optužnici u cjelosti ostao do završetka glavnog pretresa, predlažući sudu da optuženog oglasi krivim i kazni po zakonu.<br>
<br>
Optuženi K.B. se u prethodnom postupku branio ćutanjem. U svojoj odbrani na glavnom pretresu optuženi ne priznaje izvršenje krivičnog djela i navodi danije znao, da se u njegovom priključnom vozilu nalazi opojna droga marihuana, te da je kritičnog dana za G. J. trebalo da utovari betonske blokove u Srajevu, kada je istog dana oko 20,00 časova na graničnom prelazu izvršena kontrola njegovog vozila od strane policije i carine, kojom prilkom je nakon otvaranja gume, pronađena neka zelena materija i neki najlon. U nastavku svoje odbrane optuženi je naveo, da od 31. januara 2010. godine, nije radio, do kada je vozio jednu cistijernu za prevoz mazuta za preduzeće DOO "Humci", nakon čega je u avgustu mjesecu 2010. godine, sasvim slučajno u Podgorici, u naselju Zabjelo sreo G. J., koga poznaje još od 1998. godine, za koga je nakon rata na Kosovu prevozio gradju i koji mu je u razgovoru rekao da on ima posao za njega i da ga može angažovati, i tom prilikom mu pozajmio novac u iznosu od 6.000 eura, nakon čega je optuženi prodao svoju staru prikolicu, kupio novu, a zatim u avgustu mjesecu 2010. godine, registrovao svoj kamion marke "Fap", a u desetom mjesecu iste godine i priključno vozilo-prikolicu, da bi potom nekoliko dana prije kritičnog dogadjaja bio angažovan od strane G. J., da iz mjesta Han Bila u Bosni i Hercegovini preveze drvenu gradju do Skadra u Albaniji, što je optuženi i učinio i u mjestu Han Bila utovario drvenu gradju, u pilani kod izvjesnog K., u namjeri da u Han Bili gradju i carini, što nije bio u mogućnosti, zbog čega je po nagovoru izvjesnog K. otišao u Mostar, gdje takkodje nije mogao cariniti robu toga dana, jer je bila nedelja, zbog čega je morao sačekati naredni dan. Dalje je naveo, da se tokom boravka u Mostaru čuo sa G. J., a zatim sjutradan sa njim i sreo na pola sata, da bi po rastanku sa Golubovićem ocarinio robu i uputio se za Nikšić, gdje je prespavao, a zatim sjutradan krenuo za Albaniju, s tim što se u blizini Danilovgrada čuo sa G. J., koji mu je rekao da vozi prema granici sa Albanijom, gdje treba da se javi špediteru, a da će ga on čekati u Albaniji, što je optuženi i učinio, a zatim se ispred Skadra sreo sa G. J., nakon čega su zajedno otišli do mjesta gdje je trebalo da se istovari roba. Optuženi je dalje naveo, da po dolasku na stovarište roba nije mogla biti istovarena, jer nije bilo viljuškara, zbog čega ga je kupac robe iz Albanije poveo u restoran da ruča, gdje se zadržao nekih sat vremena, da bi po povratku iz restorana vidio da viljuškara i daljle nema, da je roba na kamionu, dok su na stovarištu bili vlasnik sa još dvojicom-trojicom ljudi. Po dolasku viljuškara pomjerio kamion, kako bi se mogle istovariti palete, a nakon istovara robe odmah je krenu prema granici sa Crnom Gorom, gdje se na jednoj pumpi ispred graničnog prelaza kratko zadržao 15-20 minuta, kako bi popio limenku piva, nakon čega se uptio u pravcu Podgorice u naselju Zabjelo, gdje je svratio do svoga oca oko 20,00 h i gdje se zadržao sat do sat ipo vremena, nakon čega je nastavio put kući na Cetinje, gdje je stigao izmedju 22,30 ili 23,00 h i parkirao kamion na »Obodovom parkingu“, a zatim otišao kući. Dalje je naveo, da je sjutradan 17.11.2010. godine, negdje izmedju 11,00 i 12,00 h radio oko kamiona, u čemu su mu pomagali Ž. P. i D. K., kada se čuo sa G. J., koji mu je rekao da istog dana podje za Sarajevo, gdje je trebalo da utovari neke blokove, zbog čega je oko 13,00 h sa Cetinja krenuo u pravcu Nikšića, gdje je svratio kod svoje vanbračne supruge, s tim što se prethodno u blizini Danilovgrada susreo sa G. J., koji mu je na jednoj benzinskoj pumpi nasuo gorivo u kamion za iznos od 430,00 eura i predao novac od 170,00 eura na ime troškova putovanja, nakon čega je oko 17,00 časova, iz Nikšića krenuo u pravcu Sarajeva, da bi negdje oko 20,00 h stigao na granični prelaz izmedju Crne Gore i Bosne i Hercegovine, gdje su ga kontrolisali policija i carina, tako što su otvorili gumu i u jednoj pronašli neku zelenu materiju i nailon. Optuženi je dalje naveo, da kamion kao ni prikolicu nikome nije pozajmljivao, da samo on posjeduje ključeve od kamiona, s tim što se kamion može lako otvoriti. Pri ovakvoj odbrani optuženi je ostao do završetka glavnog pretresa.<br>
<br>
Branilac optuženog K.B. je u završnoj riječi naveo, da u postupku nije dokazano da je optuženi izvršio krivično djelo stavljeno mu na teret, obzirom da se isti nalazio u neotklonjivoj stvarnoj zabludi, pa je predložio sudu da ga oslobodi od optužbe i nadoknadi mu troškove krivičnog postupka.<br>
<br>
Sud je u dokaznom postupku saslušao svjedoka G. J.; pročitao dvije službene zabilješke Uprave policije PJ Nikšić, Filijala za borbu protiv droge Ku.br. 712 od 17. i 18.11.2010. godine; zapisnik o pretresanju vozila Uprave policije PJ Nikšić Ku.br. 712 od 17.11.2010. godine; zapisnik o pretresanju TMV „Fap“, reg. br. CT AE.... i priključnog vozila reg. br. CT ..... AA Uprave policije PJ Nikšić Ku.br. 712 od 18.11.2010. godine; potvrdu o privremeno oduzetim predmetima Uprave policije PJ Nikšić Ku.br. 712 od 17.11.2010. godine; potvrdu o privremeno oduzetim predmetima, Uprave policije PJ Nikšić Ku.br. 712 od 18.11.2010. godine; izvještaj o vještačenju Uprave policije Forenzički centar Danilovgrad br. 4586/10; izvršio uvid u fotodokumentaciju Uprave policije PJ Nikšić br. 918/10; izvršio uvid u fotodokumentaciju sačinjenu povodom izvještaja o vještačenju br. 4586/10 i pročitao izvod iz KE za optuženog Uprave policije PJ Bar br. 22-4833 od 24.11.2010. godine.<br>
<br>
Svjedok G. J. je u svom iskazu naveo, da optuženog K.B. poznaje nekih 10 -11 godina, još iz vremena kada su iz pilana u Bosni i Crnoj Gori prevozili gradju na Kosovo, tako što je on posredovao izmedju vlasnika pilana i kupaca gradje za procenat i pronalazio prevoznika, na koji način je i angažovao optuženog K.B. da prevozi gradju. Dalje je naveo, da je zajedno sa K. bio u poslu do 2006 ili 2007. godine, nakon čega je čuo da je K. imao neku povredu noge i zbog čega jedno vrijeme nije radio, da bi se u avgustu 2010. godine, sreo sa optuženim i ponovo ga angažovao za prevoz gradje iz pilane "Kasumović", koja se nalazi u mjestu Han Bila kod Travnika u B i H do Albanije i to u oktobru ili novembru mjesecu 2010. godine. Svjedok je dalje naveo, da on nije odlazio na put zajedno sa optuženim, iz razloga što je invalid, ima vještačku nogu, već je optuženom davao instrukcije preko telefona gdje treba da preuzme robu, kom špediteru da se javi i gdje će isporučiti robu, te da je prilikom isporuke drvene gradje iz B i H, optuženom rekao da robu vozi do Skadra u Albaniji, s tim što se sreo sa njim na graničnom prelazu i rekao kom špediteru da se javi, a zatim produžio za Skadar do jednog stovarišta, čiji je vlasnik izvjesni Demaj, gdje se roba sa kamiona nije mogla istovariti, jer na stovarištu nije postojao viljuškar, da bi nakon 10 -15 minuta po dolasku uzeo novac za isporučenu gradju i otišao, tako da mu nije poznato koliko se optuženi zadržao na stovarištu. Svjedok je dalje naveo, da je odmah po isporuci gradje u Skadru, angažovao optuženog da ode do Visokog, gdje je trebao da utovari neke opeke, ali je prilikom puta za Bosnu, K. uhvaćen na graničnom prelazu. Svjedok je kategorički negirao da ima bilo kakve veze sa opojnom drobom koja je pronadjena u kamionu optuženog, niti ima bilo kakvih saznanja odakle se droga našla u kamionu. Dalje je pojasnio, da je u više navrata optuženom K.B. posudjivao novac, jer su bili u dobrim odnosima, a da mu je zadnji put novac posudio 2010. godine, prije nego što je angažovao optuženog, jer mu je novac trebao za kupovinu nove prikolice, kojom prilikom mu je posudio 6.000 eura. Dalje je pojasnio, da se sa optuženim sreo u Mostaru na carini, prilikom povratka optuženog iz Han Bila, gdje se&nbsp; sa istim zadržao nekih 15 minuta u kafani, koja se nalazi 30-40 metara od stovarišta, a da se kritičnog dana sreo sa optuženim u Danilovgradu na Jugopetrolovoj benzinskoj pumpi, kako bi mu predao novac koji mu je bio neophodan za putovanje, nakon čega je otišao kući.<br>
<br>
Iz&nbsp; sadržine službene zabilješke Uprave policije PJ Nikšić, Filijala za borbu protiv droge Ku.br. 712 od 17.11.2010. godine, proizilazi da je ista sačinjena povodom pronalaska opojne droge-marihuana, dana 17.11.2010. godine oko 19,10 časova, kada su ovlašćeni policijski službenici PJ Nikšić Filijale za borbu protiv droge, zajedno sa službenicima Uprave carina na graničnom prelazu „Vraćenovići“ na izslaku iz Crne Gore, zaustavili teretno motorno vozilo „Fap“ reg. oznaka CT AE.... i priključno vozilo „Autotreiding“, reg. oznaka CT ......AA, vlasništvo optuženog K.B., kojim je isti upravljao i prilikom kontrole vozila i mjerenja uredjajem „Baster“ utvrdili da u dva pneumatika postoje odstupanja u odnosu na ostale pneumatike na vozilu, zbog čega je izvršeno ispuštanje vazduha iz jednog pneumatika i prilikom demontaže istog uočeno je više pakovanja suve biljne materije zelene boje, karakterističnog mirisa, obavijene providnom trakom.<br>
<br>
Iz sadržine službene zabilješke Uprave policije PJ Nikšić, Filijala za borbu protiv droge Ku.br. 712 od 18.11.2010. godine, proizilazi da je ista sačinjena prilikom pretresa teretnog motornog vozila „Fap“ reg. oznaka CT AE.... i priključnog vozila „Autotreiding“, reg. oznaka CT .... AA, vlasništvo optuženog K.B., a po naredbi istražnog sudije Višeg suda u Podgorici, izvršenog u vulkanizerskoj radnji "VBR" u Nikšiću, kojom prilikom su u lijevom prednjem pneumatiku priključnog vozila pronadjena 22 paketića, a u desnom prednjem pneumatiku 31 paketić od PVC folije, sa sadržajem suve biljne materije zelene boje, za koju se pretpostavlja da je opojna droga marihuana, ukupne mase oko 70 do 75 kg.<br>
<br>
Iz sadržine zapisnika o pretresanju vozila Uprave policije PJ Nikšić Ku.br. 712 od 17.11.2010. godine, proizilazi da su ovlašćeni policijski službenici PJ Nikšić prilikom kontrole vozila, putnika i prtljaga, na graničnom prelazu Vraćenovići, Opština Nikšić, između Crne Gore i BiH, dana 17.11.2010. godine oko 19,10 časova zaustavili i pretresli teretno motorno vozilo marke "Fap“ reg. oznaka CT AE.... i priključno vozilo „Autotreiding“, reg. oznaka CT.... AA, vlasništvo K.B., koji je i upravljao predmetnim teretnim motornim vozilom, kojom prilikom su u dva pneumatika priključnog vozila pronašli više pakovanja suve biljne materije zelene boje, za koju se pretpostavljalo da je opojna droga marihuana, a koja zbog tehničkih nemogućnosti, odnosno neposjedovanja alata, nije mogla biti izuzeta na graničnom prelazu, zbog čega je vozilo preveženo na parking Područne jedinice Nikšić i obezbijedjeno do donošenja naredbe za pretresanje istog.<br>
<br>
Iz sadržine zapisnika o pretresanju TMV „Fap“, reg. br. CT AE..... i priključnog vozila reg. br. CT ..... AA Uprave policije PJ Nikšić Ku.br. 712 od 18.11.2010. godine, a koji pretres je izvršen po naredbi istražnog sudije Višeg suda u Podgorici, od 18.11.2010. godine, proizilazi da su ovlašćeni policijski službenici PJ Nikšić, prilikom pretresa priključnog vozila vlasništvo K.B. u desnom prednjem pneumatiku pronašli 31 pakovanje od providne PVC folije, a u lijevom prednjem pneumatiku 22 pakovanja od providne PVC folije, sa sadržajem suve biljne materije zelene boje, za koju se pretpostavljalo da je opojna droga marihuana.&nbsp;<br>
<br>
Iz sadržine potvrde o privremeno oduzetim predmetima Uprave policije PJ Nikšić Ku.br. 712 od 17.11.2010. godine, proizilazi da su od optuženog K.B. privremeno oduzeti: TMV „Fap“ reg. br. CT AE...., priključno vozilo marke „Autotreiding“ reg. br. CT.... AA, ključ od vozila, mobilni telefon marke Nokia 6120 IMEI broja ..... sa sim karticom serijskog broja ..........., operater M:tel, mobilni telefon marke Nokia 6070 IMEI broja ........... sa sim karticom plave boje sa oznakom Pro Monte bez serijskog broja, saobraćajne dozvole TMV reg. br. CT AE ..... i priključnog vozila reg. br. CT .... AA.<br>
<br>
Iz sadržine potvrde o privremeno oduzetim predmetima, o oduzimanju opojne droge Uprave policije PJ Nikšić Ku.br. 712 od 18.11.2010. godine, proizilazi da su od optuženog K.B. privremeno oduzeti: 31 paketić napravljen od PVC folije sa sadržajem suve biljne materije zelene boje pronađenih u desnom prednjem pneumatiku priključnog vozila reg. br. CT..... AA, kao i 22 paketića napravljena od PVC folije sa sadržajem suve biljne materije zelene boje pronađenih u lijevom prednjem pneumatiku navedenog priključnog vozila.<br>
<br>
Iz izvještaja o vještačenju Uprave policije Forenzički centar Danilovgrad br. 4586/10 utvrđuje se da je tom centru dostavljeno na vještačenje: devet (9) papirnih džakova u kojima su se nalazila pedeset tri (53) pakovanja od plastične kese obmotane plastičnom folijom, u obliku kvadra, sa sadržajem sasušene biljne materije tamno zelene boje, karakterističnog opojnog mirisa, ukupne neto mase m=68,7 kg, koji uzorci su pronađeni prilikom redovne kontrole TMV „Fap“ reg. br. CT AE ..... i priključnog vozila reg. br. CT ..... AA, kojim je upravljao optuženi K.B., te da je detaljnim mikroskopskim pregledom dostavljenog biljnog materijala, konstatovano prisustvo smole i bodlji, u obliku "medvedjih kandži", na osnovu čega je utvrdjeno da isti potiču od biljke, čiji je botanički naziv "Cannabis sativa L", poznatiji&nbsp; kao marihuana, dok je detaljnom hemijskom analizom utvrđeno da svi uzorci sadrže psihoaktivnu komponentu tetrahidrokanabinol (THC) u koncentraciji iznad 0,3%, koja supstanca utiče na centralni nervni sistem, izaziva stanje zavisnosti i nalazi se na listi opojnih droga (Službeni list SRJ, br. 44/2002), dok se iz fotodokumentacije koja je sastavni dio tog izvještaja i koja sadrži tri fotografije utvrđuje izgled uzoraka koji su bili predmet vještačenja.<br>
<br>
Sud je nalaz i mišljenje cijenio kao stručan, jasan, objektivan, zasnovan na pravilima struke i nauke, pa je isti u cjelosti i prihvatio.<br>
<br>
Uvidom u fotodokumentaciju Uprave policije PJ Nikšić br. 918/10 konstatuje se da je fotoelaborat sačinjen povodom pronalaska 53 PVC pakovanja sa sadržajem suve biljne materije u priključnom vozilu reg. br. CT .... AA, a prilikom pretresa TMV „Fap“ reg. br. CT AE.... sa priključnim vozilom reg. br. CT ..... AA, kojim je upravljao optuženi K.B., na graničnom prelazu „Vraćenovići“. Fotoelaborat je sačinjen 17. i 18.11.2010. godine i sadrži dvanaest fotografija na kojima je prikazano: izgled vozila na GP „Vraćenovići“, izgled vozila ispred vulkanizerske radnje „Đurković“ u ul. Vuka Karadžića u Nikšiću, pneumatici na priključnom vozilu, izgled pneumatika, demontaža pneumatika, PVC pakovanja pronađena u pneumaticima.<br>
<br>
Iz izvoda iz kaznene evidencije za optuženog Uprave policije PJ Bar br. 22-4833 od 24.11.2010. godine utvrđeno je da je optuženi osudjivan i to presudama Opštinskog suda Titogradu, K.br. 34/86, od 05.06.1995. godine, zbog krivičnog djela iz čl. 185. st. 3. u vezi st. 1. KZS, kojom mu je izrečena uslovna osuda 75 dana zatvora, uslovno na jednu godinu i presudom Opštinskog suda u Gornjem Milanovcu, K.br. 121/94, od 18.01.1995. godoine, zbog krivičnog djela iz čl. 195. st. 3. u vezi st. 1. KZ RS, kojom mu je izrečena uslovna osuda tri mjeseca zatvora, uslovno na jednu godinu.<br>
<br>
Cijeneći navode optužbe, odbranu optuženog, provedene dokaze, pojedinačno i u njihovoj međusobnoj povezanosti, ovaj sud nalazi da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, na način, u vrijeme i na mjestu kako je to predstavljeno izrekom presude.<br>
<br>
Naime, u postupku je nesumnjivo utvrđeno, da je optuženi K.B., dana 17.11.2010. godine, u svom teretnom vozilu marke „Fap VBDT/38 X 2“, reg. br. CT AE...., sa priključnim vozilom, reg. br. CT 146....., neovlašćeno radi prodaje držao i prenosio opojnu drogu marihuanu, ukupne neto mase 68,7 kilograma, zapakovanu u 53 PVC pakovanja i smještenu u prednjim pneumaticima priključnog vozila,&nbsp; a koju opojnu drogu su prilikom kontrole vozila, pri prelasku državne granice između Crne Gore i BiH, na graničnom prelazu Vraćenovići, Opština Nikšić, pronašli i oduzeli od optuženog, ovlašćeni policijski službenici Uprave policije Područne jedinice Nikšić, a što je nesumnjivo utvrđeno sadržinom zapisnika o pretresanju vozila, Uprave policije PJ Nikšić Ku.br. 712 od 17.11.2010. godine i zapisnika o pretresanju TMV „Fap“, reg. br. CT AE .... i priključnog vozila reg. br. CT .... AA Uprave policije PJ Nikšić Ku.br. 712 od 18.11.2010. godine, iz kojih nesumnjivo proizilazi da su ovlašćeni policijski službenici PJ Nikšić, dana&nbsp; 17.11.2010. godine, prilikom pregleda teretnog vozila optuženog, kojim je isti upravljao, na graničnom prelazu Vraćenovići, Opština Nikšić, prilikom prelaska državne granice izmedju Crne Gore i B i H,&nbsp; u dva prednja pneumatika priključnog vozila, pronašli više pakovanja suve biljne materije zelene boje, za koju se pretpostavljalo da je opojna droga marihuana, dok je detaljnim pretresom vozila, po naredbi istražnog sudije Višeg suda u Podgorici, dana 18.11.2010. godine, u desnom prednjem pneumatiku priključnog vozila pronađeno 31 pakovanje, a u lijevom prednjem pneumatiku priključnog vozila 22 pakovanja, od providne PVC folije sa sadržajem suve biljne materije zelene boje, za koju se pretpostavljalo da je opojna droga „marihuana“, koja je privremeno oduzeta od optuženog, a što se nesumnjivo utvrdjuje sadržinom potvrde o privredmeno oduzetim predmetima Uprave policije PJ NIkšić Ku.br. 712 od 18.11.2010. godine, a što sve nije sporio ni optuženi u navodima svoje odbrane kada je naveo, da je prilikom kontrole vozila na granici i otvaranja gume pronadjena neka zelena materija i neki nailon. Da se u konkretnom slučaju radilo o opojnoj drogi marihuani, ukupne neto mase 68,7 kg, a koja opojna droga je&nbsp; pronađena i oduzeta od optuženog K.B., sud je utvrdio iz izvještaja o vještačenju Uprave policije Forenzički centar Danilovgrad br. 4586/10, iz koga nesumnjivo proizilazi da je detaljnom mikroskopskom i hemijskom analizom utvrđeno da uzorci suve biljne materije zelene boje potiču od biljke, čiji je botanički naziv "cannabis sativa L"-marihuana, a koja u sebi sadrži tetrahidrokanabinol (THC) u koncentraciji iznad 0,3%, koja supstanca utiče na centralni nervni sistem, izaziva stanje zavisnosti i koja nalazi se na listi opojnih droga (Službeni list SRJ br. 44/2002). Činjenica, da je opojna droga marihuana, koju je optuženi kritičnom prilikom držao i prenosio u prednjim pneumaticima svog priključnog vozila, bila namijenjena daljoj prodaji za sud je nesporna, a imajući u vidu količinu opojne droge od 68,7 kg, te način pakovanja iste u 53 PVC pakovanja u obliku kvadra, koji su bili smješteni na skrovito mjesto u pneumaticima priključnog vozila.<br>
<br>
Imajući u vidu ovakvo utvrdjeno činjenično stanje, sud je odbranu optuženog, da nije znao da se u prednjim pneumaticima njegovog priključnog vozila, kojim je i upravljao nalazi opojna droga marihuana, cijenio kao nelogičnu, a samim tim i kao neosnovanu i sračunatu na izbjegavanje krivice. Naime, i sam optuženi u navodima svoje odbrane navodi, da kamion sa prikolicom, koji je njegovo vlasništvo u inkriminisanom periodu nikome nije davao na upotredbu, da osim njega niko ne posjeduje ključeve od vozila, a u kom periodu je neprekidno bio angažovan na prevozu robe u Bosni i Hercegovini, Crnoj Gori i Albaniji, što je optuženi detaljno opisao u svojoj odbrani, pa se postavlja logično pitanje kako je neko u tim okolnostima mogao u prednje pneumatike priključnog vozila da smjesti 68,7 kg marihuane, zapakovanje u 53 pakovanja od PVC folije, a da optuženi za to ne zna, tim prije što je opojna droga pronađena u pneumaticima koji su se nalazili na priključnom vozilu, a za čiju je demontažu i montažu su potrebna posebna oprema i alati,&nbsp; koji se isključivo mogu naći u specijalizovanim servisima, a na što upućuje i činjenica da ni ovlašćeni policijski službenici PJ Nikšić, nijesu bili u mogućnosti izvršiti detaljnu kontrolu vozila na graničnom prelazu, već su to učinili sjutradan, po naredbi istražnog sudije Višeg suda u Podgorici u specijalizovanom servisu, gdje su prilikom demantaže prednjih pneumatika na priključnom vozilu optuženog, pronašli opojnu drogu marihuanu, a kako je to prikazano u fotodokumentaciji Uprave policije PJ Nikšić br. 918/10. Kod takvog stanja stvari, sud je navode odbrane, da je optuženi postupao u neotklonjivoj stvarnoj zabludi, cijenio kao tendeciozne i sračunate na izbjegavanje krivice.<br>
<br>
Cijeneći naprijed utvrđeno činjenično stanje, ovaj sud nalazi da su se u radnjama optuženog K.B. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, obzirom da je u postupku nesumnjivo utvrđeno, da je optuženi dana 17.11.2010. godine, u Nikšiću, u svom teretnom vozilu marke „Fap“, reg. br. CT AE .... i priključnom vozilu reg. br. CT... AA, kojim je i upravljao, neovlašćeno radi prodaje držao i prenosio opojnu drogu marihuanu ukupne neto mase 68,7 kg. Sve činjenice utvrdjene u postupku, okolnosti konkretnog slučaja, dovele su ovaj sud do zaključka da je optuženi predmetno krivično djelo&nbsp; izvršio sa direktnim umišljajem. Okolnost da je postupao neovlašćeno, tj. da je djelo protivpravno, predstavlja bitno obilježje ovog krivičnog djela, a koja okolnost je po ocjeni ovog suda optuženom bila poznata, imajući u vidu činjenicu da je opojna droga marihuana bila smještena na skrovito mjesto u prednjim pneumaticima priključnog vozila optuženog, odnosno isti je bio potpuno svjestan da drži i prenosi opojnu drogu marihuanu radi dalje prodaje, a na što upućuje količina opojne droge marihuane od 68,7 kg, te način pakovanja iste u 53 PVC paketića, što sve znači da je kod optuženog postojala svijest o svim obilježjima predmetnog krivičnog djela i htjenje njegovog izvršenja.<br>
<br>
Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenice i okolnosti koje čini bitna obilježja ovog krivičnog djela, a u kojima se sud već izjasnio, bilo nužno navesti i materijalno pravni propis, od kojeg zavisi postojanje ovog djela. Naime, Rješenjem o utvrdjivanju opojnih droga (Službeni list SRJ br. 44/02) marihuana je proglašena opojnom drogom i nalazi se na spisku opojnih droga.<br>
<br>
Sud je cijenio i ostale provedene dokaze u postupku, pa je našao da one nijesu od uticaja za presudjenje u ovoj krivično pravnoj stvari.<br>
<br>
Odlučujući o kazni za optuženog, sud je u smislu čl. 42. Krivičnog zakonika, cijenio sve okolnosti koje utiču da kazna bude manja ili veća, u okviru zakonom propisanog minimuma i maksimuma za predmetno krivično djelo, pa je kao olakšavajuću okolnost na strani optuženog cijenio njegove&nbsp; lične prilike, da je lošeg imovnog stanja, dok je kao otežavajuću okolnost cijenio količinu opojne droge marihuane, koju je optuženi&nbsp; kritičnom prilikom držao i prenosio radi dalje prodaje (od 68,7 kg), dok raniji život otupuženog, tj. njegovu osudjivanost, a što je utvrdjeno iz izvoda iz KE, nije cijenio kao otežavajuću okolnost, imajući u vidu da optuženi nije osudjivan za ista ili istovrsna krivična djela, te protek vremena od ranijih osuda, pa je cijeneći naprijed navedenu olakšavajuću i otežavajuću okolnost na strani optuženog, istog osudio na kaznu zatvora u trajanju od 4 (četiri) godine, koja kazna je po ocjeni suda srazmjerna stepenu krivice optuženog i težini krivičnog djela, te da će se i tako odmjerenom kaznom, postići svrha kažnjavanja iz čl. 32. Krivičnog zakonika, u okviru opšte svrhe izricanja krivičnih sankcija iz čl. 4. st. 2. Krivičnog zakonika, da optuženi ubuduće ne vrši krivična djela.<br>
<br>
Sud je optuženom u smislu čl. 51. Krivičnog zakonika, u izrečenu kaznu zatvora uračunao i vrijeme provedeno u pritvoru, počev od 17.11.2010. godine, do 01.03.2011. godine.<br>
<br>
Sud je optuženom shodno čl. 75. u vezi čl. 300. st. 7. Krivičnog zakonika, izrekao mjeru bezbjednosti oduzimanje 68,7 kg opojne droge marihuane, kao predmeta izvršenja krivičnog djela, a koja se ima uništiti nakon pravosnažnosti presude, a za koje predmete Zakon predviđa obavezno oduzimanje, te shodno čl. 75. Krivičnog zakonika, izrekao mjeru bezbjednosti oduzimanja TMV marke „Fap“, reg. br. CT AE...., sa priključnim vozilom „Autotreiding“ reg. br. CT ..... AA, kao sredstva upotrijebljenog prilikom izvršenja krivičnog djela, a kako bi se otklonili stanja i uslovi koji mogu biti od uticaja da optuženi ubuduće vrši krivična djela, a sve u okviru svrhe izricanja mjere bezbjednosti iz čl. 66. Krivičnog zakonika.<br>
<br>
Kako je optuženi oglašen krivim, sud ga shodno čl. 199. i 202. Zakonika o krivičnom postupku obavezuje i na plaćanje troškova krivičnog postupka i to sudskog paušala u iznosu od 100 eura, a koji je odmjeren shodno dužini trajanja postupka, težini predmeta i imovinskim prilikama optuženog, sve u roku od 15 dana po pravosnažnosti presude, pod prijetnjom prinudne naplate.<br>
<br>
Sa izloženog, odlučeno je kao u izreci presude.<br>
<br>
<div style="text-align: center;">
	VIŠI SUD U PODGORICI<br>
	Dana, 01.03.2011. godine</div>
<br>
<br>
<br>
<br>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Novčić Slobodanka s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tabaš Predrag s.r.<br>
<br>
PRAVNA POUKA: Protiv ove presude dozvoljena je žalba&nbsp;&nbsp; Apelacionom sudu Crne Gore u roku od 15 dana od dana prijema prepisa iste, a preko Višeg suda u Podgorici&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center;">
	Za tačnost otpravka tvrdi<br>
	i ovjerava<br>
	namještenik suda<br>
	_____________________</div>
<br>
<br>

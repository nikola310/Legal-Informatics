<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-size:12pt;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 74/13</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U DANILOVGRADU, kao krivi</span><span class="span1">čni, po sudiji pojedincu Vladimiru Novoviću, uz učešće Branke Nikolić kao zapisničara, u krivičnom predmetu protiv okrivljenog </span><span class="span1">M.I.</span><span class="span1"> iz Danilovgrada zbog krivičnog djela teška krađa iz čl.240 st.1 tač.1 KZ, odlučujući po optužnici Osnovnog državnog tužilaštva iz Podgorice Kt.br.17/13 od 18.09.2013.godine, koju je na glavnom pretresu zastupao Vukas Radonjić, zamjenik ODT-a iz Podgorice, nakon održanog glavnog i javnog pretresa dana 11.12.2013.godine u prisustvu zastupnika optužbe i okrivljenog, donio je dana 17.12.2013.godine i istog dana javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni M</span><span class="span1">.</span><span class="span1"> I</span><span class="span1">.</span><span class="span1">, zvani K</span><span class="span1">.</span><span class="span1">, od oca D</span><span class="span1">.</span><span class="span1"> i majke N</span><span class="span1">.</span><span class="span1">, rođene M</span><span class="span1">.</span><span class="span1">, rođen 07.10.1983.godine u P</span><span class="span1">.</span><span class="span1">, sa prebivalištem u D</span><span class="span1">.</span><span class="span1">- naselje KPD, državljanin Crne Gore, pismen, završio osnovnu školu, vanredni učenik, neoženjen, bez djece, lošeg imovnog stanja, osuđivan presudom Osnovnog suda u Danilovgradu K.br. 293/08 od 27.01.2009.godine, zbog krivičnog djela iz čl.239 st.1 KZ na kaznu zatvora u trajanju od 30 dana, presudom Osnovnog suda u Danilovgradu K.br.300/08 od 26.03.2009.godine, zbog krivičnog djela iz čl.220 st.2 u vezi st.1 KZ na kaznu zatvora u trajanju od 30 dana, presudom Osnovnog suda u Podgorici K.br. 08/1226 od 09.11.2009.godine, zbog krivičnog djela iz čl.240 st.1 tač.1 u vezi čl.20 KZ na 4 mjeseca zatvora uslovno na 2 godine i presudom Osnovnog suda u Podgorici K.br.750/10 od 04.01.2013.godine zbog krivičnog djela iz čl.239 st.1 u vezi čl.49 u vezi čl.23 KZ na kaznu zatvora u trajanju od 4 mjeseca, a kojom mu je izrečena i mjera bezbjednosti obaveznog liječenja narkomana.     </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 03.01.2013.godine, u naselju Grbe, opština Danilovgrad, svjestan svog djela čije je izvršenje htio, znajući da je njegovo djelo zabranjeno, obijanjem tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je podesnim sredstvom pokidao žicu koja je obezbjeđivala škure i prozor kuće, vlasništvo oštećenog </span><span class="span1">M.Lj.</span><span class="span1">, nakon čega je fizičkom silom odvalio škure i kroz prozor ušao u kuću, odakle je oduzeo i prisvojio bakarni kazan za pečenje rakije zapremine 100 litara, vrijednosti 157,50 eura.  </span>
</p>
<p>&nbsp;</p>
<p>
<span class="span1">- </span><span class="span1">čime</span><span class="span1"> je počinio krivično djelo teška krađa iz čl.240 st.1 tač.1 KZ.</span>
</p>
<p>
<span class="span1"> </span>
</p>
<p>
<span class="span1">Pa sud okrivljenog </span><span class="span1">primjenom citiranih zakonskih propisa, </span><span class="span1">te</span><span class="span1"> čl.4, 5, 13, 15, 32, 36, 42 i 51 KZ i čl. 226, 229 i 374 ZKP-a</span>
</p>
<p>&nbsp;</p>
<p style="text-align:center;">
<span class="span1">O S U </span><span class="span1">Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine, u koju kaznu mu se uračunava vrijeme za koje je bio lišen slobode od strane Uprave policije Ispostava Danilovgrad od 09.01.2013.godine od 11,00 časova do 09.01.2013.godine do 13,35 časova.</span>
</p>
<p>
<span class="span1"> </span>
</p>
<p>
<span class="span1">Na osnovu </span><span class="span1">čl.66 i 71 KZ okrivljenom </span><span class="span1">M.I.</span><span class="span1"> izriče se mjera bezbjednosti obavezno liječenje narkomana koja </span><span class="span1">će</span><span class="span1"> se izvršavati u ustanovi za izvršenje kazne ili u odgovarajućoj zdravstvenoj ili drugoj specijalizovanoj ustanovi, dok bude postojala potreba za liječenjem, ali ne duže od 3 godine, s tim što se vrijeme provedeno u ustanovi za liječenje uračunava u kaznu zatvora.</span>
</p>
<p>&nbsp;</p>
<p>
<span class="span1">Dužan je okrivljeni </span><span class="span1">M.I.</span><span class="span1"> da na ime troškova krivičnog postupka uplati budžetu Crne Gore iznos od 242,00 eura, kao i da na ime sudskog paušala plati iznos od 30,00 eura, sve prednje u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e </span><span class="span1">nj</span><span class="span1"> e</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Podgorica </span><span class="span1">Kt.br.17/13 </span><span class="span1">od</span><span class="span1"> 18.09.2013. </span><span class="span1">godine</span><span class="span1">,</span><span class="span1"> stavljeno je na teret okrivljenom </span><span class="span1">M.I.</span><span class="span1"> da je počinio krivično djelo teška krađa iz čl.240 st.1 tač.1 KZ. Zastupnik optužbe je u završnoj riječi predložio da sud okrivljenog oglasi krivim i izrekne mu kaznu u skladu </span><span class="span1">sa</span><span class="span1"> zakonom.</span>
</p>
<p>&nbsp;</p>
<p>
<span class="span1">Okrivljeni </span><span class="span1">M.I.</span><span class="span1"> u odbrani datoj u istražnom postupku u bitnom je naveo da je već više godina zavisnik </span><span class="span1">od</span><span class="span1"> upotrebe opojne droge heroina, te da je dana 03.01.2013.godine, kada se probudio imao krizu. Pitao je majku da mu da novac da kupi drogu, a ona mu je odgovorila da se “skine” </span><span class="span1">sa</span><span class="span1"> toga. Tvrdi da je odlučio da pođe u mjesto Grbe do kuće prijatelja njegovog oca </span><span class="span1">M.Lj.</span><span class="span1">,</span><span class="span1"> jer je znao da u toj kući postoji bakarni kazan za pečenje rakije. Istakao je da je ušao u navedenu kuću, koja je inače bila otključana i na kojoj su sva stakla bila polomljena, te da u istoj nije ništa preturao već da je samo iz nje oduzeo kazan koji je u naselju Konik u Podgorici prodao Vujović Radulu za iznos od 27</span><span class="span1">,00</span><span class="span1"> eura. Pojasnio je da je u kuću ušao kroz prozor </span><span class="span1">na</span><span class="span1"> kojem nije bilo stakla. </span><span class="span1">Dodao je i da se kaje zbog učinjenog.</span>
</p>
<p>&nbsp;</p>
<p>
<span class="span1">Okrivljeni </span><span class="span1">M.I.</span><span class="span1"> u odbrani datoj </span><span class="span1">na</span><span class="span1"> glavnom pretresu u bitnom je naveo da je </span><span class="span1">već više godina zavisnik od uživanja opojne droge heroin, a koji je uzimao ušmrkavanjem na nos i intravenozno. Tvrdi da se probudio dana 03.01.2013.godine, oko 08,00 časova, a kojom prilikom je imao krizu, tj. potrebu da uzme heroin. Izašao je iz svoje kuće koja se nalazi u mjestu Grbe, a zatim je pošao do kuće </span><span class="span1">M.Lj.</span><span class="span1">, inače velikog prijatelja njegovog oca, koja je udaljena oko 100 metara od njegove kuće. Bilo mu je poznato da se ispred kuće </span><span class="span1">M.Lj.</span><span class="span1"> nalazi kazan za pečenje rakije, pa je imao namjeru da uzme taj kazan i da ga proda, a da od novca dobijenog prodajom kupi heroin. Kada je došao do kuće </span><span class="span1">M.Lj.</span><span class="span1">, vidio je kazan ispred kuće i isti je uzeo, a potom je kazan odnio u Podgoricu, u naselje Konik, gdje ga je prodao na jednom otpadu za iznos od 26,00 eura. Negirao je da je obijao kuću i iz nje uzimao kazan. Nakon što je upoznat na različitosti u odnosu na odbranu datu u istražnom postupku naveo je da je predmetni </span><span class="span1">kazan uzeo sa mjesta ispred kuće, a različitosti nije mogao da objasni. Potvrdio je da su njegovi potpisi na zapisniku o saslušanju osumnjičenog Kt.br.17/13 od 09.01.2013.godine. U završnoj riječi je kazao da se kaje zbog učinjenog.</span>
</p>
<p>
<span class="span1">Sud je na glavnom pretresu u dokaznom postupku saslušao svjedoka-oštećenog </span><span class="span1">M.Lj.</span><span class="span1">, pročitao zapisnik o uviđaju Uprave policije Ispostava Danilovgrad Ku.br.4/13 od 03.01.2013.godine, izvršio uvid u foto-dokumentaciju Uprave policije Ispostava Danilovgrad br.03/13-02, pročitao potvrdu o privremeno oduzetim predmetima Uprave policije Ispostava Danilovgrad od 04.01.2013.godine, izdatu na ime Vujović Radula, pročitao potvrdu o vraćanju privremeno oduzetih predmeta Uprave policije Ispostava Danilovgrad Ku.br.04/13 od 04.01.2013.godine, izdatu na ime oštećenog </span><span class="span1">M.Lj.</span><span class="span1">, pročitao nalaz i mišljenje vještaka ekonomsko-finansijske struke dipl.ecc.</span><span class="span1">Lj.D.</span><span class="span1"> od 12.02.2013.godine i sa zapisnika o saslušanju vještaka Kt.br.17/13 od 26.06.2013.godine sačinjenog kod ODT Podgorica, pročitao nalaz i mišljenje vještaka psihijatra dr Željka Golubovića K.br.74/13 od 25.11.2013.godine i pročitao izvod iz kaznene evidencije Uprave policije CB Podgorica br.29-245/13-12816/2-3493 od 29.10.2013.godine, izdat na ime okrivljenog </span><span class="span1">M.I.</span><span class="span1">.</span>
</p>
<p>
<span class="span1">Svjedok-oštećeni </span><span class="span1">M.Lj.</span><span class="span1"> u iskazu datom u istražnom postupku i na glavnom pretresu u bitnom je naveo da u mjestu Grbe, koje pripada području opštine Danilovgrad, posjeduje kuću u izgradnji, koja je zatvorena. Tvrdi da je dana 03.01.2013.godine došao da obiđe kuću jer su mu komšije saopštile da je ista obijena. Istakao je da je po dolasku na lice mjesta primijetio da su na jednom prozoru bile odvaljene grilje, a koje je on prethodno vezao žicom sa unutrašnje strane, dok je staklo na ovom prozoru bilo od ranije polomljeno tako da se nakon odvaljivanja grilja mogla provući ruka kroz polomljeno staklo i otvoriti prozor. Naglasio je da mu je iz kuće otuđen bakarni kazan za pečenje rakije, zapremine 100 litara, starosti oko 25 godina, a koji je bio u funkciji. Pojasnio je da je kuću posljednji put prije kritičnog događaja obišao pred Novu godinu kada je sve bilo u redu i tom prilikom je kuću zaključao, a svi prozori bili su zatvoreni. Dodao je da je pronašao malu sjekiru u blizini mjesta gdje su odvaljene grilje, a koju je predao policiji prilikom vršenja uviđaja, da mu je ukradeni kazan kasnije vraćen u presovanom stanju, te da je predmetnu krađu on prijavio policiji. Nije se pridružio krivičnom gonjenju protiv okrivljenog i nije postavio imovinsko-pravni zahtjev.</span>
</p>
<p>&nbsp;</p>
<p>
<span class="span1">Iz zapisnika o uviđaju Uprave policije Ispostava Danilovgrad Ku.br.4/13 od 03.01.2013.godine, utvrđuje se da je kritičnom prilikom izvršilac ili više njih podesnim sredstvom pokidao žicu koja je obezbjeđivala prozor i škure na prozoru kuće oštećenog </span><span class="span1">M.Lj.</span><span class="span1">, koja se nalazi u mjestu Grbe, koje pripada području opštine Danilovgrad, nakon čega je po ulasku u kuću izvršena premetačina i iz kuće otuđen bakarni kazan. U neposrednoj blizini navedenog prozora pronađena je manja sjekira, koju je oštećeni predao ovlašćenim policijskim službenicima.</span>
</p>
<p>
<span class="span1">U foto-dokumentaciji Uprave policije Ispostava Danilovgrad br.03/13-02 nalaze se fotografije na kojima su predstavljeni: izgled kuće oštećenog </span><span class="span1">M.Lj.</span><span class="span1">, izgled škura i prozora kroz koji je izvršen ulazak u kuću, te izgled oštećenja.   </span>
</p>
<p>
<span class="span1">U potvrdi o privremeno oduzetim predmetima Uprave policije Ispostava Danilovgrad od 04.01.2013.godine, izdatoj na ime Vujović Radula, navedeno je da su od Vujović Radula oduzeta dva veća presovana elementa od bakra nalik na kazan za pečenje rakije.  </span>
</p>
<p>
<span class="span1">U potvrdi o vraćanju privremeno oduzetih predmeta Uprave policije Ispostava Danilovgrad Ku.br.04/13 od 04.01.2013.godine, izdatoj na ime oštećenog </span><span class="span1">M.Lj.</span><span class="span1">, navedeno je da su oštećenom </span><span class="span1">M.Lj.</span><span class="span1">u vraćena dva veća presovana elementa od bakra nalik na kazan za pečenje rakije.  </span>
</p>
<p>
<span class="span1">Iz nalaza i mišljenja vještaka ekonomsko-finansijske struke dipl.ecc.</span><span class="span1">Lj.D.</span><span class="span1"> od 12.02.2013.godine i sa zapisnika o saslušanju vještaka Kt.br.17/13 od 26.06.2013.godine sačinjenom kod ODT Podgorica, utvrđuje se da vrijednost predmetnog bakarnog kazana za pečenje rakije (zapremine 100 litara) na dan izvršenja krivičnog djela iznosi 157,50 eura. </span>
</p>
<p>
<span class="span1">Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span><span class="span1"> </span>
</p>
<p>
<span class="span1">Iz nalaza i mišljenja vještaka psihijatra dr Željka Golubovića </span><span class="span1">K.br.74/13 od 25.11.2013.godine</span><span class="span1"> utvrđuje se da je okrivljeni </span><span class="span1">M.I.</span><span class="span1"> osoba prosječnih intelektualnih sposobnosti, bez evidentnih simptoma trajnog duševnog oboljenja. Pokazuje neurotske simptome u vidu anxiozno depresivnog ispoljavanja, a koji su posljedica karakteroloških svojstava ličnosti, te dugogodišnje zloupotrebe psihoaktivnih supstanci, prevashodno heroina. Prisutno je dugogodišnje konzumiranje heroina koje ima karakteristike na nivou toksikomanije odnosno kontinuiranog konzumiranja heroina. Mišljenja je da je okrivljeni u vrijeme izvršenja krivičnog djela, a pod pretpostavkom da je isto počinio, bio u stanju blaže intoksikacije heroinom. Uslijed te okolnosti u vrijeme izvršenja krivičnog djela, sposobnosti shvatanja značaja djela i upravljanja svojim postupcima bile su smanjene ali ne bitno. Budući da okrivljeni pokazuje zavisnost o heroinu, sa medicinske strane potrebno je primijeniti mjeru bezbjednosti obaveznog liječenja od narkomanije iz preventivnih i medicinskih razloga da slična djela eventualno ne bi vršio, odnosno da bi se otklonila ta ozbiljna društvena opasnost u budućnosti.</span>
</p>
<p>&nbsp;</p>
<p>
<span class="span1">Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span><span class="span1"> </span>
</p>
<p>
<span class="span1">Iz izvoda iz kaznene evidencije Uprave policije CB Podgorica br.29-245/13-12816/2-3493 od 29.10.2013.godine, izdatog na ime okrivljenog </span><span class="span1">M.I.</span><span class="span1">, utvrđuje se da je isti osuđivan</span><span class="span1"> presudom Osnovnog suda u Danilovgradu K.br. 293/08 od 27.01.2009.godine, zbog krivičnog djela iz čl.239 st.1 KZ na kaznu zatvora u trajanju od 30 dana, presudom Osnovnog suda u Danilovgradu K.br.300/08 od 26.03.2009.godine, zbog krivičnog djela iz čl.220 st.2 u vezi st.1 KZ na kaznu zatvora u trajanju od 30 dana, presudom Osnovnog suda u Podgorici K.br. 08/1226 od 09.11.2009.godine, zbog krivičnog djela iz čl.240 st.1 tač.1 u vezi čl.20 KZ na 4 mjeseca zatvora uslovno na 2 godine i presudom Osnovnog suda u Podgorici K.br.750/10 od 04.01.2013.godine zbog krivičnog djela iz čl.239 st.1 u vezi čl.49 u vezi čl.23 KZ na kaznu zatvora u trajanju od 4 mjeseca, a kojom mu je izrečena i mjera bezbjednosti obaveznog liječenja narkomana.    </span><span class="span1"> </span>
</p>
<p>
<span class="span1">Na osnovu naprijed izložene </span><span class="span1">činjenične gradje proizašle iz dokaza provedenih </span><span class="span1">na</span><span class="span1"> glavnom pretresu ovaj sud je utvrdio da je okrivljeni </span><span class="span1">M.I.</span><span class="span1"> počinio krivično djelo teška krađa iz čl.240 st.1 tač.1 KZ. Naime, okrivljeni </span><span class="span1">M.I.</span><span class="span1"> je </span><span class="span1">dana 03.01.2013.godine, u naselju Grbe, opština Danilovgrad, svjestan svog djela čije je izvršenje htio, znajući da je njegovo djelo zabranjeno, obijanjem tuđu pokretnu stvar oduzeo drugom u </span><span class="span1">namjeri da njenim prisvajanjem sebi pribavi protivpravnu imovinsku korist, na način što je podesnim sredstvom pokidao žicu koja je obezbjeđivala škure i prozor kuće, vlasništvo oštećenog </span><span class="span1">M.Lj.</span><span class="span1">, nakon čega je fizičkom silom odvalio škure i kroz prozor ušao u kuću, odakle je oduzeo i prisvojio bakarni kazan za pečenje rakije zapremine 100 litara, vrijednosti 157,50 eura.</span>
</p>
<p>&nbsp;</p>
<p>
<span class="span1">Iz iskaza oštećenog </span><span class="span1">M.Lj.</span><span class="span1">, koji se po nalaženju suda objektivno, istinito i uvjerljivo izjasnio o činjenicama važnim za ovu krivičnu stvar, utvrđuje se da je njegova kuća u mjestu Grbe, koje pripada području opštine Danilovgrad, bila zaključana, a prozori zatvoreni, te da je počinilac odvalio škure na jednom prozoru, ušao kroz prozor i iz kuće otuđio bakarni kazan za pečenje rakije, zapremine 100 litara. Njegov iskaz potvrđen je </span><span class="span1">zapisnikom o uviđaju Uprave policije Ispostava Danilovgrad Ku.br.4/13 od 03.01.2013.godine i foto-dokumentacijom Uprave policije Ispostava Danilovgrad br.03/13-02, a iz kojih dokaza se utvrđuje da je podesnim sredstvom pokidana žica koja je obezbjeđivala škure i prozor kuće oštećenog </span><span class="span1">M.Lj.</span><span class="span1">,</span><span class="span1"> nakon čega je po ulasku u kuću izvršena premetačina i iz kuće otuđen bakarni kazan. Da je vrijednost bakarnog kazana za pečenje rakije zapremine 100 litara iznosila 157,50 eura utvrđuje se iz nalaza i mišljenja vještaka ekonomsko-finansijske struke dipl.ecc.</span><span class="span1">Lj.D.</span><span class="span1">. </span>
</p>
<p>&nbsp;</p>
<p>
<span class="span1">Okrivljeni </span><span class="span1">M.I.</span><span class="span1"> u odbranama datim u istražnom postupku i na glavnom pretresu ne spori da je on dana 03.01.2013.godine, otuđio kazan za pečenje rakije vlasništvo oštećenog </span><span class="span1">M.Lj.</span><span class="span1">, koji je potom prodao.</span>
</p>
<p>&nbsp;</p>
<p>
<span class="span1">Okrivljeni se različito branio u istrazi i na glavnom pretresu. U istrazi je tvrdio da je ušao u otključanu kuću oštećenog i iz iste oduzeo predmetni kazan, dok je na glavnom pretresu isticao da je predmetni kazan oduzeo sa mjesta ispred kuće oštećenog. Ove bitne različitosti u odbranama nije mogao da objasni. Sud nije prihvatio odbranu okrivljenog </span><span class="span1">M.I.</span><span class="span1"> iz istražnog postupka u dijelu gdje je naveo da je kuća bila otključana i da nije preturao po kući, kao ni njegovu odbranu sa glavnog pretresa u dijelu gdje je naveo da je kazan za pečenje rakije bio ispred kuće, a ovo stoga što su iste osporene iskazom oštećenog </span><span class="span1">M.Lj.</span><span class="span1">, zapisnikom o uviđaju Uprave policije Ispostava Danilovgrad Ku.br.4/13 od 03.01.2013.godine i foto-dokumentacijom Uprave policije Ispostava Danilovgrad br.03/13-02, a iz kojih dokaza proizilazi da je kuća oštećenog bila zaključana i zatvorena, te da je zapravo okrivljeni podesnim sredstvom pokidao žicu koja je obezbjeđivala škure i prozor kuće, nakon čega je upotrebom fizičke sile odvalio škure i kroz prozor ušao u kuću gdje je izvršio premetačinu i uzeo bakarni kazan za pečenje rakije. Iz ovih razloga sud nalazi da su odbrane okrivljenog iz istrage i sa glavnog pretresa u navedenim djelovima neistinite i sračunato date u cilju umanjenja krivice.</span>
</p>
<p>&nbsp;</p>
<p>
<span class="span1">Krivi</span><span class="span1">čno djelo teška kradja iz čl.240 st.1 tač.1 KZ postoji ako je kradja iz čl.239 KZ izvršena obijanjem ili provaljivanjem zatvorenih zgrada, soba, kasa, ormana i drugih zatvorenih prostora ili drugim savladjivanjem većih prepreka, a krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. </span><span class="span1">U konkretnom slučaju, a kako je to činjenično utvrđeno, okrivljeni </span><span class="span1">M.I.</span><span class="span1"> je obijanjem tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, zbog čega se u njegovim radnjama stiču sva obilježja bića krivičnog djela teška krađa iz čl.240 st.1 tač.1 KZ.</span>
</p>
<p>&nbsp;</p>
<p>
<span class="span1">Sud je cijenio psihički odnos okrivljenog </span><span class="span1">M.I.</span><span class="span1"> prema počinjenom krivičnom djelu pa je našao da je isto počinio </span><span class="span1">sa</span><span class="span1"> direktnim umišljajem, jer je bio svjestan svih obilježja djela i htio je njegovo izvršenje, a u namjeri pribavljanja protivpravne imovinske koristi.  </span>
</p>
<p>
<span class="span1">    </span>
</p>
<p>
<span class="span1">U skladu sa činjenicama utvrđenim iz provedenih dokaza sud je neznatno precizirao činjenični opis krivičnog djela, na način što je umjesto riječi „prozor, a zatim je“ stavio riječi „i kroz prozor“, ne povrjeđujući pri tom objektivni identitet optužnog akta.</span>
</p>
<p>
<span class="span1">Sud je prilikom odlu</span><span class="span1">čivanja o kazni, imao u vidu sve okolnosti na strani okrivljenog, koje utiču da kazna bude manja ili veća u smislu člana 42 KZ, pa je od olakšavajućih okolnosti na strani okrivljenog našao da se oštećeni nije pridružio krivičnom gonjenju, a od otežavajućih okolnosti da je osudjivan</span><span class="span1"> </span><span class="span1">presudom Osnovnog suda u Danilovgradu K.br. 293/08 od 27.01.2009.godine, zbog krivičnog djela iz čl.239 st.1 KZ na kaznu zatvora u trajanju od 30 dana, presudom Osnovnog suda u Danilovgradu K.br.300/08 od 26.03.2009.godine, zbog krivičnog djela iz čl.220 st.2 u vezi st.1 KZ na kaznu zatvora u trajanju od 30 dana, presudom Osnovnog suda u Podgorici K.br. 08/1226 od 09.11.2009.godine, zbog krivičnog djela iz čl.240 st.1 tač.1 u vezi čl.20 KZ na 4 mjeseca zatvora uslovno na 2 godine i presudom Osnovnog suda u Podgorici K.br.750/10 od 04.01.2013.godine zbog krivičnog djela iz čl.239 st.1 u vezi čl.49 u vezi čl.23 KZ na kaznu zatvora u trajanju od 4 mjeseca, a kojom mu je izrečena i mjera bezbjednosti obaveznog liječenja narkomana</span><span class="span1">, pa </span><span class="span1">je okrivljenom </span><span class="span1">M.I.</span><span class="span1"> izrekao kaznu zatvora u trajanju od 1 (jedne) godine nalazeći da je ista srazmjerna težini učinjenog krivičnog djela i ličnosti okrivljenog </span><span class="span1">M.I.</span><span class="span1"> kao počinioca, te da će se ovakvom</span><span class="span1"> kaznom postići svrha kažnjavanja iz čl.32 KZ i na taj način dovoljno uticati na okrivljenog </span><span class="span1">M.I.</span><span class="span1"> </span><span class="span1">da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ.</span>
</p>
<p>
<span class="span1">Na osnovu </span><span class="span1">čl.51 KZ, okrivljenom </span><span class="span1">M.I.</span><span class="span1"> </span><span class="span1">se u izrečenu kaznu zatvora ima uračunati vrijeme </span><span class="span1">za koje je bio lišen slobode od strane Uprave policije Ispostava Danilovgrad od 09.01.2013.godine od 11,00 časova do 09.01.2013.godine do 13,35 časova.</span>
</p>
<p>
<span class="span1">  </span>
</p>
<p>
<span class="span1">Sud je okrivljenom </span><span class="span1">M.I.</span><span class="span1"> izrekao mjeru bezbjednosti obaveznog liječenja narkomana iz čl.</span><span class="span1"> </span><span class="span1">71 KZ.</span><span class="span1"> </span><span class="span1">Ovu mjeru bezbjednosti sud je izrekao shodno utvrđenim činjenicama po nalazu i mišljenju vještaka psihijatra dr Željka Golubovića tj.</span><span class="span1"> </span><span class="span1">da</span><span class="span1"> je okrivljeni </span><span class="span1">M.I.</span><span class="span1"> osoba koja je zavisnik od upotrebe opojne droge heroina, da je predmetno krivično djelo počinio usljed ove zavisnosti i da postoji ozbiljna opasnost da će okrivljeni </span><span class="span1">M.I.</span><span class="span1"> usljed navedene zavisnosti i dalje vršiti krivična djela. </span><span class="span1">Dakle, stekli su se uslovi po čl.</span><span class="span1"> 71 st.1 KZ za izricanje navedene mjere bezbjednosti koja </span><span class="span1">će</span><span class="span1"> se sprovesti u ustanovi za izvršenje kazne ili u odgovarajućoj zdravstvenoj ustanovi ili drugoj specijalizovanoj ustanovi. Ova mjera traje dok postoji potreba za liječenjem, </span><span class="span1">ali</span><span class="span1"> ne duže od 3 (tri) godine, s tim što se vrijeme provedeno u ustanovi uračunava u kaznu zatvora, shodno čl. </span><span class="span1">71 st.4 KZ.</span>
</p>
<p>&nbsp;</p>
<p>
<span class="span1">Sud je cijenio i ostale provedene dokaze pa je našao da su bez uticaja </span><span class="span1">na</span><span class="span1"> odluku u ovoj krivičnoj stvari.</span>
</p>
<p>&nbsp;</p>
<p>
<span class="span1">O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je da plati budžetu Crne Gore na ime troškova krivičnog postupka iznos od 242,00 eura, koji troškovi se odnose na nagradu odmjerenu vještaku </span><span class="span1">ekonomsko-finansijske struke dipl.ecc.</span><span class="span1">Lj.D.</span><span class="span1"> u iznosu od 60,50 eura i nagradu odmjerenu vještaku psihijatru dr Ž</span><span class="span1">.</span><span class="span1"> G</span><span class="span1">.</span><span class="span1"> u iznosu od 181,50 eura, kao i </span><span class="span1">da na ime sudskog paušala plati iznos od 30,00 eura, a koji iznos je odredjen srazmjerno trajanju i složenosti ovog postupka, uz ocjenu imovinskih prilika okrivljenog. Prednje iznose okrivljeni je dužan platiti u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl.</span><span class="span1"> </span><span class="span1">374 ZKP-a, odlučeno je kao u izreci presude.</span><span class="span1"> </span>
</p>
<p>&nbsp;</p>
<p>&nbsp;</p>
<p>
<span class="span2"> </span><span class="span1">ZAPISNIČAR, </span><span class="span1"></span><span class="span1">                                                                          SUDIJA,              Branka Nikolić</span><span class="span1"></span><span class="span1">                                                                    Vladimir Novović </span>
</p>
<p>&nbsp;</p>
<p>
<span class="span1">D-na:</span>
</p>
<p>
<span class="span1">1.ODT</span><span class="span1"> Podgorica</span>
</p>
<p>
<span class="span1">2.Okrivljenom</span><span class="span1"> </span><span class="span1">M.I.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span3">PRAVNA POUKA</span><span class="span1">: Protiv ove presude može se izjaviti žalba Višem sudu u Podgorici u roku od 15 dana od dana </span><span class="span1">prijema  pismenog</span><span class="span1"> otpravka, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
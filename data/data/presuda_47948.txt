<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="a" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                                                                                  K.br. 1074/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom predmetu protiv okrivljenog B.N. iz P., zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, odlučujući po optužnom predlogu ODT-a Podgorica Kt.br. 405/12 od 08. oktobra 2012 godine, kojeg je na glavnom pretresu zastupao Popović Miloš, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe, a u odsustvu okrivljenog, donio je dana 25.01.2013. godine i istog dana javno objavio,</span>
</p>
<p class="p4"></p>
<p class="p3">
<span>P R E S U D U </span>
</p>
<p class="p3"></p>
<p class="p2">
<span>Okrivljeni:</span>
</p>
<p class="p2"></p>
<p class="p4">
<span>B.N., JMB ..., zvani "N", od oca D. i majke R., rođene Š., rođen ... godine, u P., sa prebivalištem u P., neoženjen, po zanimanju student, završio srednju školu, povremeno radi kao vozač „PG“ taksija, lošeg imovnog stanja, ranije neosuđivan,</span>
</p>
<p class="p2"></p>
<p class="p3">
<span>K R I V    J E</span>
</p>
<p class="p3"></p>
<p class="p2">
<span>Zato što je:</span>
</p>
<p class="p2"></p>
<p class="p4">
<span>Dana 05. januara 2012. godine, oko 18,00 časova, u P., na raskrsnici ulice Spasoja Raspopovića i ulice Matije Gupca, svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ne pridržavajući se saobraćajnih propisa iz čl.13 st.1 ZOBS-a na putevima, tako ugrozio saobraćaj da je doveo u opasnost život i tijelo ljudi, na način što, upravljajući vozilom marke „VW Golf“, registarskih oznaka PG ..., nije obratio pažnju na pješaka- oštećenog mldb. V.Z. koji se nalazio na kolovozu i prelazio kolovoz sa lijeve na desnu stranu gledano iz pravca okrivljenog, usljed čega je lijevim bočnim dijelom vozila- retrovizorom udario u pješaka oštećenog koji je nakon toga pao na kolovoz i koji je tom prilikom zadobio lake tjelesne povrede u vidu nagnječenja glave u desnom tjemenom predjelu, oguljotine u lijevom slabinskom predjelu i nagnječenje u slabinsko- krsnom predjelu,</span>
</p>
<p class="p2"></p>
<p class="p2">
<span>-čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika</span>
</p>
<p class="p2"></p>
<p class="p2">
<span>-pa mu Sud primjenom citiranih zakonskih odredbi, te odredbi čl. 2, 3, 4, 5, 13, 16, 36, 42, 52, 53 i 54 Krivičnog  zakonika, te čl. 226,227,229 i 374 Zakonika o krivičnom postupku i z r i č e,</span>
</p>
<p class="p2"></p>
<p class="p3"></p>
<p class="p3"></p>
<p class="p3">
<span>USLOVNU OSUDU </span>
</p>
<p class="p3"></p>
<p class="p4">
<span>Kojom mu prethodno utvrđuje kaznu zatvora od 30 (trideset) dana i istovremeno određuje da se ova kazna neće izvršiti ukoliko okrivljeni u roku od 1(jedne) godine po pravnosnažnosti presude ne izvrši novo krivično djelo.</span>
</p>
<p class="p2"></p>
<p class="p4">
<span>Dužan je okrivljeni da na ime troškova krivičnog postupka uplati Osnovnom državnom tužilaštvu iznos od 143,00 (stotinučetrdesettri) eura, te na ime sudskog paušala Osnovnom sudu u Podgorici iznos od 50,00 (pedeset) eura, u roku od 15  (petnaest) dana od dana pravnosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnim predlogom ODT-a  Podgorica Kt.br. 405/12 od 08. oktobra 2012. godine,  kojeg je na glavnom pretresu zastupao Popović Miloš, okrivljenom B.N. je stavljeno na teret izvršenje krivičnog djela ugrožavanje javnog saobraćaja iz čl. 339 st.3 u vezi st.1 Krivičnog zakonika.</span>
</p>
<p class="p2"></p>
<p class="p2">
<span>Zastupnik optužbe je u cjelosti ostao pri preciziranom optužnom predlogu, na način bliže opisan izrekom ove presude, te u završnoj riječi naveo da smatra da je dokazima provedenim na glavnom pretresu dokazano da je okrivljeni izvršio krivično djelo koje mu je optužnim aktom stavljeno na teret, pa je predložio Sudu da okrivljenog oglasi krivim i osudi po zakonu u granicama koje propisuje za predmetno krivično djelo.</span>
</p>
<p class="p2"></p>
<p class="p4">
<span>Okrivljeni je u navodima svoje odbrane na zapisniku o saslušanju osumnjičenog  od 19. marta 2012 godine izjavio da je predmetnog dana upravljao putničkim vozilom „Golf 6“ koji pripada firmi „PG taxi“, u kojoj je zaposlen kao vozač, a da se kretao iz pravca ul. Braće Ribara i to ulicom Spasoja Raspopovića u pravcu ul. Mojkovačke. Pojasnio je da su bili noćni uslovi vožnje, odnosno da je već bio pao mrak, da je padala slaba kiša i da su brisači na njegovom vozilu bili uključeni, te da je ulična rasvjeta na toj dionici puta funkcionisala, s tim što je preglednost bila dosta dobra, mada je bila neka slaba magla. Istakao je da se, budući da je izlazio iz lijeve krivine, nije mogao kretati preko 30 km/h, a kada je izašao iz pomenute krivine, krećući se svojom desnom kolovoznom trakom, uočio je na suprotnoj strani jednog dječaka koji se kretao u istom pravcu kao i njegovo vozilo, a isti mu je bio okrenut leđima, obučen u teget trenerci, gornji i donji dio, a imao je i otvoren kišobran. Pojasnio je da se taj dječak kretao trotoarom, jer ulica kroz koju je prolazio ima trotoar sa lijeve strane, gledano iz pozicije vozača, dok sa desne nema, te da je iznenada promijenio svoju poziciju i način kretanja, odnosno naglo se okrenuo na svoju desnu stranu i ispred njega, na nekih dva metra, krenuo da pretrčava ulicu. Istakao je da je reagovao na kočnicu i pokušao manevrom upravljača udesno da izbjegne dječaka, pa je uspio da uđe u raskrsnicu ulice Spasoja Raspopovića sa ulicom Matije Gupca u koju se skreće desno, međutim na toj poziciji je došlo do kontakta njegovog lijevog retrovizora i tog dječaka. Pojasnio je da je,čim je došlo do kontakta, on zaustavio vozilo i izašao, a da se dječak već bio pridigao i da je djelovao uznemireno i uplašeno. Naveo je da mu je dječak rekao gdje živi i da  se preziva V., pa je on odmah insistirao da ga povede na ukazivanje ljekarske pomoći, ali su prvo pošli kod njegovih roditelja, a zatim u Klinički centar na potrebna snimanja, gdje se ispostavilo da dječak nema ozbiljnih povreda. Pojasnio je da je, koliko se on sjeća, kritičnom prilikom došlo do kontakta samo njegovog lijevog retrovizora sa tijelom dječaka,obzirom da je nakon nezgode retrovizor bio u zatvorenom, sklopljenom položaju, ali da je moguće da je došlo do kontakta i sa nekim drugim dijelom njegovog vozila. Naveo je da je sa porodicom dječaka, poslije nezgode, uspostavio redovne telefonske kontakte, da se raspitivao za njegovo zdravlje, a planirao je da ga ubrzo i obiđe kod kuće. Takođe, istakao je da prije nezgode nije konzumirao nikakav alkohol.</span>
</p>
<p class="p4">
<span>Na glavnom pretresu okrivljeni je ponovio navode svoje odbrane i dodao da je od 2004. godine vozač sa položenom C kategorijom, a da je predmetnog dana negdje oko 18,00 časova vozio stranku službenim taksi vozilom službe „PG“ taksi marke „Golf“ reg. oznaka PG .... Istakao je da se kretao ul. Spasoja Raspopovića, nekom malom brzinom, oko 30- 40 km/h. Pojasnio je da je padala kiša i da je primijetio da se sa njegove lijeve strane trotoarom kretao dječak koji je nosio kišobran, a da je on nastavio svoje kretanje pravo, međutim u jednom trenutku ovaj dječak je htio da pretrči ulicu ispred njega, pa je tako došlo do udara njegovog vozila u dječaka. Naveo je da misli da ga je udario retrovizorom, jer je isti bio sklopljen, a V. je od tog udara pao, ali dok je on otvorio vrata, dječak je već bio ustao.  Istakao je da se sve desilo u sekundi, da je uspio samo da skrene udesno i da se zaustavi,a da je V. prvo odvezao do roditelja, a potom u bolnicu.</span>
</p>
<p class="p4">
<span>Kako je glavni pretres održan, zaključen u odsustvu uredno obaviještenog okrivljenog, shodno čl. 457 ZKP-a, to je izostala njegova završna riječ. </span>
</p>
<p class="p2"></p>
<p class="p4">
<span>Sud je u dokaznom postupku: saslušao svjedoka V.V., zakonskog zastupnika mldb. oštećenog V.Z., pročitao nalaz i mišljenje stalnog sudskog vještaka medicinske struke dr Dragane Čukić Kt.br. 405/12 od 26.03.2012 godine, pročitao nalaz i mišljenje stalnog sudskog vještaka saobraćajne struke Đorđija Vučeljića Kt.br.405/12 od 04.04.2012 godine, pročitao medicinsku dokumentaciju na ime oštećenog mldb. V.Z., pročitao izvod iz KE za okrivljenog izdat od UP PJ Podgorica pod br. 29-245/12-27157/2-4132 od 22.10.2012 godine, te izvršio uvid u skicu lica mjesta predmetne saobraćajne nezgode.</span>
</p>
<p class="p2"></p>
<p class="p4">
<span>Zakonski zastupnik mldb. oštećenog V.Z., V.V., je na glavnom pretresu naveo da sve što može da izjavi vezano za predmetni događaj jeste da je tog dana, a nakon što je poslao sina u prodavnicu, B.N. taksijem dovezao njegovog sina kući, rekao mu da ga je udario kolima, a potom su svi pošli u UB gdje je njegovom sinu ukazana pomoć. Istakao je da je on tada zadobio lake tjelesne povrede, a da su oni predali medicinsku dokumentaciju Tužilaštvu. Naveo je da se, u ime svog mldb. sina V.Z., ne pridružuje krivičnom gonjenju i ne postavlja imovinsko- pravni zahtjev.</span>
</p>
<p class="p2"></p>
<p class="p4">
<span>Iz medicinske dokumentacije na ime oštećenog V.Z. utvrđeno je koje su mu dijagnoze ustanovljene nakon predmetnog događaja. Na osnovu Uvjerenja HMP Podgorica zaključeno je da je oštećeni pregledan u toj zdravstvenoj ustanovi odmah nakon predmetnog događaja, u 17,50 časova, od strane M. Bajagića, kada su ustanovljene dijagnoze nagnječenje glave i nagnječenje u slabinsko krsnom predjelu, te da je pacijent upućen ortopedu i neurohirurgu Urgentnog bloka. Iz Uvjerenja Urgentnog Bloka KCCG Podgorica utvrđeno je da je oštećeni V. pregledan u toj ustanovi ubrzo nakon pregleda u HMP i to dva puta, u 18,00 i 18,20 časova, od strane dr Piščevića, dr Milačića, dr Kujovića i dr Lakovića, kada su mu ustanovljene dijagnoze: nagnječenje u slabinskom predjelu, oguljotine u slabinskom predjelu sa lijeve strane, nagnječenje glave u desnom tjemenom predjelu.</span>
</p>
<p class="p2"></p>
<p class="p4">
<span>Na osnovu nalaza i mišljenja stalnog sudskog vještaka medicinske struke dr sc.med. Dragane Čukić Kt.br. 405/12 od 26.03.2012 godine zaključeno je da je V.Z., u predmetnom događaju, zadobio povrede nagnječenje glave u desnom tjemenom predjelu, oguljotine u lijevom slabinskom predjelu i nagnječenje u slabinsko krsnom predjelu, a da se navedene povrede, u vrijeme nanošenja, pojedinačno i zbirno, kvalifikuju kao laka tjelesna povreda. Takođe, utvrđeno je i da su navedene povrede nastale djelovanjem tupine mehaničkog oruđa, dok se V.Z. nalazio u svojstvu pješaka, kada je udaren vozilom u desnu stranu tijela, vjerovatno lijevim retrovizorom u desnu stranu glave, kada je došlo do povrede u desnom tjemenom predjelu, te da su neke povrede u slabinskom predjelu nastale udarcem vozilom, a neke - oguljotine sa lijeve strane, mehanizmom pada na tvrdu podlogu.</span>
</p>
<p class="p2"></p>
<p class="p4">
<span>Sud je u potpunosti prihvatio nalaz i mišljenje sudskog vještaka medicinske struke, cijeneći ga kao stručan, jasan, precizan i baziran na pravilima nauke.</span>
</p>
<p class="p2"></p>
<p class="p4">
<span>Iz nalaza i mišljenja stalnog sudskog vještaka saobraćajne struke Mr Đorđija Vučeljića konstatovano je da na mjestu nezgode nijesu evidentirani materijalni tragovi, da vozilo „Golf“ PG ... nije zatečeno na mjestu nezgode, te da oštećenja, na vozilu, nijesu evidentirana. Zaključio je da je brzina kretanja navedenog vozila, u momentu kontakta sa pješakom, iznosila oko 32,50 km/h, koja je procijenjena na osnovu vrste i težine povrede pješaka. Utvrđeno je da se pješak, mldb. V., neposredno prije kontakta sa navedenim vozilom, kretao brzim hodom od lijeve prema desnoj ivici kolovoza za smjer kretanja vozila, te da je, na osnovu tabele Kotik- bekasov i obzirom na pol i godine starosti, brzina pješaka imala vrijednost oko 6,15 km/h. Takođe, konstatovano je da je, od lijeve ivice kolovoza do mjesta kontakta, pješak prešao rastojanje od oko 5,25m, za vrijeme od oko 3,07 s, a da je,  u momentu stupanja pješaka na kolovoz, vozilo „Golf“ PG... bilo udaljeno od mjesta kontakta oko 27,63m, pa bi, za posjedovanu brzinu koja je prije kontakta iznosila oko 9,00 m/s, zaustavni put navedenog vozila, po mokrom kolovozu, iznosio oko 14,36m, a da bi vrijeme zaustavljanja trajalo oko 2,28 s. Na osnovu toga utvrdjeno je da je vozač vozila „Golf“ PG ...pri posjedovanoj brzini, aktiviranjem radne kočnice, imao vremensko- prostornih uslova da zaustavi vozilo prije linije kretanja pješaka, , odnosno da bi nezgodu izbjegao kočenjem sa rastojanja od 27,63 m, da se kretao brzinom izbjegavanja od oko 48,73 km/h, što znači i posjedovanom brzinom. Vještak je utvrdio je da je do nezgode došlo na način što vozač vozila „Golf“ PG ..., po uočavanju pješaka, nije na vrijeme preduzeo radnju kočenja u cilju izbjegavanja kontakta, iako je imao vremensko- prostornih uslova da kočenjem izbjegne nezgodu, zato što bi mu zaustavni put bio kraći od rastojanja na kojem je vozilo bilo u momentu stupanja pješaka na kolovoznu površinu, te da takav način upravljanja vozilom predstavlja grešku u dijelu koji se odnosi na obavezu vozača prema pješaku koji je već stupio na kolovoz, pa je to osnovni i jedini uzrok nastanka predmetne saobraćajne nezgode, a da kod pješaka nema elemenata koji su uticali na nastanak predmetne nezgode. Skica lica mjesta predmetne saobraćajne nezgode je u svemu u skladu sa navedenim vještačenjem. </span>
</p>
<p class="p2"></p>
<p class="p4">
<span>Sud je u potpunosti prihvatio nalaz i mišljenje sudskog vještaka saobraćajne struke, cijeneći ga kao stručan, jasan, precizan i baziran na pravilima struke.</span>
</p>
<p class="p2"></p>
<p class="p4">
<span>Iz izvoda iz KE za okrivljenog, izdatog od UP PJ Podgorica pod br. 29-245/12-27157/2-4132 od 22.10.2012 godine zaključeno je da okrivljeni B.N. nije evidentiran u kaznenoj evidenciji te Područne jedinice, odnosno da ranije nije osuđivan.</span>
</p>
<p class="p2"></p>
<p class="p2">
<span>Odredba čl.13 st.1 ZOBS-a na putevima propisuje da je vozač dužan da obrati pažnju na pješake koji se nalaze na kolovozu ili stupaju na kolovoz.</span>
</p>
<p class="p2"></p>
<p class="p4">
<span>Postupajući protivno naprijed citiranim saobraćajnim propisima, a što proizilazi iz svih provedenoh dokaza, Ovaj sud je utvrdio da je okrivljeni B.N. dana 05. januara 2012. godine, oko 18,00 časova, u P., na raskrsnici ulice Spasoja Raspopovića i ulice Matije Gupca, svjestan da svojom radnjom može učiniti djelo, ali je olako držao da do toga neće doći ili da će to moći spriječiti, tako ugrozio saobraćaj da je doveo u opasnost život i tijelo ljudi, na način što, upravljajući vozilom marke „VW Golf“, registarskih oznaka PG ...., nije obratio pažnju na pješaka- oštećenog mldb. V.Z. koji se nalazio na kolovozu i prelazio kolovoz sa lijeve na desnu stranu gledano iz pravca okrivljenog, usljed čega je lijevim bočnim dijelom vozila- retrovizorom udario u pješaka oštećenog koji je nakon toga pao na kolovoz. Prednje navedeno je utvrđeno kako iz nalaza i mišljenja stalnog sudskog vještaka saobraćajne struke, tako i na osnovu uvida u skicu lica mjesta.</span>
</p>
<p class="p2"></p>
<p class="p4">
<span>Predmetnom prilikom oštećeni je zadobio lake tjelesne povrede u vidu nagnječenja glave u desnom tjemenom predjelu, oguljotine u lijevom slabinskom predjelu i nagnječenje u slabinsko- krsnom predjelu, a koju vrstu i težinu povreda je Sud utvrdio iz nalaza i mišljenja sudskog vještaka medicinske struke, kao i iz medicinske dokumentacije na ime oštećenog.</span>
</p>
<p class="p2"></p>
<p class="p4">
<span>Pravno kvalifikujući utvrđeno činjenično stanje, Sud je našao da su se u radnjama okrivljenog B.N. stekli svi objektivni i subjektivni elementi bića krivičnog djela ugrožavanje javnog saobraćaja iz čl. 339 st.3 u vezi st.1 Krivičnog Zakonika. Budući da je djelo blanketnog karaktera, što znači da se radnja izvršenja sastoji u nepridržavanju saobraćajnih propisa, u konkretnom slučaju, okrivljeni B.N. je postupio protivno odredbi čl.13 st.1 ZOBS-a na putevima.</span>
</p>
<p class="p2"></p>
<p class="p2">
<span>Cijeneći subjektivni odnos okrivljenog prema izvršenom krivičnom djelu, Ovaj sud je našao da je okrivljeni postupao sa svjesnim nehatom, ovo sa razloga jer je bio svjestan da usled njegovog nepridržavanja naprijed citiranim saobraćajnim propisima može učiniti krivično djelo, ali je olako držao da do toga neće doći ili da će to moći spriječiti.</span>
</p>
<p class="p2"></p>
<p class="p2">
<span>Prilikom izbora krivične sankcije, Sud je cijenio sve okolnosti predviđene u čl. 42 Krivičnog Zakonika, pa je od olakšavajućih okolnosti na strani okrivljenog cijenio njegovu raniju neosuđivanost, kao i stav oštećenog koji se nije pridružio krivičnom gonjenju, niti je postavio imovinsko-pravni zahtjev, pa je u odsustvu otežavajućih okolnosti okrivljenom prethodno utvrdio kaznu zatvora u trajanju od 30 dana, nalazeći da će se istom ostvariti svrha kažnjavanja.</span>
</p>
<p class="p2"></p>
<p class="p4">
<span>Međutim, Sud je mišljenja da radi krivično - pravne zaštite nije neophodno da okrivljeni ovu kaznu izdržava jer se može očekivati da će se samo upozorenjem uz prijetnju kaznom dovoljno uticati na okrivljenog da više ne vrši krivična djela, pa je Sud odredio da se utvrđena kazna zatvora neće izvršiti ukoliko okrivljeni u roku od jedne godine po pravnosnažnosti presude ne učini novo krivično djelo. Sud je mišljenja da će se upravo izrečenom uslovnom osudom ostvariti svrha izricanja iste predviđena čl. 52 KZ-a, a u okviru opšte svrhe izricanja krivičnih sankcija iz čl. 4 st. 2 KZ-a.</span>
</p>
<p class="p2"></p>
<p class="p4">
<span>Sud je istog obavezao na plaćanje troškova krivičnog postupka, shodno čl. 226, 227 i 229 ZKP-a, a isti se odnose na troškove vještačenja po vještaku medicinske struke u iznosu od 60,50 eura, na troškove vještačenja po vještaku saobraćajne struke u iznosu od 82,50 eura, koje iznose je okrivljeni dužan uplatiti Osnovnom državnom tužilaštvu Podgorica, te na sudski paušal u iznosu od 50,00 eura, koji je dužan uplatiti Osnovnom sudu u Podgorici, a koji je odmjeren shodno dužini trajanja postupka, složenosti predmeta i imovnom stanju okrivljenog.</span>
</p>
<p class="p2"></p>
<p class="p2">
<span>Na osnovu izloženog, a shodno čl. 374 ZKP-a, odlučeno je kao u izreci presude.</span>
</p>
<p class="p2"></p>
<p class="p3"></p>
<p class="p3"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 25.01.2013 godine</span>
</p>
<p class="p2">
<span>ZAPISNIČAR                                                                                           SUDIJA</span>
</p>
<p class="p2">
<span>Valentina Vukašinović                              		Larisa Mijušković-Stamatović</span>
</p>
<p class="p2"></p>
<p class="p2"></p>
<p class="p2">
<span>DN-a:</span>
</p>
<p class="p2">
<span>Primjerak presude dostaviti:</span>
</p>
<p class="p2">
<span>- ODT-u Podgorica</span>
</p>
<p class="p2">
<span>- Okrivljenom</span>
</p>
<p class="p3">
<span>SUDIJA,</span>
</p>
<p class="p3">
<span>________________________</span>
</p>
<p class="p3"></p>
<p class="p2">
<span>Postupljeno dana_____________</span>
</p>
<p class="p2">
<span>Namještenik________________</span>
</p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p5"></p>
<p class="p5"></p>
<p class="p5"></p>
<p class="p5"></p>


</body>
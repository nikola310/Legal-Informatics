<strong>OSNOVNI SUD U BERANAMA</strong><br>
<strong>K. br. 69/11</strong><br>
&nbsp;<br>
&nbsp;<br>
&nbsp;<br>
&nbsp;
<div style="text-align: center; ">
	<strong>U&nbsp;&nbsp; IME&nbsp;&nbsp; NARODA</strong></div>
&nbsp;<br>
&nbsp;<br>
&nbsp;<br>
&nbsp;
<div style="text-align: justify; ">
	Osnovni&nbsp; sud u Beranama,&nbsp; kao prvostepeni krivični&nbsp; po sudiji pojedincu Ani Kenjić-Djukić, uz sudjelovanje zapisničara Danojle Milošević, u krivičnom predmetu protiv okrivljenog <strong>&nbsp;R.B., </strong>iz Berana, zbog krivičnog djela ugrožavanje sigurnosti iz čl. 168 st. 1 KZ, po optužnom predlogu Osnovnog državnog tužilaštva u Beranama Kt.br.8/11 od 14.02.2011. godine, nakon održanog glavnog i javnog pretresa, u prisustvu okrivljenog R. B. i oštećenog, a u odsustvu uredno pozvanog ODT-a donio je i javno objavio dana 05.04.2011. godine</div>
&nbsp;<br>
&nbsp;<br>
&nbsp;
<div style="text-align: center; ">
	<strong>P R E S U D U</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	Okrivljeni <strong>R. B., </strong>od oca J., i majke A., rodjene Đ., rodjen ….. godine u Beranama, gdje je i stalno nastanjen u naselju D. L., državljanin Crne Gore, pismen, penzioner, oženjen, otac petoro djece, siromašnog imovnog stanja, neosuđivan.<br>
	&nbsp;</div>
<div style="text-align: center; ">
	<strong>K r i v&nbsp;&nbsp; je</strong></div>
<div style="text-align: justify; ">
	&nbsp;<br>
	Što je:<br>
	&nbsp;<br>
	Dana 06.01.20011.godine, oko 13,00 časova, u naselju D. L., u Beranama, ispred svoje porodične kuće, ugrozio sugurnost oštećenog A. R. prijetnom da će napasti na njegov život, na način što mu je, dok je držao sjekiru u ruci, uputio riječi „ne vidim te, zaklaću te“,<br>
	&nbsp;<br>
	- čime je izvršio krivično djelo ugrožavanje sigurnosti iz čl. 168 st.1. Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	- Pa ga sud za izvršeno krivično djelo, na osnovu navedenog zakonskog propisa, te primjenom čl. 32, 39 i 42 KZ, kao i primjenom čl. 364 ZKP-a,&nbsp;<br>
	&nbsp;<br>
	<br>
	&nbsp;</div>
<div style="text-align: center; ">
	<strong>O S U Đ U J E</strong></div>
&nbsp;
<div style="text-align: justify; ">
	&nbsp;<br>
	Na novčanu kaznu &nbsp;u iznosu od 600,00 (šeststotina) eura, koju je dužan da plati u roku od 3 (tri) mjeseca, po pravosnažnosti presude. Ako osuđeni ne plati novčanu&nbsp; kaznu, u ovom roku, sud će novčanu kaznu, zamijeniti kaznom zatvora, tako što će za svakih započetih 25,00 eura novčane kazne, odrediti jedan dan kazne zatvora.<br>
	&nbsp;<br>
	Okrivljeni se obavezuje, da plati sudu troškove krivičnog postupka -paušal u iznosu od 30,00 ( trideset ) eura, u roku od 15 dana, po pravosnažnosti presude, pod prijetnjom prinudnog izvršenja.<br>
	&nbsp;<br>
	Oštećeni R. A., iz Berane, se radi ostvarivanja imovinsko pravnog zahtjeva za naknadu štete, upućuje na parnicu, na osnovu čl. 212 st. 2 ZKP.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
&nbsp;
<div style="text-align: center; ">
	<strong>O b r a z l o ž e nj e</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	Osnovno državno tužilaštvo u Beranama, podnijelo je optužni predlog Kt.br.8/11 od 14.02.2011. godine, protiv R. B., zbog krivičnog djela ugrožavanje sigurnosti iz čl. 168 st.1. KZ. Zastupnik javne optužbe, ODT Berane, nije pristupio na glavni pretres od 05.04.2011. godine, iako je uredno pozvan, pa je sud isti održao i zaključio u njegovom odsustvu, na osnovu čl.453 st.1 ZKP-a.&nbsp;&nbsp;<br>
	&nbsp;<br>
	<strong>Oštećeni R. A.,</strong> u završnoj riječi, pridružio se krivičnom gonjenju protiv okrivljenog i zadržao pravo da imovinsko pravni zahtjev za naknadu štete ostvari u parnici.<br>
	&nbsp;<br>
	<strong>Okrivljeni R. B.</strong>, u svojoj odbrani datoj tokom postupka istakao je da živi u naselje D. L. u blizini kuće A. R.. Dana 06.01.2011.godine u popodnevnim časovima negdje oko 13,00 časova nalazio se ispred kuće na njegovom imanju, kada je došao A. R. i kazao mu da ne dira letve, tj.staro kolje i tarabe koje je bilo istrulilo zbog dugog vremena, a koje se nalazilo na njegovom imanju, govoreći mu da je to njegovo. Odgovorio mu je „dođi ovamo, ovo je moje, tvoje ne pipam i gubi mi se sa očiju da te ne gledam“. Te prilike u rukama nije ništa držao, osim što je pokušavao jedan kolac da izvadi i taj je kolac izvadio i bacio. Kritične prilike osim navedenih riječi nije oštećenom uputio više ništa, niti je imao sjekiricu u ruci. Nakon nekoliko vremena došla je policija i oduzela mu sjekiru iz kuće, tj. hodnika i dala mu potvrdu o privremenom oduzimanju. Kada je došlo do verbalne prepirke između njega i A. R., A. R. je bio udaljen od njega oko 5- 6 metra i tada nije bio niko prisutan. Na pretresu je negirao izvršenje krivičnog djela i pojasnio da nema desnu ruku, a lijeva ruka mu je slaba, da ima već blizu 80 godina i lošeg je zdravstvenog stanja, te nije u mogućnosti nikom da prijeti i nikoga na bilo koji način ugrozi i to nikada nije uradio. Toga dana osim oštećenog i svjedoka R. R. na licu mjesta niko drugi nije bio prisutan. sa svjedokom R. R. ne govori, jer je isti sa ženom htio da ga bije i sa njim je u zavađi. U završnoj riječi negirao je da je izvršio krivično djelo.<br>
	&nbsp;<br>
	Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze: saslušao oštećenog R. A., svjedoka R. R., pročitao potvrdu o privremeno oduzetim predmetima br. … od 06.01.2011.godine i izvod iz KE za okrivljenog.<br>
	&nbsp;<br>
	Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da su činjenice iz činjeničnog opisa izreke presude, u svemu dokazane i da je &nbsp;okrivljeni R. B. izvršio krivično djelo ugrožavanje sigurnosti iz čl. 168 st.1. Krivičnog zakonika, pa ga je oglasio krivim, jer nije bilo osnova koji bi isključivali postojanje krivičnog djela i krivice okrivljenog. Pri tome, sud nije prihvatio odbranu okrivljenog R. B., da oštećenom nije uputio riječi prijetnje „ne vidim te, zaklaću te“, obzirom da je njegova odbrana negirana&nbsp; iskazom oštećenog i svjedoka R. R..<br>
	&nbsp;<br>
	Tako je na osnovu iskaza <strong>oštećenog R. A.,</strong> utvrđeno da se dana 06.01.2011.godine oko 13,00 časova nalazio ispred njegove kuće u naselju L.- L. P.&nbsp; i da je vidio da njegov komšija R. B. ruši ogradu od drveta, koja tu postoji duži niz godina, a ograda je bila sastavljena od kolja, taraba i baskija, a isto je bacao u njegovo dvorište, a njegova kuća i kuća okrivljenog se nalaze u blizini, te ih razdvaja samo ograda. Prišao mu je na udaljenosti od oko 3 metra i kazao mu da to ne radi, a okrivljeni je počeo da ga psuje i mu govori „ne vidim te, zaklaću te“ i nastavio je da ruši ogradu, a ogradu je rušio sa jednom sjekirom i nastavio je i dalje da ga psuje.&nbsp; U jednom momentu krenuo je put njega dok mu se sjekira koju je držao u lijevoj ruci nalazila u blizini pojasa. Osjećao se ugroženim, ali nije htio da se svađa sa okrivljenim, iz razloga što je on stariji čovjek i nema desnu ruku, a nakon toga je pošao u policiju i prijavio okrivljenog. Na pretresu je dodao da nije htio da se svađa sa okrivljenim, do sada je imao dva infarkta, ali je u odnosu na okrivljenog mlađi čovjek i fizički je bio u mogućnosti da mu uzvrati, pogotovu što okrivljeni ima samo jednu ruku i nije htio da se na taj način rešava, već sudskom putem. Okrivljeni je sa sjekirom krenuo u njegovom pravcu i da sjekiru nije imao u lijevoj ruci, istu ne bi ni pominjao. Smatra da je okrivljeni želio sjekirom da ga prepadne, jer je kazao riječi „ne vidim te, zaklaću te“. Onog momenta kada je izašao iz kuće već je bio porušio ogradu i to što je sjekiru držao u ruci smatra da je htio da ga napadne, jer sa sjekirom u ruci krenuo u njegovom pravcu. Taj postupak okrivljenog shvatio je kao ozbiljan napad i prijetnju po njegovu sigurnost. Prema okrivljenom uvijek je bio korektan, zajedno sa njegovom porodicom, a okrivljenog je prihvatio kada ga je njegova porodica odbacila.<br>
	&nbsp;<br>
	Takođe je na osnovu iskaza <strong>svjedoka R. R. </strong>utvrdjeno da se dana 06.01.2011.godine nalazio u blizini kuće B. R. i čuo je da okrivljeni psuje i prijeti oštećenom&nbsp; R. A. i upućuje mu vulgarne riječi, a zatim mu je prijetio „ubiću te, zaklaću te“, a svo to vrijeme bio je na udaljenosti od oko 10 metara i to je sve mogao da čuje, dok oštećeni okrivljenom nije ništa govorio, jedino što mi je kazao „zašto R. rušiš ogradu koja postoji već dvadeset godina“. Okrivljeni je dok je psovao oštećenog držao u lijevoj ruci sjekiru, a da li je istom kretao put oštećenog nije vidio, a oštećeni je bio udaljen od okrivljenog oko dva do tri metra. Na pretresu je pojasnio da je okrivljeni kazao oštećenom riječi „ ne vidim te, zaklaću te“.<br>
	&nbsp;<br>
	Sud je prihvatio iskaze oštećenog i svjedoka R. R., koji su po mišljenju suda jasni, logični i vjerodostojni.<br>
	&nbsp;<br>
	Iz potvrde o privremeno oduzetim predmetima, utvrđeno je da je od okrivljenog oduzeta metalna sjekira sa drvenim nasadom dužine oko 80 cm, što je sud prihvatio.<br>
	&nbsp;<br>
	Pravnom analizom naprijed utvrdjenog činjeničnog stanja, sud je našao da su se u opisanim radnjama okrivljenog R. B., stekla sva bitna obilježja krivičnog djela ugrožavanje sigurnosti iz čl. 168 st. 1 KZ. Tako je na osnovu iskaza oštećenog R. A. utvrđeno da se predmetnog dana nalazio ispred svoje kuće u naselju D. L. i da je vidio da njegov komšija R. B. ruši ogradu od drveta, koja tu postoji duži niz godina, prišao mu je na udaljenosti od oko 3 metra i kazao mu da to ne radi, a okrivljeni je počeo da ga psuje i da mu govori „ne vidim te, zaklaću te“ i nastavio je da ruši ogradu sjekirom. U jednom momentu, krenuo je put njega držeći sjekiru u ruci. Navode oštećenog da je okrivljeni držao sjekiru u ruci i da mu je kazao "ne vidim te, zaklaću te", potvrdio je svjedok R. R., koji je u svojoj izjavi naveo da se nalazio na&nbsp; udaljenosti od oko 10 metara i to je sve mogao da čuje. Kako je saslušani svjedok potvrdio navode optužbe, to je sud stao na stanovište da je teza optužbe u potpunosti dokazana, te nije prihvatio odbranu okrivljenog R. B. da nije izvršio krivično djelo i nije uputio inkriminisane riječi R. A., već je mišljenja da je ista sračunata na izbjegavanje krivice. Prijetnja „ne vidim te, zaklaću te“, upućena oštećenom R. A. je bila &nbsp;neposredna i ostvarljiva, po samom načinu kako se odigrao predmetni događaj, obzirom da je okrivljeni&nbsp; držao u rukama sjekiru sa kojom je krenuo u pravcu oštećenog, &nbsp;te je&nbsp; samim tim prijetnja ozbiljna i stvarna.<br>
	&nbsp;<br>
	Djelujući na opisani način okrivljeni je postupao sa umišljajem, obzirom da je bio svjestan da prijetnjom napadom na život ili tijelo drugog, vrši krivično djelo, pa je i pored takve svijesti, uputio riječi ozbiljne prijetnje oštećenom, čime je manifestovao htjenje za nastupanje zabranjene posledice.&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	Prilikom odlučivanja o vrsti i visini&nbsp; krivične sankcije, koju u konkretnom slučaju treba primijeniti prema okrivljenom, za izvršeno krivično djelo, sud je imao u vidu sve okolnosti iz čl. 42 KZ. Tako je od olakšavajućih okolnosti, cijenio i uzeo u obzir okrivljeni lice starije životne dobi, invalid, siromašnog imovnog stanja, do sada ne osuđivan. Kako je za krivično djelo ugrožavanje sigurnosti iz čl. 168 st.1. KZ propisana novčana kazna ili zatvor do jedne godine, sud je okrivljenog, vodeći računa o prednjim okolnostima na osnovu čl. 39 KZ osudio na novčanu kaznu u iznosu od 600,00 eura.&nbsp; Okrivljeni&nbsp; je&nbsp; dužan da plati novčanu kaznu u roku od 3 (tri) mjeseca, po pravosnažnosti presude. Ako osuđeni ne plati novčanu&nbsp; kaznu, u ovom roku, sud će novčanu kaznu, zamijeniti kaznama zatvora, tako što će za svakih započetih 25,00 eura novčane kazne, odrediti jedan dan kazne zatvora.<br>
	&nbsp;<br>
	Sud je uvjerenja da je navedena kazna, srazmjerna težini izvršenog krivičnog djela i stepenu krivice okrivljenog i predstavljaju onu mjeru, koja je neophodno potrebna, za postizanje, u okviru opšte svrhe krivičnih sankcija propisane članom 4 st. 2 KZ-a, svrhe kažnjavanja propisane članom 32 istog Zakona. Osnovano se može očekivati da će novčana kazna, pozitivno djelovati na okrivljenog, da u buduće ne vrši krivična djela.<br>
	&nbsp;<br>
	Odluka o troškovima krivičnog postupka–paušalu odmjerena je vodeći računa o trajanju i složenosti krivičnog postupka, te imovnom stanju okrivljenog, na osnovu čl.199 st.3 ZKP-a.<br>
	&nbsp;<br>
	Oštećeni R. A., se radi ostvarivanja imovinsko pravnog zahtjeva za naknadu štete, upučćje na parnicu, na osnovu čl.212 st.2 ZKP-a.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	Sa izloženog odlučeno je kao u izreci presude.</div>
<div style="text-align: center; ">
	&nbsp;</div>
<div style="text-align: center; ">
	<strong>OSNOVNI SUD U BERANAMA</strong><br>
	<strong>Dana 05.04. 2011. godine.</strong></div>
<strong>Zapisničar, &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; S U D I J A,</strong><br>
<strong>Danojla Milošević &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Ana&nbsp; Kenjić - Đukić</strong><br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba, u roku<br>
od 8 (osam) dana, od dana prijema iste, Višem<br>
sudu u B.Polju, a preko ovog suda.&nbsp;<br>
&nbsp;<br>

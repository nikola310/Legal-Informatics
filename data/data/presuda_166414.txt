<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p5{text-indent:0.5833333in;text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-align:center;hyphenate:auto;font-family:Verdana;font-size:11pt;}
.p8{text-align:justify;hyphenate:auto;font-family:Times New Roman;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p2">
<span>K.br.552/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, i to sudija Violeta Raičević kao sudija pojedinac, sa zapisničarem Ljiljanom Joksimović,  u krivičnom  predmetu okrivljenog Z.V.a iz Mojkovca, zbog krivičnog djela ugrožavanje opasnim oruđem pri tuči i svađi iz čl. 154  Krivičnog zakonika Crne Gore, po optužnom predlogu ODT-a u B.Polju, Kt.br. 407/10 od 15.10.2010.godine, nakon održanog usmenog, glavnog i javnog pretresa u prisustvu okrivljenog Z.V.a i njegovog branioca po zamjeničkom punomoćju  A.P.P.P.a  iz B.P. i oštećenog Z.V.a,  a u odsustvu uredno obaviještenog  ODT-a dana  28.01.2011.godine, donio je i javno objavio:</span>
</p>
<p class="p4"></p>
<p class="p5"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>Okrivljeni </span><span class="s1">Z.V.O</span><span> , od oca V. i majke R., rodjene V., rodjen ....godine u Mojkovcu, sa prebivalištem u mjestu P., opština Mojkovac, državljanin Crne Gore, penzioner, oženjen, sa završenom srednjom školom, srednjeg imovnog stanja, osudjivan presudom Opštinskog suda u B.Polju K.br.625/75 od 30.01.1976.godine, kažnjen zbog krivičnog djela iz čl.306.st.3. KZ, kaznom zatvora 30 dana, te rješenjem oslobodjen od optužbe.</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>K R I V  J E</span>
</p>
<p class="p4">
<span>Što je:</span>
</p>
<p class="p4"></p>
<p class="p4"></p>
<p class="p4">
<span>Dana, 06.06.2010.godine, oko 13,00 h u mjestu P., opština Mojkovac, pri svadji sa oštećenim Z.V.om, mašio se orudja - kose, sredstva podobnog da tijelo teško povrijedi ili zdravlje teško naruši, na način što je zamahnuo kosom u pravcu oštećenog.</span>
</p>
<p class="p4"></p>
<p class="p4">
<span>-čime je izvršio  krivično djelo ugrožavanje opasnim oruđem pri tuči i svađi iz čl. 154  Krivičnog zakonika Crne Gore,</span>
</p>
<p class="p4"></p>
<p class="p4">
<span>-pa mu  sud primjenom citiranih zakonskih propisa i čl. 2, 4, 5, 13, 15, 32, 36, 42, 52, 53 i 54  Krivičnog zakonika Crne Gore /KZ/ i čl. 199, 202, 212  i 364 Zakonika o krivičnom postupku Crne Gore /ZKP/,  i z r i č e :</span>
</p>
<p class="p5"></p>
<p class="p5"></p>
<p class="p5">
<span>USLOVNU OSUDU</span>
</p>
<p class="p5"></p>
<p class="p4">
<span>Kojom mu utvrdjuje kaznu zatvora u trajanju od 30 /trideset/ dana  i istovremeno odredjuje da se ista neće izvršti ukoliko okrivljeni u roku od 1  /jedne/ godine  ne izvrši novo krivično djelo.</span>
</p>
<p class="p4"></p>
<p class="p4">
<span>Okrivljeni se obavezuje na plaćanje paušala ovom sudu u iznosu od  30 € /trideset eura/ , te troškova krivičnog postupka u iznosu od 20,00 € /dvadeset eura/ u roku od 15 dana po pravosnažnosti presude, pod prijetnjom prinudnog izvršenja na račun Depozita novčanih kazni, troškova postupka i paušala CG  br. 832-151-35, stim što je dokaz o uplati dužan dostaviti krivičnoj pisarnici ovog suda.</span>
</p>
<p class="p4"></p>
<p class="p6">
<span>Radi ostvarivanja imovinsko pravnog zahtjeva  oštećeni Z.V.o se upućuje na parnični postupak.</span>
</p>
<p class="p4"></p>
<p class="p4"></p>
<p class="p7">
<span>O b r a z l o ž e nj e</span>
</p>
<p class="p1"></p>
<p class="p4">
<span>Optužnim predlogom ODT-a u B.Polju,  okrivljenom Z.V.u, stavljeno je na teret izvršenje krivičnog djela ugrožavanje opasnim oruđem pri tuči i svađi iz čl. 154 Krivičnog zakonika Crne Gore. </span>
</p>
<p class="p4"></p>
<p class="p4">
<span>Zamjenik ODT-e  je optužnim aktom tražio da se okrivljeni oglasi krivim i osudi na kaznu po zakonu. </span>
</p>
<p class="p4"></p>
<p class="p4">
<span>Oštećeni Z.V.o  se tokom postupka pridružio krivičnom gonjenju protiv okrivljenog i istakao da će imovinsko pravni zahtjev ostvariti u parničnom postupku.</span>
</p>
<p class="p4"></p>
<p class="p4">
<span>Okrivljeni </span><span class="s1">Z.V.o</span><span> u svojoj odbrani tokom postupka je istakao da je dana 06.06.2010.godine oko 13 h kosio livadu svog brata V.a u mjestu P.,  kada su došli Z.R.i oštećeni Z.V.o koji su ga pitali zašto kosi njihvu imovinu. Takodje su mu rekli da ne smije da kosi tu livadu jer ona pripada njima. Istakao je da se  sa istim nije svadjao, a potvrdio je da je u rukama držao kosu  ali negirao da je istom krenuo put V.a. Istakao je da nije želio  da stupa u svadju sa V.om i njegovom porodicom već je bez ikakve polemike prestao da kosi  i otišao svojoj kući, te da  nikakve riječi prijetnje nije uputio Z.V.u ni njegovoj porodici. Zbog toga se ne osjeća krivim i tvrdi da nije zamahnuo kosom u pravcu  Z.V.a, jer za tim nije imalo potrebe. Inače,  naveo je da je  Z.V.o više puta  protiv njega podnosio lažne krivične prijave. </span>
</p>
<p class="p4"></p>
<p class="p4">
<span>U završnoj riječi branilac okrivljenog  čiju završnu riječ je okrivljeni u potpunosti prihvatio,  u bitnom je istakao da su medjuljudski odnosi  izmedju okrivljenog i oštećenog krajnje poremećeni zbog  spora koji imaju oko zemljišta i puta i zbog toga su ranije podnošene prijave policiji protiv V.a od strane  V.a i R.a. Kritičnog dana okrivljeni   Z. V.o se nalazio na ogradjenom imanju svoga brata gdje je kosio i tada su bez ikakvog razloga došli R. i V.o  da se raspravljaju ćije imanje kosi V.o koji ni jednog  trenutka nije podigao kosu u vis niti pokušao ikoga njome da udari, a koje navode je potvrdio M.S.a jer isti nije vidio da je V.o zamahnuo kosom prema V.u niti je čuo V.a da o tome  jasno priča. Stoga smatra da okrivljeni Z.V.o nije izvršio krivično djelo koje mu se stavlja na teret optužnim predlogom.</span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu, izveo  sledeće dokaze: salušao u svojstvu svjedoka oštećenog Z.V.a, saslušao svjedoke Z. R.a, M.S.u i Z.M., izvršio uvid u izvod iz kaznene evidencije na ime okrivljenog. Dugih predloga za dopunu dokaznog postupka nije bilo.</span>
</p>
<p class="p4"></p>
<p class="p4">
<span>Naime,  iz iskaza  oštećenog Z.V.a  koji je saslušan u svojstvu svjedoka sud je  u bitnom utvrdio da je isti  kritičnom prilikom  vidio da Z.V.o  kosi livadu. Pošao je prema njemu,  a sa njim je već razgovarao  Z. R., koji ga je  upozoravao da ne kosi livadu. On je tada pitao V.a kako ga nije sramota da se svadjaju stalno oko iste stvari na šta mu je V.o rekao" šta ćeš ti pičko jedna, šta se ti petljaš, ubiću te, makse sa mog imanja". Tada je zamahnuo kosom  koju je držao u rukama i pokušao da  ga udari istom u predjelu stomaka, zbog čega je on skočio na stranu da bi izbjegao udarac.  U tom  momentu  skočili su njegova djeca i supruga koji su se takodje nalazili na livadi  i počeli da viču na V.a "šta ćeš V.o, hoćeš li da ubiješ". V.o je na to odgovorio da će ga ubiti i da će sresti njih dvojica. Nadalje je pojasnio da je njega i V.a kritičnom prilikom dijelila ograda napravljena od žice, tzv. čobanica. Dok mu je upućivao pogrdne i vulgarne riječi V.o nije imao kosu u rukama a kako se ista nalazila u njegovoj blizini  odmah je dohvatio u ruke  i htio da ga udari u predjelu  stomaka. </span>
</p>
<p class="p4"></p>
<p class="p4">
<span>Iz iskaza svjedoka Z. R.a, sud je u bitnom  utvrdio da je kritičnog dana vidio Z.V.a kako kosi imanje bez dozvole njegove porodice. Istom je prišao  i pitao ga zašto kosi ispod kolja koje je on postavio a koje predstavlja medju na šta mu je V.o odgovorio da on hoće i šta mu se može. U jednom trenutku došao je Z.V.o koji je  rekao V.u "kako te nije sramota da kosiš  naše imanje  ispod medja" na šta mu se  V.o obratio riječima " šta ćeš ti pičko jedna šta se ti  petljaš". Zatim  je V.o počeo histerično da se okreće oko sebe  i  uzeo je u ruke kosu  koja se nalazila spuštena na zemlji  i istom zamahnuo u pravcu V.a pokušavajući da ga kosom udari po stomaku. V.o se izmakao i uspio da izbjegne udarac  kose u stomak.V.o je odmah otišao kući i slučaj je prijavljen policiji.Pojasnio je da su se V.o i V.o svadjali pri čemu je V.o psovao V.a a V.o je njemu govorio "kako te nije sramota da kosiš naše", a poznato mu je da su  u narušenim medjuljudskim odnosima i negovoru. V.o i V.o su na početku  bili udaljeni 15-20 m ali su se kretali jedan prema drugom i primakli se na udaljenosti od par metara.U momentu kada je V.o  uzeo u ruke kosu i istom zamahnuo prema V.u izmedju V.a i V.a nalazila se mala žičana ograda  tzv. čobanica.</span>
</p>
<p class="p4"></p>
<p class="p4">
<span>Iz iskaza svjedoka  M.S.e proizilazi da se kritičnog dana nalazio  u mjestu P. sa suprugom i djecom  u tazbini kod Z.V.a. U trenutku kada se vraćao na livadu  Z.a, nakon što je parkirao vozilo, čuo je neku galamu koja je ličila na svadju. Kada je pogledao u tom pravcu  vidio je lice koje do tada nije poznavao a kasnije je sazano da je to Z.V.o, koji ide u pravcu Z.V.a. Tom prilikom je nešto psovao  i u ruci držao kosu  podignutu u dijagonali svog tijela. Istakao je da nije vidio da li je  Z.V.o ovom kosom pokušao da udari Z.V.a,  obzirom da kako je to na glavnom pretresu pojasnio, u tom  momentu nije bio prisutan. Prišao je  V.u i istog  povukao sa sobom  da ne bi došlo do većeg sukoba izmedju njega i V.a. Kada se sa oštećenim V.om vratio kući primijetio je da je isti bio potrešen i usplahiren, pri čemu nije  želio da  raspravlja o porodičnim odnosima izmedju V.a i V.a, mada je V.o komentarisao nešto u smislu toga da je V.o držao kosu  i  istom htio da ga ubije, ističući da on tada nije  bio prisutan jer taj momenat nije  vidio.</span>
</p>
<p class="p4"></p>
<p class="p4">
<span>Svjedok Z. M.a, u bitnom je istakla da je supruga  okrivljenog Z. V.a i da je kritičnog dana bila na imanju svoga djevera zajedno sa Z.V.om, koji je kosio livadu a ona je bila udaljena od njega 30 m gdje je rasturala otkose. Kod mjesta gdje se nalazio V.o čula je galamu pa je pošla da vidi o čemu se radi. Prilazeći ka mjestu dogadjaja, vidjela je da V.o stoji  na njihovoj livadi a zet Z.V.a je istog uhvatio preko miški  i gurali su se po putu, a V.o se otimao. Za to vrijeme V.o je stajao na livadi i držao kosu u rukama. Metalni dio kose  bio je spušten na zemlju  a rukama je držao drveni dio.  Istakla je da je na putu vidjela i V.ovog brata R.a. Smatra da je svadja izmedju okrivljenog V.a i oštećenog V.a  kritičnog dana  bila zbog toga što V.o brani V.u da kosi livadu V.ovog brata V.a koji živi u Švedskoj  a za koju livadu  vode spor.</span>
</p>
<p class="p4"></p>
<p class="p4">
<span>Iz izvoda iz kaznenene evidencije na ime okrivljenog Z.V.a utvrdjuje se da je isti osudjivan presudom Opštinskog suda u B.Polju K.br.625/75 od 30.01.1976.godine, kažnjen zbog krivičnog djela iz čl.306.st.3. KZ, kaznom zatvora 30 dana, te rješenjem oslobodjen od optužbe.</span>
</p>
<p class="p4"></p>
<p class="p4">
<span>Sud je cijeneći dokaze pojedinačno i u medjusobnoj povezanosti dovodeći ih u vezu sa navodima  odbrane okrivljenog utvrdio činjenično stanje i na osnovu istog zaključio  da je okrivljeni  Z.V.o  izvršio krivično djelo ugrožavanje opasnim orudjem pri tuči i svadji iz čl.154. KZ.</span>
</p>
<p class="p4"></p>
<p class="p6">
<span>Naime, nije sporno da su okrivljeni i oštećeni dana 06.06.2010.godine istovremeno bili na livadi u mjestu P. opština Mojkovac, sa predhodno medjusobno formiranim konfliktnim odnosima oko košenja livade. Nesporno je utvrdjeno,  kako iz odbrane okrivljenog Z.V.a tako i iz iskaza svih saslušanih svjedoka da je Z.V.o kritičnom prilikom  u rukama imao kosu.Medjutim, sporno je a imajući u vidu odbranu okrivljenog, da li je izmedju okrivljenog i oštećenog bilo svadje  te da li se okrivljeni pri tom mašio  orudja - u konkretnom slučaju kose. U tom pravcu cijenjena je odbrana okrivljenog i dokazi izvedeni na glavnom pretresu.Navode koje je okrivljeni Z.V.o istakao u pogledu okolnosti da kritičnom prilikom izmedju njega i oštećenog V.a nije bilo svadje, demantovali su u svojim iskazima  oštećeni i svi saslušani svjedoci u postupku a odbrana  okrivljenog, da kosom koju je držao u rukama, nije zamahivao u pravcu oštećenog, obezvrijedjena je iskazima oštćenog Z.V.a i svjedoka Z. R.a.</span>
</p>
<p class="p4"></p>
<p class="p6">
<span>Stoga je sud  cijenio odbranu okrivljenog Z.V.a  kao neosnovanu  i sračunatu na izbjegavanje krivične odgovornosti pa istu nije prihvatio iz više razloga. Njegova odbrana obezvrijedjena  je  jasnim  iskazom oštećenog Z.V.a čiji iskaz je sud u potpunosti prihvatio  sa razloga što je ovaj svjedok bio kategoričan u pogledu odlučnih činjenica da je okrivljeni Z.V.o kritičnom prilikom pri svadji sa njim uzeo kosu u ruke  i istom zamahnuo u njegovom pravcu.Izloženo je potvrdjeno iskazom svjedoka Z. R.a koji je takodje bio decidan u pogledu činjenice da su se okrivljeni V.o i oštećeni V.o  kritičnom prilikom svadjali oko košenja livade a u smislu verbalne prepirke koja je sadržala u sebi opasnost da se u daljem razvoju izrodi u tuču, a u čemu su  u suštini i svi saslušani svjedoci  bili saglasni.Nadalje je naveo da je jasno vidio momenat kada je Z.V.o  uzeo kosu u ruke  i istom  zamahnuo u pravcu oštećenog V.a sa namjerom da ga udari. </span>
</p>
<p class="p6"></p>
<p class="p6">
<span>Sud je cijenio iskaz svjedoka  M.S.e  u dijelu u kojem je istakao da je okrivljeni kritičnom prilikom u rukama imao kosu te da se  izmedju okrivljenog i oštećenog čula galama  koja je  ličila na svadju. Medjutim, iz iskaza ovog svjedoka sud nije mogao utvrditi  činjenicu  vezanu za  upotrebu kose  od strane okrivljenog Z.V.a prema oštećenom obzirom da je ovaj svjedok istakao da taj momenat nije vidio tj. momenat kada je okrivljeni kosom zamahnuo prema oštećenom  jer u tom trenutku nije bio prisutan, premda se izjasnio da je čuo od Z.V.a komentar posle kritičnog dogadjaja da je V.o kosom koju je držao u rukama htio da ubije V.a.</span>
</p>
<p class="p6"></p>
<p class="p6">
<span>Ovim je  nedvosmisleno dokazano da je postojala svadja kao bitan elemenat krivičnog djela za koje je okrivljeni Z.V.o  oglašen krivim u smislu  verbalne prepirke izmedju dva lica  koja je sadržala u sebi  opasnost da se u daljem razvoju izrodi u tuču. Postojanje  drugog posebnog elementa bića krivičnog djela u pitanju – da se okrivljeni mašio  sredstva podobnog da tijelo teško povrijedi ili zdravlje teško naruši  u konkretnom slučaju kose, dokazano je i  potvrdjeno iskazom  oštećenog  Z.V.a i svjedoka  Z. R.a, a koji su bili  kategorični  istakavši da se  okrivljeni  u konkretnom slučaju  mašio  kose, odnosno  uzeo ovo sredstvo u ruke i  manipulisao njime na način  koji  je jasno ukazivao na njegovu spremnost da navedeno sredstvo i upotrijebi.</span>
</p>
<p class="p6"></p>
<p class="p6">
<span>Sud je cijenio  iskaz svjedoka Z. M. u dijelu u kojem je istakla  da okrivljeni Z.V.o   kritičnom prilikom  nije zamahivao kosom koju je držao u rukama u pravcu oštećenog već naprotiv  da je kosu držao pored sebe, kao neosnovan  i kao takav  sračunat na olakšavanje i pomaganje krivično pravnom položaju okrivljenom.</span>
</p>
<p class="p6"></p>
<p class="p4">
<span>Da bi postojalo krivično djelo  ugrožavanje opasnim oprudjem pri tuči i svadji iz čl.154.KZ potrebno je  da se počinilac pri tuči ili svadji  maši oružja , opasnog orudja ili  drugog sredstva podobnog da tijelo teško povrijedi ili zdravlje teško naruši. U konkretnom slučaju  imajući u vidu  izloženo nedvosmisleno je dokazano da se okrivljeni Z.V.o  dana, 06.06.2010.godine, oko 13,00 h u mjestu P., opština Mojkovac, pri svadji sa oštećenim Z.V.om, mašio  orudja - kose, sredstva podobnog da tijelo teško povrijedi ili zdravlje teško naruši, na način što je zamahnuo kosom u pravcu oštećenog.Postupajući na opisani način u radnjama okrivljenog stekla su se  sva obilježja krivičnog djela ugrožavanje opasnim orudjem  pri tuči i svadji iz čl.154.KZ zbog čega je kriv i krivično pravno odgovoran. Okrivljeni je krivično djelo počinio sa umišljajem obzirom da je bio svjestan  svog djela i htio njegovo izvršenje.</span>
</p>
<p class="p4"></p>
<p class="p4">
<span>Za navedeno krivično djelo u Krivičnom zakoniku  zaprijećena je novčana kazna ili kazna zatvora do  šest mjeseci.</span>
</p>
<p class="p4"></p>
<p class="p4">
<span>Odlučujući o vrsti  i visine kazne okrivljenog sud  je cijenio  sve okolnosti iz čl.42.KZ pa je na strani okrivljenog  od olakšavajućih okolnosti cijenio njegovu životnu dob,  da je lošeg imovnog stanja. Sud je cijenio raniju osudjivanost okrivljenog, medjutim, kako je od iste protekao duži vremenski period, to sud  ovoj činjenici nije pridavao poseban značaj pa je u nenalaženju otežavajućih okolnosti  okrivljenom utvrdio  kaznu zatvora u trajanju od 30 dana i istovremeno odredio da se ista neće izvršiti pod uslovom da okrivljeni u roku od  jedne godine  ne učini novo krivično djelo. </span>
</p>
<p class="p4"></p>
<p class="p4">
<span>Sud je mišljenja  da  će se i sa uslovnom osudom kao mjerom upozorenja u potpunosti ostvariti svrha kažnjavanja imajući u vidu  težinu djela i nastale posledice, a time uticati na okrivljenog da ubuduće ne vrši  krivična djela te na taj način postiži ciljeve specijalne i generlne prevencije shodno čl.32. KZ.</span>
</p>
<p class="p4"></p>
<p class="p6">
<span>Sud je obavezao okrivljenog na plaćanje paušala u iznosu od 30 €, koji troškovi paušala su određeni obzirom na složenost i trajanje postupka i na imovinske prilike okrivljenog, ovo shodno odredbi čl. 199 ZKP CG.</span>
</p>
<p class="p6"></p>
<p class="p6">
<span>Sud je obavezao okrivljenog na plaćanje troškova krivičnog postupka u iznosu od 20 € a koji troškovi se odnose na troškove  za svjedoka koji su unaprijed isplaćeni iz budžetskih sredstava, shodno čl.202.ZKP-a.</span>
</p>
<p class="p4"></p>
<p class="p4">
<span>Radi ostvarivanja imovinsko pravnog zahtjeva  oštećeni Z.V.o  se upućuje na parnični postupak, shdono čl.212.ZKP-a.</span>
</p>
<p class="p4"></p>
<p class="p6">
<span>Sa iznijetog odlučeno je kao u izreci presude, shodno čl. 364 ZKP.</span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 28.01.2011.godine</span>
</p>
<p class="p5"></p>
<p class="p1">
<span>Zapisničar,									S u d i j a ,</span>
</p>
<p class="p1">
<span>Ljiljana Joksimović s.r 				                        Violeta Raičević s.r</span>
</p>
<p class="p1"></p>
<p class="p8"></p>
<p class="p9"></p>
<p class="p9"></p>


</body>
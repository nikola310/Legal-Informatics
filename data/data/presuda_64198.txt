<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.25in;text-align:center;hyphenate:auto;font-family:Batang;font-size:11pt;}
.p2{margin-right:-0.25in;text-align:end;hyphenate:auto;font-family:Batang;font-size:11pt;}
.p3{margin-right:-0.25in;text-align:justify;hyphenate:auto;font-family:Batang;font-size:11pt;}
.p4{margin-right:-0.25in;text-align:justify;hyphenate:auto;keep-with-next.within-page:always;font-family:Batang;font-size:11pt;}
.p5{margin-right:-0.25in;text-align:justify;hyphenate:auto;font-family:Times New Roman;font-size:11pt;}
.p6{margin-left:0.25in;margin-right:-0.25in;text-align:justify;hyphenate:auto;font-family:Batang;font-size:11pt;}
.p7{text-indent:0.5in;margin-right:-0.25in;text-align:justify;hyphenate:auto;font-family:Batang;font-size:11pt;}
.p8{margin-right:-0.25in;text-align:start;hyphenate:auto;font-family:Batang;font-size:11pt;}
.p9{text-align:start;hyphenate:auto;font-family:Times New Roman;font-size:11pt;}
.s1{font-weight:bold;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span> U IME CRNE GORE                                                                                                                                                                </span>
</p>
<p class="p2">
<span>                                                                                                                               K.br.963/12</span>
</p>
<p class="p3">
<span>                                                           </span>
</p>
<p class="p3">
<span>OSNOVNI SUD U N, kao prvostepeni krivični, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog R R  zbog krivičnog djela iz čl.375 st. 3 u vezi st. 1 i 2 KZ, po optužnom predlogu ODT-a N  Kt.br.770/12 od 26.10.2012.g., nakon dovršenog glavnog i javnog pretresa, dana 24.01.2013.g., u prisustvu zamjenika ODT-a Pejović Željka i  okrivljenog R R, donio je i istog dana javno objavio                                                                                                                                     </span>
</p>
<p class="p3">
<span>                                                  P R E S U D U</span>
</p>
<p class="p3">
<span>Okrivljeni:</span>
</p>
<p class="p3">
<span>R R    od oca S      i majke  R    rodjene  P ,  rodjen  . . god. u  N,  sa prebivalištem u  mjestu rođenja naselje  ,  državljanin  Crne Gore, završio  srednju   školu,  nezaposlen, lošeg imovnog stanja, ranije osuđivan  presudom  Osnovnog suda N K.br. 71/05 od 16.01.2006.g. zbog krivičnog djela iz čl. 244  st. 1 KZ RCG na kaznu zatvora od 3 mjeseca,  presudom Osnovnog suda Kotor  K.br. 286/03 od 28.03.2006.g. zbog krivičnog djela iz čl. 36 st. 1 u sticaju sa čl. 195 st. 2 u vezi st. 1 KZ CG  na kaznu zatvora od 10 mjeseci, presudom Osnovnog suda N K.br. 114/05  od 15.06.2005.g., zbog kriv. djela iz čl. 39 KZ RCG na kaznu zatvora od 70 dana – u slovno na jednu godinu i presudom Višeg suda Podgorica Ks.br. 1/09 od 13.04.2010.g., zbog kriv. djela iz čl. 401 st. 3 u vezi st. 1 u sticaju sa čl. 300 st. 3 KZ CG na kaznu  zatvora od 3 godine i 6 mjeseci</span>
</p>
<p class="p3"></p>
<p class="p4">
<span>                                                   K r i v   j e</span>
</p>
<p class="p4">
<span>Što je:</span>
</p>
<p class="p3">
<span>Dana  4.10.2012.godine u N , u naselju    , silom i prijetnjom da će neposredno upotrijebiti silu upotrebom oružja, spriječio  policajce Uprave policije  Područne jedinice  N   S  M  i V    R    u vršenju poslova  javne bezbjednosti - privođenja okrivljenog u stanicu policije, a  na način što je  kada su ga   ovlašćeni službenici  Uprave policije    PJ -N pozvali da  izađe iz  zaključanog stana  kako bi sa istim  obavili razgovor  u momentu izlaska  iz stana držeći nož u ruci  uputio prijetnje   policajcima  govoreći im '' nećete me privoditi ,ako mi  priđete i pokušate da me privedete  razbucaću vas , biće krvi svuda ovuda   '', da bi  nakon kraćeg razgovora  i ubjeđivanja  od strane policajaca  da preda navedeni nož ,  isti nož </span>
</p>
<p class="p3"></p>
<p class="p3">
<span>predao  policajcu  V  R nakon čega  u momentu kada policajac  V  R pristupa  službenoj radnji  legitimisanja i uzimanja podataka od  R  R  ,  utrčava u  stan  i iz istog uzima  drugi  nož te držeći ga u ruci i zalijećući se  u pravcu policajaca istim upućuje prijetnje   ''   ajte sad pokušajte da me privedete  , sad ću  vas poklati i razbucati   '' da bi u momentu kada njegov brat  R  D  staje između njega i policajaca  i  kada ga  odvaja u stranu  uspijeva da  pobjegne  sa lica mjesta  i  uputi se  u pravcu obližnjeg parka.  </span>
</p>
<p class="p5"></p>
<p class="p3">
<span>čime  je  učinio  krivično djelo  sprečavanje službenog lica u vršenju službene radnje iz čl. 375 st. 3 u vezi st. 1 i 2 Krivičnog zakonika.</span>
</p>
<p class="p6"></p>
<p class="p3">
<span>Pa sud okrivljenog R R za navedeno krivično djelo primjenom odredbi čl.4 st.2, čl.32, čl. 36, čl. 42, čl.45 st.1 tač.3 i čl.46 st.1 tač.5 Krivičnog zakonika i čl.374 Zakonika o krivičnom postupku,  </span>
</p>
<p class="p3"></p>
<p class="p3">
<span>                                                   OSUĐUJE </span>
</p>
<p class="p3"></p>
<p class="p3">
<span>Na kaznu zatvora u trajanju od 4 /četiri/ mjeseca  koju je dužan izdržati po pravosnažnosti presude.</span>
</p>
<p class="p3"></p>
<p class="p3">
<span>Na osnovu čl.75 Krivičnog zakonika sud okrivljenom  izriče mjeru bezbjednosti trajnog oduzimanja kuhinjskog noža koji je kritičnom prilikom koristio okrivljeni R R obzirom da se radi o predmetu koji je upotrijebljen za izvršenje krivičnog djela.</span>
</p>
<p class="p6"></p>
<p class="p3">
<span>Obavezuje se okrivljeni da na ime paušalnih troškova krivičnog postupka   uplati iznos od 30,00  eura, u roku od 15 dana po pravosnažnosti presude, pod prijetnjom prinudnog izvršenja na  žiro-račun ovoga suda br.832-152-3.</span>
</p>
<p class="p3"></p>
<p class="p7">
<span>                                    O b r a z l o ž e nj e</span>
</p>
<p class="p7"></p>
<p class="p3">
<span>ODT iz Na   optužnim predlogom  Kt.br. 770/12   stavio je na teret okrivljenom R R  izvršenje krivičnog djela iz čl. 376 st. 3 u vezi st. 1 i 2 KZ, pa je  zamjenik ODT-a Pejović Željko koji je zastupao  optužni akt na glavnom  pretresu isti činjenično izmijenio, ostajući u završnoj riječi pri izmijenjenom optužnom predlogu i  predlažući sudu da okrivljenog oglasi krivim, osudi po zakonu i izrekne mu mjeru bezbjednosti oduzimanje predmeta.</span>
</p>
<p class="p3"></p>
<p class="p3">
<span>Okrivljeni R R  naveo je u svojoj odbrani  da je dana 4.10.2012.g. /a dobro se ne sjeća ovog događaja jer je liječen od bolesti zavisnosti od narkotika i takođe je dijabetičar od 25 – te godine i neuračunljiv je u nekim trenucima/ doručkovao u svom porodičnom stanu i konzumirajući hranu koristio je kuhinjski nož, za koji misli da je duži od 10 cm, kojim je sjekao hleb. Toga jutra je imao sukob sa majkom koja mu je rekla na smije tu jesti jer se drogira a on je  odgovorio da ga niko neće otjerati iz njegovog stana. Majka je napustila stan kako bi pozvala policiju pa je on zaključao ulazna vrata. U jednom trenutku je  začuo zvono. Sa spoljašnje strane vrata čuo je lupanje i glasove “ otvorite, otvorite, policija”,  pa je držeći nož u ruci prišao ulaznim vratima.  Ne otključavajući vrata kazao je da neće da otvori vrata, da nema toga ko će ga istjerati, jer je ovo porodični problem. Ubrzo je došao njegov brat D koji ga je takođe stojeći ispred vrata ubjeđivao da izađe i da mu niko ništa neće učiniti. Otvorio je vrata, policajcima predao nož i sa njima sišao ispred zgrade gdje je bilo parkirano službeno vozilo. Jedan od policajaca potapšao ga je po ramenu i  rekao - ajde   sa nama da ti uzmemo podatke a on je pomislio da će ga uhapsiti pa se otrgao iz ruku brata i pobjegao. Ne sjećam se, možda se opet bio vratio u kuću. U vrijeme ovog događaja bio je zavisnik od upotrebe narkotika i kritičnoga dana, pola sata prije doručka konzumirao je heroin i šmrkanjem i intravenozno. Uprkos tome bio je sjeo da doručkuje jer zbog dijabetisa mora redovno da jede da ne bi pao u komu. </span>
</p>
<p class="p3"></p>
<p class="p3">
<span>Okrivljeni je u završnoj riječi ostao pri iznijetoj odbrani ističući da se kaje zbog učinjenog. </span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoke oštećenog V R i  svjedoke R D i R R, na saglasan predlog stranaka pročitao iskaz svjedoka oštećenog S M dat kod ODT-a N dana 24.10.2012.g., pročitao potvrdu o privremenom oduzimanju predmeta UP PJ N od 4.10.2012.g. i pročitao izvod iz kaznene evidencije na ime okrivljenog.</span>
</p>
<p class="p3"></p>
<p class="p3">
<span>Svjedok oštećeni V R naveo je u svom iskazu da je dana 4.10.2012.g., sa kolegom S M iz UP PJ N od strane dežurne službe oko 7,35 časova obaviješten trebaju poći u naselje Ž br. 2 jer R R u porodičnom stanu maltretira i upućuje joj pogrdne riječi sin R R pa su po odlasku u naselje ispred stana Ra zatekli R R koja im je saopštila da joj je sin R neposredno prije dolaska prijetio da će je zaklati i slično, te da se isti zaključao u stanu. U više navrata kucali su na ulazna vrata i saopštili su R R da su službenici policije da mora otvoriti ulazna vrata ali se on oglušavao o izdata naređenja a nakon kraćeg vremena kod njih je došao R D koji je takođe pozivao svoga brata R da otključa ulazna vrata. Nakon kraćeg vremena R je ulazna vrata otključao, izašao ispred njih držeći u ruci kuhinjski nož i tada im je uputio prijetnje » nećete me privoditi, ako mi priđete i pokušate da me privedete razbucaću vas, biće krvi svuda ovuda« a između njih i R stao je R D koji je uspio da R odvoji na stranu, razgovarajući sa njim o tome da im preda nož. Takođe su on i S M u razgovoru ubjeđivali R da im preda nož, a nakon kraćeg vremena R je njemu predao nož pa je on pristupio službenoj radnji legitimisanja i uzimanja komplet podataka od R R koji </span>
</p>
<p class="p3"></p>
<p class="p3">
<span>u jednom mometnu trčećim korakom ulazi u stan i nakon dvadesetak sekundi izlazi držeći u ruci drugi kuhinjski nož, većeg sječiva od prethodnog. R D je stao opet između njih i R a R R im je tada uputio prijetnje » ajte sad pokušajte da me privedete, sada ću vas poklati i razbucati« istovremeno krećući u njihovom pravcu ali mu R D nije dozvolio da im priđe pa se R R dao u bjekstvo u pravcu parka, držeći nož u ruci. On i S M su tom prilikom imali namjeru da privedu R R u prostorije stanice policije radi pisanja prekršaje prijave. Istakao je da se pridružuje krivičnom gonjenju protiv okrivljenog.</span>
</p>
<p class="p3"></p>
<p class="p3">
<span>Svjedok oštećeni S M naveo je u svom iskazu da je dana 4.10.2012.g. sa kolegom V Rm pošao u naselje Ž broj 2 zbog obavještenja dežurne službe da R R maltretira R R i upućuje joj pogrdne riječi pa im je ista neposredno kazala da je R R njoj prijetio da će je zaklati i slično a kada su saopštili R R da su službenici policije i da otvori vrata koja je prethodno zaključao, ovaj je nakon kraćeg vremena vrata otvorio i izašao ispred stana držeći u ruci kuhinjski nož uz upućivanje prijetnji » nećete me privoditi, ako mi priđete i pokušate da me privedete razbucaću vas, biće krvi svuda ovuda« . Između njih i R R stao je R D koji je udaljio R R sa strane i razgovoru počeo da ga ubjeđuje da preda nož pa je ovaj u jednom momentu predao nož V Rkoji je pristupio službenoj radnji legitimisanja i uzimanja podataka od R R. R R je tada ponovo trčećim koracima ušao u stan i nakon kraćeg vremena iz stana izašao držeći u ruci drugi kuhinjski nož. Između njih i R R ponovo je stao R D a R R im je opet uputio prijetnje » ajte sada pokušajte da me privedete, e sada ću vas poklati i razbucati«, zalijećući se u njihovom pravcu ali mu R D nije dozvoljao da im priđe već ga je odvlačio u stranu. R R se sa nožem u ruci dao u bjegstvo u pravcu parka. Istakao je da se pridružuje krivičnom gonjenju protiv okrivljenog.</span>
</p>
<p class="p3"></p>
<p class="p3">
<span>Svjedok R D nije iskoristio zakonsko pravo da kao privilegovani svjedok - brat okrivljenog uskrati davanje iskaza pa je u svom iskazu naveo da  ga je kritičnoga dana pozvala majka govoreći mu da dođe kući jer ima probleme sa Rm, na što joj je odgovorio da ne može odmah doći te da zove policiju. Što je brže mogao došao je do stana ispred koga je zatekao dva policajca i</span><span class="s1"> </span><span>majku pa mu je rečeno da se R zaključao unutra. Prišao je ulaznim vratima stana i počeo da poziva R da izađe vani. Uspio je da ga ubijedi da izađe i on je njemu predao kuhinjski nož koji je držao u ruci a on ga je predao policiji. R</span><span class="s1"> </span><span>je i njemui policajcima govorio da nikome nije prijetio, da bi prije sebe zaklao nego majku a tada su policajci pokušali da ga</span><span class="s1"> </span><span>legitimišu. R se prepao i utrčao opet u baraku i zaključao se. Prišao je ulaznim vratima, pozvao ga</span><span class="s1"> </span><span>da izađe vani, pa je on posle dva</span><span class="s1">-</span><span>tri minuta</span><span class="s1"> </span><span>razgovora izašao</span><span class="s1"> </span><span>vani, i on je </span><span class="s1"> </span><span>opet razgovarao sa njim govoreći mu da ga neće niko tući, već će samo dati izjavu u policiji. Nije vidio da R u ruci ima nož iako su stajali jedan pored drugoga, okrenuti licem u lice. R se u jednom momentu otrgao i pobjegao. </span>
</p>
<p class="p3">
<span>Tokom ovog događaja nije čuo da je R upućivao prijetnje policiji. </span>
</p>
<p class="p3"></p>
<p class="p3">
<span>Svjedok R R iskoristila je svoje zakonsko pravo da kao privilegovani svjedok – majka okrivljenog uskrati davanje iskaza. </span>
</p>
<p class="p3"></p>
<p class="p3">
<span>Potvrdom UP PJ N od 4.10.2012.g. konstatovano je privremeno oduzimanje kuhinjskog noža veličine 12 cm od R R.</span>
</p>
<p class="p3"></p>
<p class="p3">
<span>Sud nalazi da je na nesumnjiv način utvrđeno da je okrivljeni R R dana  4.10.2012.godine u N , u naselju  Ž br . 2 , silom i prijetnjom da će neposredno upotrijebiti silu upotrebom oružja, spriječio  policajce Uprave policije  Područne jedinice  N   S M i V   R   u vršenju poslova  javne bezbjednosti - privođenja okrivljenog u stanicu policije, a  na način što je  kada su ga   ovlašćeni službenici  Uprave policije    PJ -N pozvali da  izađe iz  zaključanog stana  kako bi sa istim  obavili razgovor  u momentu izlaska  iz stana držeći nož u ruci  uputio prijetnje   policajcima  govoreći im '' nećete me privoditi ,ako mi  priđete i pokušate da me privedete  razbucaću vas , biće krvi svuda ovuda   '', da bi  nakon kraćeg razgovora  i ubjeđivanja  od strane policajaca  da preda navedeni nož ,  isti nož predao  policajcu  V  R nakon čega  u momentu kada policajac  V  R pristupa  službenoj radnji  legitimisanja i uzimanja podataka od  R  R  ,  utrčava u  stan  i iz istog uzima  drugi  nož te držeći ga u ruci i zalijećući se  u pravcu policajaca istim upućuje prijetnje   ''   ajte sad pokušajte da me privedete  , sad ću  vas poklati i razbucati   '' da bi u momentu kada njegov brat  R  D  staje između njega i policajaca  i  kada ga  odvaja u stranu  uspijeva da  pobjegne  sa lica mjesta  i  uputi se  u pravcu obližnjeg parka, kojim radnjama je ostvario sva bitna obilježja  krivičnog djela sprečavanje službenog lica u vršenju službene radnje u pokušaju iz čl. 375 st. 3 u vezi st. 1 i 2 KZ.</span>
</p>
<p class="p3"></p>
<p class="p3">
<span>Najprije, iz kazivanja svjedoka oštećenih V R i S M proizilazi da su oni u svojstvu službenih lica - pripadnika UP PJ N kritičnom prilikom došli u naselje Ž na osnovu prijave protiv R R zbog porodičnog nasilja, što ukazuje na agresivno ponašanje okrivljenog i čini logičnim da on kasnije preduzima upravo one postupke koje navode svjedoci oštećeni. </span>
</p>
<p class="p3"></p>
<p class="p3">
<span>Okrivljeni R R ne osporava da je pozvan da otvori ulazna vrata od kuće, da su se lica koja ga pozivaju legitimisala kao pripadnici policije ali da je on odbio da otvori vrata. Okrivljeni međutim negira da je kasnije pri izlasku iz stana policajcima prijetio što sud ne prihvata. Ako nema agresivnosti u ponašanju okrivljenog po napuštanju stana, nejasno je zašto bi on uopšte imao nož u ruci. Po sopstvenom priznanju okrivljeni je doručkovao, čuo riječi » otvorite policija«, držeći nož prišao ulaznim vratima koja su bila zaključana pa je najprije odbijao da otvori vrata ali ga je njegov brat ubijedio da to učini te je vrata otvorio i nož predao. Slijedeći odbranu okrivljenog policajci nijesu od njega tražili da im oružje preda dok je još uvijek bio u stanu, pa je nejasno zbog čega bi okrivljeni /ako je </span>
</p>
<p class="p3"></p>
<p class="p3">
<span>već miroljubiv i ne prijeti kao što predstavlja odbranom i u čemu ga podržava svjedok R D/ uopšte kod sebe imao nož po izlasku iz stana. </span>
</p>
<p class="p3"></p>
<p class="p3">
<span>Okrivljeni R R ne pominje u svojoj odbrani da se nakon što je jedan od policajaca započeo njegovo legitimisanje, vratio u kuću, očigledno negirajući da je ponovo došao u posjed oružja ali nije određen u svojim navodima, ističući da se ne sjeća, odnosno kaže »da se možda opet vratio u kuću » što samo po sebi govori koliko je njegova odbrana paušalna. </span>
</p>
<p class="p3"></p>
<p class="p3">
<span>Svjedok R D ne pominje da je okrivljeni po drugom izlasku iz stana imao u ruci nož i tvrdi da nije čuo kako okrivljeni prijeti policajcima ali sud smatra da ovaj svjedok isključivo želi da poboljša položaj okrivljenog u krivičnom postupku za što sigurno ima motiv budući da mu je brat a pri tome to čini ne usklađeno sa odbranom samog okrivljenog – okrivljeni navodi da se čim mu je policajac rekao da pođe sa njima radi uzimanja podataka, otrgao bratu iz ruku i pobjegao dok svjedok R D tvrdi da je okrivljeni najprije utrčao u stan, na njegovo traženje izašao i nakon kraćeg razgovora sa njim, otrgnuo se i udaljio sa lica mjesta. </span>
</p>
<p class="p3"></p>
<p class="p3">
<span>Okrivljeni R R ističe kako se ne sjeća dobro kritičnog događaja jer je dijabetičar  a takođe je liječen i od zavisnosti od narkotika pa je u nekim trenutcima neuračunljiv kao i to da je prije ovog događaja konzumirao narkotike ali sud nalazi da se sposobnost rasuđivanja okrivljenog ne može dovesti pod znak pitanja jer se on može sjetiti prepirke sa majkom, može se sjetiti da je po njenom izlasku iz stana vrata zaključao, da su kasnije došli policajci, da je nakon ubjeđivanja izašao iz stana sa nožem u ruci a sve prednje  sigurno ne bi mogao reprodukovati da je bio neuračunljiv u tim trenutcima. </span>
</p>
<p class="p3"></p>
<p class="p3">
<span>U konačnom, sud ne prihvata odbranu okrivljenog R R i svjedočki iskaz R D nalazeći da su kazivanja ovih lica nelogična, životno nerealna i međusobno neusaglašena.</span>
</p>
<p class="p3"></p>
<p class="p3">
<span>Nasuprot tome, sud je poklonio vjeru iskazima svjedoka oštećenih V R i S M koji su na gotovo identičan način opisali ponašanje okrivljenog kritičnom prilikom – navodeći da je okrivljeni R R izašao iz stana sa nožem u ruci, da im je prijetnje upućivao riječima » nećete me privoditi ako mi priđete i pokušate da me privedete razbucaću vas, biće krvi svuda ovuda«, da je okrivljeni posle ubjeđivanja predao nož V Rali je nakon započinjanja radnje legitimisanja opet ušao u stan iz koga se vratio sa drugim nožem u ruci pa je krenuo ka njima upućujući im prijetnje riječima » ajte sad pokušajte da me privedete, sad ću vas poklati i razbucati«, nakon čega je pobjegao sa lica mjesta. </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Kako je okrivljeni bio svjestan da priduzimajući opisane postupke /u dva navrata izlazi pred policajce sa nožem u ruci i prijeti upotrebom istog a u drugom navratu  i krene ka njima/ zapravo primjenjuje silu i prijetnju da će neposredno upotrijebiti silu korišćenjem oružja, čime sprječava ovlašćene službenike policije u vršenju poslova javne bezbjednosti – njegovog privođenja, što je očito i htio, jasno je da je djelovao sa direktnim umišljajem. </span>
</p>
<p class="p3"></p>
<p class="p3">
<span>Sud je donio rješenje da se kao dokaz ne izvodi čitanje službene zabilješke UP PJ N Ku.br. 446 od 11.10.2012.g. jer ne samo da je zastupnik optužbe odustao od predloga za izvođenje toga dokaza, čemu se nije protivio okrivljeni već se i po ocjeni suda radi o internom policijskom dokumentu koji ne može biti prihvaćen kao validan dokaz u krivičnom postupku. </span>
</p>
<p class="p3"></p>
<p class="p3">
<span>Prilikom odlučivanja o kazni, sud je shodno čl.42 KZ kao olakšavajuće okolnosti na strani okrivljenog  cijenio njegovu nezaposlenost i loše imovno stanje, do je kao otežavajuću  okolnost cijenio raniju osuđivanost utvrđenu iz izvoda iz kaznene evidencije, pa je sud okrivljenom, primjenom čl. 45 st. 1 tač. 3 i čl. 46 st. 1 tač. 5 KZ, nalazeći da na njegovoj strani  postoje naročito olakšavajuće okolnosti, izrekao kaznu zatvora ispod propisanog minimuma za ovo krivično djelo,  osuđujući ga  na kaznu zatvora u trajanju od četiri mjeseca,   nalazeći da će se ovakvom  kaznom  ostvariti svrha kažnjavanja iz čl.32 KZ u okviru opšte svrhe propisivanja i izricanja krivičnih sankcija iz čl.4 st.2 KZ.</span>
</p>
<p class="p3"></p>
<p class="p3">
<span>Shodno čl. 75 KZ sud je okrivljenom izrekao mjeru bezbjednosti trajnog oduzimanja predmeta – kuhinjskog noža veličine 12 cm, budući da se radi o predmetu izvršenja krivičnog djela. </span>
</p>
<p class="p3"></p>
<p class="p3">
<span>Sud je obavezao okrivljenog  na plaćanje  paušalnih troškova krivičnog postupka u iznosu od 30,00  eura,  srazmjerno trajanju i složenosti krivičnog postupka i imovnom stanju okrivljenog, shodno čl. 226 i čl. 229  ZKP-a .</span>
</p>
<p class="p3"></p>
<p class="p3">
<span>Iz iznijetih razloga, primjenom čl.374 ZKP-a odlučeno je kao u izreci presude.</span>
</p>
<p class="p3"></p>
<p class="p1">
<span>     OSNOVNI SUD U N,  dana  24.01.2013.g.</span>
</p>
<p class="p1"></p>
<p class="p3">
<span>                    Zapisničar,                                                   SUDIJA,</span>
</p>
<p class="p3">
<span>                Ćuzović Plana s.r.                                       Perović Ivan s.r.</span>
</p>
<p class="p3"></p>
<p class="p8">
<span>                            ZA TAČNOST OTPRAVKA TVRDI:</span>
</p>
<p class="p8">
<span>                                           radnik suda</span>
</p>
<p class="p3"></p>
<p class="p3">
<span>PRAVNA POUKA:  Protiv ove presude  nezadovoljna stranka ima pravo žalbe u   </span>
</p>
<p class="p3">
<span>                                roku 8 dana od dana prijema iste preko ovog suda, </span>
</p>
<p class="p3">
<span>                                VIŠEM SUDU PODGORICA.</span>
</p>
<p class="p9"></p>


</body>
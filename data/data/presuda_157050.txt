<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.s3{font-family:Times New Roman;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										</span><span class="s1">K. br. 477/11</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Amre Suljević kao zapisničara, u krivičnom predmetu protiv okrivljenog L.S., iz O. opština Bijelo Polje, zbog krivičnog djela šumska krađa iz čl. 324 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br.  478/11-2 od 06.12.2011. godine, nakon održanog usmenog, glavnog i javnog pretresa, u prisustvu savjetnika u ODT-u Darinke Šćepanović, okrivljenog L.S. i oštećenog K.R.a, dana 18. 01. 2012. godine, donio je i objavio, </span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p2"></p>
<p class="p2">
<span>	Okrivljeni L.R.A,</span><span class="s2"> </span><span>od oca R., majke S., rođene K., rođen ... godine u mjestu O.a opština Bijelo Polje, drž. CG, nezaposlen, oženjen, otac troje djece, pismen, sa završena četiri razreda osnovne škole,  lošeg imovnog stanja, osuđivan, </span>
</p>
<p class="p2"></p>
<p class="p2"></p>
<p class="p3">
<span>K R I V  J E</span>
</p>
<p class="p3"></p>
<p class="p4">
<span>	Što je:</span>
</p>
<p class="p2">
<span>	-Dana 16.09.2011 godine, u mjestu O.a, opština B.Polje, u privatnoj šumi vlasništvo oštećenog K.R.a, radi kradje, oborio četiri trešnjeva i četiri bukova stabla, ukupne drvne mase 9,52 m3, i time oštećenom pričinio štetu,</span>
</p>
<p class="p2"></p>
<p class="p2">
<span>	-čime je izvršio krivično djelo šumska krađa iz čl. 324 st.2 u vezi st. 1 Krivičnog zakonika,</span>
</p>
<p class="p2"></p>
<p class="p2">
<span> 	-pa ga sud, primjenom citiranog zakonskog propisa, te čl. 2, 4, 5, 13, 15, 32, 36, 39 i 42 Krivičnog zakonika (Kz-a) i čl. 226, 229, 239  i 374 Zakonika o krivičnom postupku (Zkp-a), </span>
</p>
<p class="p2"></p>
<p class="p2"></p>
<p class="p5">
<span>O S U Đ U J E</span>
</p>
<p class="p3"></p>
<p class="p2">
<span class="s2">	</span><span>Na  kaznu zatvora  od 60 (šezdeset) dana, </span><span class="s2">  </span><span>kao glavnu kaznu i na novčanu kaznu u iznosu od 200,00 € (dvijestotineeura),</span><span class="s2">  </span><span>kao sporednu kaznu,  koju kaznu je dužan da plati ovom sudu u roku od 3 (tri) mjeseca, po pravosnažnosti presude, a ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.  </span>
</p>
<p class="p5">
<span class="s2"> </span>
</p>
<p class="p6">
<span>Okrivljeni se obavezuje da ovom sudu plati na ime  paušala  iznos od 25,00€,  kao i na ime ostalih troškova krivičnog postupka iznos od 55,00 €, koje  iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih  dužan dostaviti krivičnoj pisarnici ovog suda.  </span>
</p>
<p class="p2"></p>
<p class="p2">
<span>	Oštećeni K.R.o, radi ostvarivanja imovinsko - pravnog zahtjeva, upućuje se na parnični postupak. </span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 478/11-2 od 06. 12. 2011 godine, okrivljenom L.R.i, iz O., opština Bijelo Polje, stavljeno je na teret izvršenje krivičnog djela šumska krađa iz čl. 324 st. 2 u vezi st. 1 Krivičnog zakonika, a sud je shodno utvrđenom činjeničnom stanju promijenio činjenični opis u pogledu oštećenog, pa je u tom smislu sadržano u izreci presude.  </span>
</p>
<p class="p2"></p>
<p class="p2">
<span>	Glavni pretres je održan u prisustvu savjetnika u ODT-a Darinke Šćepanović, okrivljenog L.S., oštećenog K.R.a.</span>
</p>
<p class="p2"></p>
<p class="p2">
<span>	Savjetnik u ODT-u u B.Polju, Darinka Šćepanović, u završnoj riječi je izjavila da ostaje pri podnijetom optužnom predlogu, predlažući sudu da okrivljenog oglasi krivim i osudi po zakonu.</span>
</p>
<p class="p2"></p>
<p class="p2">
<span>	Oštećeni K.R.o u završnoj riječi pridružio se  krivičnom gonjenju protiv okirvljenog, a postavio je i  imovinsko pravni zahtjev, za koji je naveo da će ga ostvarivati u parničnom postupku. </span>
</p>
<p class="p2"></p>
<p class="p2">
<span>	Okrivljeni L.R.a u svojoj odbrani u bitnom je naveo da je K.R.u prije otprilike dvije godine dao po osnovu dogovora sa istim, 80 € da mu pripremi drva za ogrijev iz njegove privatne šume u količini od 5m3 ili da u slučaju da on, ne bude mogao da mu spremi pomenuta drva on(okrivljeni) za isti iznos novca posiječe u šumi oštećenog 10m3 drva. Takođe, istakao je i da je u više navrata opominjao K.a da mu drva pripremi, a isti je to odbijao, čak ga je u više navrata i vrijeđao. Navodi dalje da obzirom da oštećeni  nije htio da ispuni dogovor, okrivljeni je dana 16.09.2011 godine, posjekao u njegovoj privatnoj šumi 4 trešnjeva i 4 bukova stabla.  Istakao je da je 5m3 pretjerao do svoje kuće, dok je preostali dio stabala ostao na licu mjesta, jer mu oštećeni R. nije dao da ih pretjera. Nekoliko dana kasnije na licu mjesta je izašao lugar K.G.koji je zapisnički konstatovao stanje stvari. Okrivljeni je istakao da mu je u pripremanju drva pomogao i L.B., čije pravo ime ne zna, ali isti nije učestvovao u obaranju stabala.</span>
</p>
<p class="p2"></p>
<p class="p2">
<span>	U svojoj odbrani na glavnom pretresu okrivljeni L.R.a je ponovio odbranu datu u istrazi, s tim što je dodao, da ne priznaje krivično djelo koje mu se stavlja na teret, niti krivicu za isto.</span>
</p>
<p class="p2"></p>
<p class="p2">
<span>	U završnoj riječi okrivljeni je izjavio da je tačno da je on posjekao predmetna stable, te da je ukupna drvna masa oborenih stabala 9.52m3, s tim što ne osjeća krivicu za djelo, jer smatra da je posjekao stabla oštećenog, na ime duga od  80 €.</span>
</p>
<p class="p2"></p>
<p class="p2">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao svjedoke K.R.a i K.Ž.a, pročitao iskaz svjedoka K.G.a, saslušao vještaka šumarske struka K.P.a, pročitao zapisnik o izvršenom kontrolnom pregledu Uprave za šume Pljevlja PJ Bijelo Polje, broj 2001/03 od 26.09.2011, te izvršio uvid u izvod iz kaznene evidencije na ime okrivljenog.</span>
</p>
<p class="p2"></p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 370 Zkp-a, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo stavljeno mu na teret i da je za isto kriv, iz sledećih razloga. </span>
</p>
<p class="p2"></p>
<p class="p2">
<span>	Naime, iz iskaza svjedoka K.R.a datog tokom istražnog postupka proizilazi da je dana 16.09.2011 godine dok je obavljao poslove na svom imanju, koje se nalazi u neposrednoj blizini njegove privatne šume, oko 16h čuo motornu testeru, nakon čega se i uputio u tom pravcu da bi ustanovio o čemu se radi. Kada je došao na lice mjesta zatekao je L.R.u koji je sa još jednim licem koje se preziva L., a čije ime ne zna, vršio kraćenje stabala koja su nila bespravno posječena u njegovoj šumi i koja su bila spremna za transport. Takođe, istakao je da je oko polovinu stabala osumnjičeni već pretjerao kod svoje kuće. Nakon toga je pozvao lugara kako bi isti izvršio premjer stabala.</span>
</p>
<p class="p2">
<span> </span>
</p>
<p class="p2">
<span>	U svom iskazu na glavnom pretresu, ovaj svjedok ponovio je iskaz dat u istrazi s tim što je dodao da je okrivljeni kritičnog dana otjerao sa lica mjesta jedan dio posječenih stabala, a jedan dio je ostao na licu mjesta gdje i danas stoje. Takođe, istakao je da se šuma i zemljište na kome je okrivljeni vršio sječu stabala, nalazi u susvojini njega i njegovog brata K.Ž.a, te da imaju susvojinu u idelnim djelovima od po  ½ ,  s tim što su se oni  prethodno dogovrili da taj dio zemljišta gdje je izvršenja sječa, pripada  njemu i da ga on koristi. Iskaz ovog svjedoka sud je u potpunosti prihvatio kao jasan određen i objektivan. </span>
</p>
<p class="p2"></p>
<p class="p2">
<span>	Sud je cijenio iskaz svjedoka K.Ž.a, koji u svom iskazu u bitnom navodi, da ga je dana 16. 09. 2011 godine, obavijestio K.R.o da je L.R.a izvršio sječu stabala, koja su se nalazila u njihovoj privatnoj šumi. Naveo je dalje, da kada je izašao na lice mjesta, zatekao je posiječena stabla, te da je polovina već bila potjerana, nakon čega su on i K.R.o pozvali lugara K.a. Naveo je dalje i da sa okrivljenim L. nije imao nikakav dogovor o prodaji drva iz njegove privatne šume. Na glavnom pretresu ponovio je iskaz dat u istrazi, s tim što je naveo da su stabla posiječena na dijelu parcele koji pripada njegovom bratu K.R.u, shodno dogovoru koji su ranije postigli. Iskaz ovog svjedoka sud je u potpunosti prihvatio kao jasan određen i objektivan. </span>
</p>
<p class="p2"></p>
<p class="p2">
<span> 	Sud je cijenio iskaz svjedoka K.G.a, iz čijeg iskaza proizilazi da je dana 26.09.2011 godine, a po pozivu K.R.a, izašao u mjesto O.a, gdje je zatekao bespravnu sječu četiri trešnjeva i četiri bukova stabla, nakon čega je izvršio premjer istih. Naveo je dalje, da je na licu mjesta zatekao L.R.u, koji, kako je naveo ovaj svjedok, nije sporio da je izvršio predmetnu sječu, i potpisao je zapisnik o izvršenom kontrolnom pregledu. Iskaz ovog svjedoka sud je u potpunosti prihvatio kao jasan određen i objektivan. </span>
</p>
<p class="p2"></p>
<p class="p2">
<span>	Sud je cijenio pisani dokaz zapisnik o izvršenom kontrolnom pregledu broj 2011/03 od 26.09.2011 godine. U zapisniku je navedeno da je pregled izvršen dana 26.09.2011 godine, a po prijavi K.R.a iz O.. Navedeno je dalje da je izašao na lice mjesta i ustanovio bespravnu sječu stabala u privatnoj šumi K.R.a i Ž.a koju je, kako je navedeno izvršio L.R.a. Dalje je navedeno da je posiječeno ukupno 8 (osam) stabala, ukupne drvne mase 9,52 m3. Zapisnik je sačinio lugar K.G.o. Sadržinu ovog pisanog dokaza, sud je u potpunosti prihvatio kao vjerodostojnu.</span>
</p>
<p class="p2">
<span> </span>
</p>
<p class="p2">
<span>	Sud je cijenio nalaz i mišljenje vještaka šumarske struke K.P.a. U svom nalazu, vještak je pojasnio da u grupu plemenitih lišćara spadaju javor, brijest, orah, a da divlja trešnja, u konkretnom slučaju ne pripada kategoriji plemenitih lišćara i da ona ne daje značajan doprinos u dijelu ploda i mogla se iskoristiti ili kao ogrevno drvo ili kao tehničko drvo-trupac u zavisnosti od kvaliteta. Nije se mogao izjasniti o kvalitetu posiječenih stabala, a za slučaj da se radilo o isključivo ogrjevnom drvetu, mišljenja je da je primjenjujući cjenovnik za ogrjevno drvo Uprave za šume od 20.06.2009 godine, vrijednost posiječenih stabala iznosi 64,72 €. Dalje je naveo, da je obzirom na, u zapisniku navedene prečnike panjeva, utvrdio primjenom Eićevih tablica, da je ukupna drvna masa posiječenih stabala 9,52 m3. Analizirajući nalaz i mišljenje ovog vještaka, imajći u vidu da nije neposrednim opažanjem mogao utvrditi kvalitet posiječenih stabala, te da li se radi isključivo o ogrjevnom ili ima i tehničkog drveta, to sud vrijednost posiječenih stabala utvrđenu ovim nalazom i mišljenjem, nije prihvatio, pa obzirom da su i oštećeni, kao i okrivljeni imali prigovora na dati nalaz, sud je oštećenog K.R.a, radi ostvarivanja imovinsko-pravnog zahtjeva uputio na parnični postupak. U ostalom dijelu, nalaz i mišljenje ovog vještaka sud je prihvatio, cijeneći da je stručan i objektivan i dat po osnovu pravila nauke i struke.</span>
</p>
<p class="p2"></p>
<p class="p2">
<span>	Iz izvoda iz kaznene evidencije, na ime okrivljenog sud je utvrdio da je isti do sada osuđivan četiri puta i to presudom K br 29/95 od 08.09.1995 godine, zbog kriv. djela iz čl. 149/1 KZ RCG, na tri mjeseca zatvora uslovno za jednu godinu, K. br. 197/96 od 30.08.1996 godine, zbog kriv. djela iz čl. 136/2 KZRCG, na 30 dana zatvora, Kž. br. 541/97 od 20.11.1998 godine, zbog kriv. djela iz čl. 149/3 KZ RCG na šest mjeseci zatvora i presudom K. br. 24/99 od 21.09.1999 godine, zbog kriv. djela iz čl. 171/1 KZ RS na 10 mjeseci zatvora.</span>
</p>
<p class="p2"></p>
<p class="p2">
<span>	 Dakle, tokom postupka, nesporno je utvrdjeno da je okrivljeni L.R.a kritičnog dana i vremena izvršio obaranje-sječu četiri trešnjeva i četiri bukova stabla, koja su se nalazila na zemljištu uz susvojinu oštećenog K.R.a. Nesporno je i da je ukupna drvna masa posiječenih stabala 9,52 m3.</span>
</p>
<p class="p2">
<span>	Sporno je, da li je okrivljeni L.R.a, sječu izvršio po prethodnom dogovoru i za iznos novca, koji mu je navodno dugovao oštećeni K.R.o.</span>
</p>
<p class="p2"></p>
<p class="p2">
<span>	Cijeneći odbranu okrivljenog i dovodeći je u vezu sa izvedenim dokazima, sud istu ne prihvata, nalazeći da je sračunata sa ciljem izbjegavanja sopstvene krivice. </span>
</p>
<p class="p2">
<span>	Naime, svjedok K.R.o, nije potvrdio odbranu okrivljenog, da mu je dužan iznos od 80,00 € i da su se njih dvojica, navodno, dogovorili da za slučaj da oštećeni ne vrati ovaj novčani iznos okrivljenom, da okrivljeni može posjeći stabla u vlasništvu oštećenog. Na nelogičnost odbrane okrivljenog ukazuje činjenica,  da su se navodno, dogovorili da posiječu, ogrjevna drva, a okrivljeni kritičnog dana vrši sječu i trešnjevih stabala, koja se istina mogu upotrijebiti i kao ogrjevna drva, s tim što bi to,  po ocjeni ovog suda bilo eknomski neopravdano. Takođe okrivljeni se prije sječe mogao obratiti oštećenom, i u njegovom prisustvu izvršiti sječu, što okirvljeni nije učinio, već je sječu izvršio bez odobrenja i ovlašćenja od strane oštećenog K.R.a i bez njegog prisustva.</span>
</p>
<p class="p2">
<span>	 Da se radilo o bespravnoj sječi upućuje i iskaz svjedoka K.G.a, koji je u svom iskazu jasno naveo da se u konkretnom slučaju radilo o bespravnoj sječi, jer se i za sječu stabala u privatnoj šumi, mora pribaviti odgovarajuće odobrenje i prethodno žigosanje stabala. </span>
</p>
<p class="p2"></p>
<p class="p2">
<span>	S toga, ne prihvatajući odbranu okrivljenog, a iz dokaza izvedenih na glavnom pretresu sud je utvrdio činjenično stanje, da je okrivljeni L.R.a, dana 16.09.2011 godine, u mjestu O.a, opština B.Polje, u privatnoj šumi vlasništvo oštećenog K.R.a, radi kradje, oborio četiri trešnjeva i četiri bukova stabla, ukupne drvne mase 9,52 m3, i time oštećenom pričinio štetu. Shodno ovako utvrđenom činjeničnom stanju, sud je primijenio činjenični opis iz dispozitiva optužnog predloga, pa je u tom smislu sadržano u izreci ove presude.</span>
</p>
<p class="p2"></p>
<p class="p2">
<span>	Postupajući na opisani način, obarajući stabla u privatnoj šumi K.R.a, bez saglasnosti i odobrenja oštećenog K.a i bez doznake za ista, a u namjeri pribavljanja protivpravne imovinske koristi, okrivljeni je svojom radnjom ostvario bitne elemente bića krivičnog djela šumska krađa iz čl. 324 st.2 u vezi st. 1  Krivičnog zakonika, obzirom da kubatura oborneih stabala iznosi  9,52m3.</span>
</p>
<p class="p2"></p>
<p class="p2">
<span>	Krivično djelo okrivljeni je izvršio sa umišljajem, jer je bio svjestan da stabla obara u privatnoj šumi oštećenog K.a bez njegovog odobrenja i da ne posjeduje odgovarajuće doznake za obaranje istih, pa kako nije imao potrebna odobrenja, niti saglasnosti oštećenog, a ipak je izvršio obaranje, krivično djelo je htio i izvršio sa umišljajem. </span>
</p>
<p class="p2"></p>
<p class="p7">
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao, da se radi o porodičnj osobi, ocu troje djece, u obavezi izdržavanja istih, licu lošeg imovnog stanja. </span>
</p>
<p class="p7">
<span>Od otežavajučih okolnosti na strani okrivljenog, sud je cijenio raniju osuđivanost okrivljenog i istog je osudio na  kaznu zatvora od 60 dana,  kao glavnu kaznu, a uz izrečenu kaznu zatvora, kao glavnu kaznu,  shodno odredbama čl. 324 st 2 u vezi st. 1 KZ-a, osudio ga i na plaćanje novčane kazne od 200,00 eura, kao sporednu kaznu, a shodno odredbama čl. 34 st. 3 u vezi st. 2 KZ-a, cijeneći da će se na taj način postići svrha kažnjavanja.    </span>
</p>
<p class="p2"></p>
<p class="p2">
<span>	Odluka o paušalu, u iznosu od  25,00 eura, donijeta je na osnovu odredbe čl. 226. Zakonika o krivičnom postupku, pri čemu je sud cijenio složenost i trajanje krivičnog postupka, te i imovinske prilike okrivljenog, a shodno čl. 229 istog Zakonika, odlučeno je u pogledu troškova krivičnog postupka, pa je sud obavezao okrivljenog da plati i troškove krivičnog postupka, u iznosu od 55,00 </span><span class="s3">€</span><span> a koji se odnosi na nagradu za izvršeno vještačenje vještaku šumarske struke, isplaćenih iz predračunskih sredstava suda.</span>
</p>
<p class="p2">
<span> </span>
</p>
<p class="p4">
<span>	Na osnovu čl. 239 Zakonika o krivičnom postupku , oštećeni K.R.o, radi ostvarivanja imovinsko-pravnog zahtjeva, upućen je na parnični postupak.</span>
</p>
<p class="p4"></p>
<p class="p4"></p>
<p class="p2"></p>
<p class="p2">
<span>	Sa iznijetog, shodno čl. 374 ZKP-a, odlučeno je kao u izreci presude.</span>
</p>
<p class="p2"></p>
<p class="p3"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana 18.01.2012 godine</span>
</p>
<p class="p3"></p>
<p class="p2"></p>
<p class="p2">
<span>ZAPISNIČAR,							     	 S U D I J A,</span>
</p>
<p class="p2">
<span>Amra Suljević s. r              						      Ivan Adamović s.r</span>
</p>
<p class="p2"></p>
<p class="p2"></p>
<p class="p2"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:-0.25in;margin-left:0.5in;text-align:justify;hyphenate:auto;font-family:Times New Roman;font-size:13pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-align:center;hyphenate:auto;font-family:Times New Roman;font-size:12pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p9{margin-left:0.034722224in;margin-top:0.2847222in;text-align:center;hyphenate:auto;font-family:Times New Roman;font-size:12pt;}
.p10{margin-left:0.04027778in;text-align:center;hyphenate:auto;font-family:Times New Roman;font-size:12pt;}
.p11{margin-left:0.05486111in;margin-top:0.6in;text-align:start;hyphenate:auto;font-family:Times New Roman;font-size:12pt;}
.p12{text-indent:0.49027777in;margin-left:0.015277778in;margin-top:0.19513889in;text-align:justify;hyphenate:auto;font-family:Times New Roman;font-size:12pt;}
.p13{text-align:justify;hyphenate:auto;font-family:Times New Roman;font-size:12pt;}
.s1{color:black;}
.s2{display: inline-block; text-indent: 0; min-width: 0.2361111in;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<span>K.br.171/09</span>
</p>
<p class="p1"></p>
<p class="p2">
<span>	</span>
</p>
<p class="p3">
<span>U IME NARODA</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika S. D. i J. F., kao članova vijeća, uz učešće zapisničara Ane Stanišić, u krivičnom predmetu protiv okrivljenih V. N., G. M. i Đ. S., zbog krivičnog djela </span><span class="s1">– nasilničko ponašanje iz čl. 399 KZ CG, </span><span>po optužnici ODT iz Bara Kt.br. 628/08 od 14.05.2009.godine, nakon održanog usmenog i javnog glavnog pretresa dana 27.01.2010. godine, u prisustvu zastupnika optužbe ZODT Zorana Vučinića i okrivljenih, dana 29.01.2010. godine donio je i javno objavio</span>
</p>
<p class="p1"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p4">
<span class="s1">Okrivljeni:</span>
</p>
<p class="p4"></p>
<p class="p4">
<span>l.V. N., od oca Đ. i majke Lj., rodjene J., rodjen ... godine u Baru, gdje je i stalno nastanjen, ul. J. T. . </span>
</p>
<p class="p4"></p>
<p class="p4">
<span>2.G. M., od oca Z. i majke Ž., rodjene M., rodjen ... godine u Podgorici, sa prebivalištem u Baru, B., student, neoženjen, pismen</span>
</p>
<p class="p4"></p>
<p class="p4">
<span>3.Đ. S., od oca D. i majke O. rodjene P., rodjen ... godine na C., sa prebivalištem u Baru, ul. P., neoženjen, pismen, vanredni učenik, prema kojem je izricana vaspitna mjera. </span>
</p>
<p class="p4"></p>
<p class="p3">
<span>KRIVI SU</span>
</p>
<p class="p4"></p>
<p class="p4">
<span>Što su:</span>
</p>
<p class="p4"></p>
<p class="p4">
<span>Noću 27. decembra 2008. godine oko 18,45 časova ispred Doma kulture u Baru, zajedno sa više nepoznatih lica, bezobzirnim ponašanjem i vršenjem nasilja prema oštećenima Č. P. i Č. S. remetili javni red i mir, na način što je najprije okrivljeni G. M. bez povoda prišao oštećenom Č. P. i presnicom ga udario u predjelu lica, a potom oborio na zemlju, nakon čega su mu prišli i okrivljeni Đ. S. i V. N. sa nepoznatim licima i više puta udarili Č. P., a zatim i Č. S., nanoseći oštećenom Č. P. laku tjelesnu povredu-nagnječenja u predjelu nosa i lijeve jagodice, sa otokom i krvnim podlivima desnog tjemenog predjela, a oštećeno Č. S. otok u predjelu čela i lijeve jagodice i oguljotine u predjelu gornjeg kapka lijevog oka, </span>
</p>
<p class="p4"></p>
<p class="p5">
<span class="s2">-​&nbsp;</span><span>čime su kao saizvršioci učinili krivično djelo – nasilničko ponašanje iz čl. 399 u vezi sa čl. 23 Krivičnog zakonika</span>
</p>
<p class="p4"></p>
<p class="p4">
<span>Pa ih sud primjenom članova </span><span class="s1">4,32,36,42, 45 i 46 Krivičnog zakonika CG i čl. 359, 360 i 364 ZKP</span>
</p>
<p class="p3">
<span class="s1">O S U Đ U J E</span>
</p>
<p class="p4"></p>
<p class="p4">
<span class="s1">Okrivljenog V.N. i Đ. S. na kaznu zatvora u trajanju od po 6 (šest) mjeseci</span>
</p>
<p class="p4"></p>
<p class="p4">
<span class="s1">Okrivljenog G. M. na kaznu zatvora u trajanju od 3( tri ) mjeseca</span>
</p>
<p class="p4"></p>
<p class="p4"></p>
<p class="p4">
<span class="s1">Oštećeni Č. P. se radi ostvarivanja imovinskog pravnog zahtjeva upućuje na parnicu.</span>
</p>
<p class="p4"></p>
<p class="p4">
<span class="s1">Okrivljeni su dužni da plate troškove krivičnog postupka u iznosu od po 100 eura u roku od 15 dana od pravosnažnosti presude pod prijetnjom izvršenja.</span>
</p>
<p class="p6"></p>
<p class="p6"></p>
<p class="p7">
<span>O b r a z l o ž e n j e</span>
</p>
<p class="p7"></p>
<p class="p6"></p>
<p class="p4">
<span>Optužnicom ODT iz Bara Kt.br. 628/08 od 14.05.2009.godine, koja je precizirana na glavnom pretresu dana 27.01.2010. godine, okrivljenima je stavljeno na teret da su izvršili krivično djelo bliže opisano u izreci presude.</span>
</p>
<p class="p2"></p>
<p class="p4">
<span>Okrivljeni V. N. je u svojoj odbrani u bitnom naveo da je navedenog dana oko 18,45 časova sa svojim drugovima Đ. S. i G. M. pošao u Dom kulture da gledaju svoje djevojke koje su učestvovale u programu. Ispred ulaznih vrata Doma kulture sreli su se sa braćom Č. P. i S.. Prišao je S. sa namjerom da popriča sa njim zašto S. dobacuje njegovoj djevojci. Na ovo mu je S. odgovorio da to ne radi niti poznaje njegovu djevojku, a okrivljeni V. je rekao da joj više ne dobacuje. Tada mu je S. povišenim tonom rekao da nije u redu da ga zaustavlja pred drugovima, a zatim, kako navodi okrivljeni, S. je nasrnuo na njega sa namjerom da ga udari pesnicom. Međutim, okrivljeni je uspio da izbjegne taj udarac, pa je onda on uzvratio pesnicama i tada je došlo do tuče između njih dvojice gdje su razmijenili par udaraca. U tom trenutku je skočio i Č. P. sa namjerom da udari okrivljenog, a tada se u tuču uključuju i Đ. i G. i dolazi do tuče između njih trojice sa jedne strane i braće Č. sa druge. Međusobno su razmijenili nekoliko udaraca, nakon čega su se razišli. </span>
</p>
<p class="p4"></p>
<p class="p4">
<span>Okrivljeni G. M. je u svojoj odbrani u bitnom naveo da je navedenog dana oko 18,30 časova sa svojim drugovima Đ. i V. došao ispred Doma kulture gdje su imali namjeru da gledaju predstavu. Ispred Doma kulture su sreli braću Č. S. i P., pa je V. N. prišao S. sa namjerom da ga upozori da više ne dobacuje njegovoj djevojci. Pošto je bio u blizini čuo je da je S. rekao N. da on ne dobacuje njegovoj djevojci, na šta mu je N.a odgovorio da onda nema problema, te da ne želi nikakvu svađu i raspravu sa njim. Na ove riječi S. je, kako navodi okrivljeni, rekao da ima problema i da nije u redu da ga N. zaustavlja ispred Doma kulture i obraća mu se na takav način, a sve je to izgovorio povišenim tonom. Zatim je S. nasrnuo na N. sa namjerom da ga udari pesnicom u predjelu glave, što je N. izbjegao i nakon toga je došlo do fizičkog obračuna između njih. U obračun se uključio i Č. P. sa namjerom da pomogne svom bratu, da bi nakon toga reagovali okrivljeni G. i Đ. S. i uključili se u tuču da pomognu svom drugu N.. Tako je došlo do tuče između njih trojice sa jedne strane i braće Č. sa druge. Nakon što su razmijenili nekoliko udaraca pesnicama i nogama, S. je pobjegao u unutrašnjost Doma kulture, a za njim i P.. </span>
</p>
<p class="p4"></p>
<p class="p4">
<span>Okrivljeni Đ. S. je u svojoj odbrani u bitnom naveo da je navedenog dana oko 18,30 časova sa svojim drugovima G. i V. došao ispred Doma kulture gdje su imali namjeru da gledaju predstavu. Ispred Doma kulture su sreli braću Č. S. i P., pa je V. N. prišao S. sa namjerom da ga upozori da više ne dobacuje njegovoj djevojci. S. je rekao N. da on ne dobacuje njegovoj djevojci, na šta mu je N. odgovorio da onda nema problema, ako je ne poznaje neće joj ni dobacivati. Na ove riječi S. se povišenim tonom obratio N. " šta ti mene cimaš, što me zaustavljaš pred bratom i društvom?" U tom momentu S. kreće prema N. sa namjerom da ga udari što nije uspio jer je N. izbjegao taj udarac i tada je došlo do tuče između njih dvojice. Tada se uključio i Č. P. sa namjerom da udari V.a, da bi se tada u tuču uključili on i G.. Tako je došlo do tuče između njih trojice sa jedne strane i braće Č. sa druge. Nakon što su razmijenili nekoliko udaraca isključivo pesnicama, S. je pobjegao u unutrašnjost Doma kulture , a za njim i P.. </span>
</p>
<p class="p4"></p>
<p class="p4">
<span>U dokaznom postupku sud je proveo sledeće dokaze: saslušani su oštećeni Č. P. i Č. S., svjedok G. J., pročitan je Izvještaj službe hitne pomoći Doma zdravlja u Baru na ime Č. P. od 27.12.2008.godine, Izvještaj Opšte Bolnice "Blažo Orlandić" Bar  na ime Č. P. br. … od 27.12.2008. godine, Izvještaj Kliničkog Centra u Podgorici - ljekar specijalista za bolesti uha, nosa i grla br. … od 27.12.2008. godine na ime Č. P., pročitan je nalaz i mišljenje vještaka medicinske struke dr M. Š. od 26.01.2009. godine, izvještaji iz kaznene evidencije za okrivljenog V. N. pribavljen od UP PJ Bar br. … od 19.01.2009. godine, izvještaji iz kaznene evidencije za okrivljenog G. M.  pribavljen od UP PJ Podgorica br. … od 23.01.2009. godine i za okrivljenog Đ. S. pribavljen od UP PJ Cetinje br. … od 22.01.2009. godine, pročitan je nalaz i mišljenje vještaka medicinske struke dr M. Š. od 10.11.2009. godine.</span>
</p>
<p class="p4"></p>
<p class="p4">
<span>Oštećeni Č. P. je u svom iskazu u bitnom naveo da je navedenog dana bio u društvu svog brata S. i drugarice G. J. . Bili su ispred Doma kulture kada je S. zazvonio telefon. Nakon završenog razgovora S. mu je rekao da ga je zvao neki N. V. koji hoće nešto sa njim da priča. Par sekundi nakon toga okrenuli su se da vide ko će to doći i tada su vidjeli 4-5 momaka koji su napravili polukrug ispred njih. Sa desne strane je bio M., a ispred njegovog brata, na sredini, V. koji je razgovarao sa S.. V.je pitao S. zašto svira njegovoj djevojci, S. mu odgovorio da ne poznaje ni njega ni njegovu djevojku i da ne zna o čemu priča, a onda od je svih stigla naredba da to više ne radi. Bez ikakvog povoda P. je prvi napao G. M., sa kojim je od ranije imao konflikt. Udario ga je snažno pesnicom u predjelu glave i P. je pao, tada su prišli i ostali i počeli su da ga šutiraju. S. se malo povukao prema Domu kulture gdje je bilo dosta žena i djece, a šta se tamo dešavalo oštećeni nije mogao da vidi jer je bio ošamućen, krvav po licu, ali se podigao i krenuo prema holu. Čuo je da su žene vrištale i tražile da se pozove policije, pa su onda okrivljeni pobjegli. Vidio je da okrivljeni u rukama drže nešto, a po povredama misli da su to bile šipke i palice. Osim G. i V. tu je bio i Đ. S., dok ostale momke lično ne poznaje. Pridružio se krivičnom gonjenju i postavio je imovinskopravni zahtjev koji nije precizirao. </span>
</p>
<p class="p4"></p>
<p class="p4">
<span>Oštećeni Č. S. je u svom iskazu u bitnom naveo da je navedenog dana bio u društvu svog brata P. i drugarice G. J.. U jednom momentu zazvonio mu je mobilni telefon i onda je neki nepoznati glas, nakon što je oštećeni tražio da se predstavi, rekao "ovdje N. V., sačekaj sekundu hoću nešto s tobom da popričam". Samo što je stao i okrenuo se, tu se stvorilo 5-6 momaka, napravili su polukrug i S. im je prišao. Jedan od njih mu je prišao i pitao ga zašto svira njegovoj djevojci. S. je rekao da ne zna ni djevojku niti o čemu se radi, a onda su mu ovaj momak i njegovi drugovi naredbodavnim glasom rekli da ubuduće to više ne radi. Vidio je da ovi momci imaju neke predmete u rukama, a kasnije, kada je vidio povrede na svom bratu, shvatio je da su to bile šipke. Prvo što je vidio je bilo da je G. M. krenuo na njegovog brata, snažno ga udario i P. je pao na pod. Prišli su i drugi, i dok je P. bio na podu počeli su da ga šutiraju. Svjedok je dalje naveo da se on malo izmakao, a onda je prema njemu krenuo neki momak nižeg rasta i krenuo da ga udari pesnicom, S. je udarac uzvratio, a onda su priskočili prema njemu još 3-4 momka i nasrnuli na njega. Zadobio je par udaraca po tijelu od svih njih. Vidio je da mu je brat povrijeđen, shvatio je da su ga dotukli, a zatim krenuli prema njemu. Tu je bilo dosta žene i djece, neko je pozvao policiju i ovi momci su se razbježali. Dalje je naveo da je G. od ranije imao neki sukob sa P., tako da je ovo bio čisti hir ovih momaka koji su ih bez ikakvog razloga napali. Nakon ovoga se raspitao ko su bili momci koji su ih napali, pa je saznao da su grupi bili i Đ. S. i V. N.. Pridružio se krivičnom gonjenju, ali nije postavio imovinskopravni zahtjev. </span>
</p>
<p class="p4"></p>
<p class="p4">
<span>Svjedok G. J. je u svom iskazu u bitnom navela da je navedene večeri stajala sa P. i S. Č. ispred Doma kulture. S. je zazvonio telefon, zvao ga je N.. U tom trenutku S. je stao da razgovara, a ona je sa svojom drugaricom stala sa strane da sačeka da S. završi razgovor. S. se okrenuo i prišao mu je V. N. . Primjetila je da je N. društvo stajalo sa strane. Međutim, N. je normalno prišao S., a ona je sve to iz daleka posmatrala, udaljena od njih 3-4 metra. Bila je gužva i dosta djece. Primjetila je u jednom trenutku, pošto su normalno razgovarali, da se N. okrenuo od S. kao da hoće da krene, tj. da se udalji od S.. Mislila je da su razgovor završili. U jednom trenutku je čula kako su obojica počeli da se svađaju i nekoliko sekundi su se raspravljali, to je trajalo vrlo kratko i onda je počela tuča između njih dvojice. U tom trenutku se ona okrenula jer nije mogla da gleda tuču, tako da tuču nije gledala. Kada su V. i Č. počeli da se biju oko njih se napravila velika gužva. Dalje je navela da ne zna ko je inicirao tuču, a tuča je trajala možda jedan minut. Poslije tuče nije vidjela povrede na V., nije obraćala pažnju, P. je bio krvav nos, a S. je boljela ruka. Ne može da se izjasni koliko je bilo momaka u društvu sa V. . </span>
</p>
<p class="p4">
<span>  </span>
</p>
<p class="p4">
<span>U nalazu i mišljenju vještaka medicinske struke dr M. Š. od 26.01.2009. godine je navedeno da je u predmetnom događaju Č. P. zadobio sledeće povrede: nagnječina u predjelu nosa i lijeve jagodice, otok i krvni podliv desnog tjemenog predjela. U nalazu istog vještaka od 10.11.2009. godine navedeno je da je u ovom događaju Č. S. zadobio otoke u predjelu čela i lijeve jagodice i oguljotine u predjelu gornjeg kapka lijevog oka. Navedene povrede su posledica najmanje dvostrukog dejstva (dva udarca) tupog, teškog i zamahnutog oruđa (moguće i pesnica) na odgovarajuće predjele tijela- glave. Navedene povrede predstavljaju i pojedinačno i u svom zbiru laku tjelesnu povredu.</span>
</p>
<p class="p4"></p>
<p class="p4">
<span>U izvještajima iz kaznene evidencije za okrivljenog V. N. i G. M. je navedeno da imenovani do sada nisu osuđivani.</span>
</p>
<p class="p4"></p>
<p class="p4">
<span>U izvještaju iz kaznene evidencije za okrivljenog Đ. je navedeno da je prema imenovanom rješenjem Osnovnog suda u Baru Km br. 8/07 od 09.10.2007. godine izrečena vaspitna mjera pojačan nadzor od strane organa starateljstva zbog krivičnog djela iz čl. 399 u vezi sa čl. 23 KZ (nasilničko ponašanje). </span>
</p>
<p class="p4"></p>
<p class="p4">
<span>Nesporno je, a što proizilazi iz iskaza okrivljenih, da su V. i Đ. u međuvremenu pravosnažno osuđeni na 4 mjeseca zatvora zbog krivičnog djela nasilničko ponašanje.</span>
</p>
<p class="p4"></p>
<p class="p4">
<span>Ocjenom izvedenih dokaza nesporno je utvrdjeno da su okrivljeni izvršili krivično djelo bliže opisano u izreci presude. Okrivljeni su negirali izvršenje krivičnog djela koje im je stavljeno na teret, u bitnom navodeći da je Č. S., nakon razgovora, prvi krenuo prema V. sa namjerom da ga udari, koji udarac je, kako navode okrivljeni, V. uspio da izbjegne, pa dolazi do tuče između njih dvojice, da bi se onda Č. P. uključio u tuču da pomogne bratu, a zatim i Đ. i G., te tako dolazi do tuče između trojice okrivljenih sa jedne strane i oštećenih sa druge strane, gdje su međusobno razmjenjivali udarce. Medjutim, odbrane okrivljenih sud ne prihvata i smatra da su date u cilju izbjegavanja krivičnopravne odgovornosti. Njihova odbrana je u cjelosti demantovana iskazima svjedoka oštećenih Č. P. i S., koji su u bitnim detaljima u cjelosti saglasni, kao i nalazima vještaka medicinske struke dr M. Š.. Naime, po mišljenju suda, oštećeni su jasno, detaljno i objektivno predstavili kako se odigrao predmetni događaj, pa se iz njihovih iskaza nesporno utvrđuje da je S. prvo dobio telefonski poziv od V. N., pa su okrivljeni odmah nakon toga prišli oštećenima praveći polukrug oko njih. Zatim je okrivljeni G. bez ikakvog povoda prišao Č. P. i udario ga snažno pesnicom u predjelu glave, od kojeg udarca je oštećeni pao, a tada su prišli i ostali okrivljeni i počeli da ga šutiraju. Nakon toga su okrivljeni prišli i oštećenom S., nasrnuli na njega, i zadali mu po par udaraca po tijelu. Iz nalaza i mišljenja vještaka medicinske struke, koji nalaz sud u cjelosti prihvata kao jasan, stručan i objektivan, nesporno se utvrđuje da su konkretnom prilikom oštećeni zadobili lake tjelesne povrede bliže opisane u izreci presude, te da su te povrede nastale kao posledica najmanje dvostrukog dejstva (dva udarca) tupog, teškog i zamahnutog oruđa na odgovarajuće predjele tijela- glave. Okrivljeni su predstavili da je konkretnom prilikom došlo do tuče između njih i oštećenih, te da su međusobno razmjenjivali udarce. Međutim, u spisima predmeta ne postoji niti jedan pismeni dokaz koji bi potvrdio ove navode. Naime, da je došlo do tuče neminovno bi bilo da i okrivljeni tom prilikom zadobiju tjelesne povrede, pa shodno tome i zatraže ljekarsku pomoć, kada bi im eventualne povrede bile na pouzdan način evidentirane i objektivno dokazane. Kako u tom pravcu ne postoji niti jedan pismeni dokaz, to se odbrane okrivljenih za sud javljaju neistinite. Iskaz svjedoka G. J. sud nije posebno cijenio s obzirom da je njen iskaz u pogledu bitnih činjenica nepouzdan i neprecizan, jer je svjedok navela da nije vidjela ko je koga prvi udario, te da se okrenula jer nije mogla da gleda tuču. </span>
</p>
<p class="p4"></p>
<p class="p4">
<span>Prema tome, dovodeći u vezi pismene dokaze odnosno nalaze i mišljenje vještaka medicinske struke sa iskazom oštećenih, nesporno se utvrđuje da su okrivljeni postupali na način bliže opisan u izreci presude. Okrivljeni su bezobzirnim ponašanjem i vršenjem nasilja prema oštećenima, koje je rezultiralo nanošenjem lakih tjelesnih povreda, remetili javni red i mir. Mjesto na kojem je došlo do izvršenja krivičnog djela, svakako se može smatrati javnim mjestom, jer je u pitanju prostor koji je dostupan svima, a nesporno je utvrdjeno da je remećenje javnog reda i mira posledica nasilničkog ponašanja. Okrivljeni su krivično djelo nasilničko ponašanje izvršili sa direktnim umišljajem jer su bili svjesni svog djela i htjeli njegovo izvršenje.</span>
</p>
<p class="p4"></p>
<p class="p4">
<span>Okrivljeni su krivično djelo izvršili kao saizvršioci, jer su učestvovanjem u radnji izvršenja zajednički izvršili krivično djelo, a pri tome je kod njih postojala svijest o njihovom zajedničkom djelu, odnosno krivično djelo je izraz njihove zajedničke volje.</span>
</p>
<p class="p8"></p>
<p class="p4">
<span>Odlučujući se za krivičnu sankciju prema okrivljenima sud je cijenio sve olakšavajuće i otežavajuće okolnosti iz čl.42 KZ. Od olakšavajućih okolnosti na strani okrivljenih cijenjeno je da su u pitanju relativno mladi ljudi, a na strani okrivljenog G. i da do sada nije osuđivan. Od otežavajućih okolnosti na strani okrivljenog V. i Đ. cijenjena je činjenica da su do sada osuđivani i to za isto krivično djelo-nasilničko ponašanje, što su okrivljeni saopštili sudu na glavnom pretresu dana 27.01.2010. godine. Otežavajućih okolnosti na strani okrivljenog G. nije bilo. S toga je sud okrivljene V. N. i Đ. S. osudio na kaznu zatvora u trajanju od po 6 mjeseci, a okrivljenog G. M. na kaznu zatvora u trajanju od 3 mjeseca, prethodno mu primjenom čl. 45 i 46 ublaživši kaznu, imajući u vidu da okrivljeni do sada nije osudjivan, te da nije bilo otežavajućih okolnosti na njegovoj strani. Izrečene kazne zatvora po ocjeni suda odgovaraju težini izvršenog krivičnog djela i krivici okrivljenih i predstavljaju mjeru koja je neophodna da bi se postigla svrha kažnjavanja.</span>
</p>
<p class="p4"></p>
<p class="p4">
<span>Oštećeni Č. P. je upućen da imovinskopravni zahtjev ostvaruje u parnici, s obzirom da je postavio odštetni zahtjev koji nije precizirao, a podaci postupka ne pružaju dovoljno osnova ni za potpuno ni za djelimično presuđenje u tom dijelu.</span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl.202 st. 1 ZKP-a, pa su okrivljeni dužni da plate troškove u iznosu od po 100 eura,  koji se odnose na troškove vještačenja po vještaku medicinske struke u iznosu od 237,50 eura, kao i na troškove rada suda, koji su odredjeni prema trajanju, složenosti krivičnog postupka i imovinskim prilikama optuženih.</span>
</p>
<p class="p4"></p>
<p class="p4">
<span>Sa izloženog odlučeno je kao u izreci presude.</span>
</p>
<p class="p9">
<span class="s1">OSNOVNI SUD U BARU</span>
</p>
<p class="p10">
<span class="s1">Dana  29.01.2010. godine</span>
</p>
<p class="p11">
<span class="s1">ZAPISNIČAR,                                                     	PREDSJEDNIK VIJEĆA-SUDIJA           Ana Stanišić			Aleksandra Leković</span>
</p>
<p class="p11"></p>
<p class="p2"></p>
<p class="p4">
<span>PRAVNA POUKA: protiv ove presude  može se izjaviti žalba Višem sudu u Podgorici a putem ovog suda u roku od 15 dana od dana prijema pismenog otpravka. </span>
</p>
<p class="p2"></p>
<p class="p12"></p>
<p class="p4"></p>
<p class="p4"></p>
<p class="p13"></p>
<p class="p6"></p>
<p class="p6"></p>
<p class="p6"></p>


</body>
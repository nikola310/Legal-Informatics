<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:start;hyphenate:auto;font-family:Times New Roman;font-size:13pt;}
.p7{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.625in;margin-left:1.875in;text-align:start;hyphenate:auto;font-family:Times New Roman;font-size:13pt;}
.p10{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p11{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p12{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p13{text-indent:0.5in;text-align:center;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:13pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. 100/11</span>
</p>
<p class="p2"></p>
<p class="p2"></p>
<p class="p2">
<span class="s1">         U IME NARODA</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">O. M.</span><span>, zbog krivičnog djela krađa iz čl. 239 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 442/10 od 24.03.2011. godine, nakon održanog glavnog javnog pretresa u prisustvu zastupnika optužbe pripravnika Osnovnog državnog tužilaštva u Baru Đ. P. i okrivljenog, dana 08.06.2011. godine donio je i javno objavio,</span>
</p>
<p class="p3"></p>
<p class="p4"></p>
<p class="p5">
<span class="s1">                                               P R E S U D U</span>
</p>
<p class="p5"></p>
<p class="p3"></p>
<p class="p3">
<span>Okrivljeni </span><span class="s1">O. M.,</span><span> </span><span class="s2">JMBG ..., od oca O. i majke R., rođene P., rođen ... godine, u B.- V. S., sa prebivalištem u Sutomoru, Tudrak, Opština Bar, državljanin Crne Gore, penzioner, otac dvoje djece, pismen, završio osnovnu školu, srednjeg imovnog stanja, neosuđivan.</span>
</p>
<p class="p3"></p>
<p class="p2">
<span class="s1">    K r i v   j e</span>
</p>
<p class="p2"></p>
<p class="p6"></p>
<p class="p6">
<span class="s2">Što je :</span>
</p>
<p class="p4"></p>
<p class="p7">
<span class="s2">U vremenu od 02.04.2010. godine do 02.07.2010. godine, u svom stambenom objektu, u naselju T. u Sutomoru, Opština Bar, oduzimao tuđu pokretnu stvar -električnu energiju vlasništvo oštećene Elektroprivrede Crne Gore AD Nikšić Elektrodistribucije u Baru, u ukupnoj vrijednosti od 190,48 €, na način što je preko električnog brojila marke »Iskra«, fab. br. 4536366, na kojem su bila otpuštena sva tri naponska mosta, neovlašćeno preuzimao neregistrovanu električnu energiju. u namjeri da njenim prisvajanjem</span><span class="s3"> </span><span class="s2">i trošenjem pribavi sebi protivpravnu imovinsku korist;</span>
</p>
<p class="p4">
<span>   </span>
</p>
<p class="p4">
<span>         pa mu sud primjenom čl. 4, 32, 36, 42, 52, 53 i 54 </span><span class="s2">Krivičnog zakonika </span><span>i čl. 359, 360 i 364  ZKP-a,  i z r i č e</span>
</p>
<p class="p8"></p>
<p class="p9"></p>
<p class="p9">
<span class="s1">USLOVNU OSUDU</span>
</p>
<p class="p9"></p>
<p class="p9"></p>
<p class="p3">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti, ne učini novo krivično djelo.</span>
</p>
<p class="p10"></p>
<p class="p11">
<span>	Okrivljeni je dužan da plati troškove krivičnog postupka u iznosu od 180,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p12"></p>
<p class="p12"></p>
<p class="p3">
<span class="s1">                                             O b r a z l o ž e n j e</span>
</p>
<p class="p3"></p>
<p class="p4"></p>
<p class="p3">
<span>Optužnim predlogom Osnovnog državnog tužilaštva u Baru Kt.br. 442/10 od 24.03.2011. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p3"></p>
<p class="p4">
<span>          Okrivljeni je u svojoj odbrani izjavio da živi već 40 godina u Americi sa porodicom. Istina je da je on napravio kuću prije jedno 30 godina, godina tačnije 1981. godine i u njoj sa porodicom dođe po jedno mjesec dana ljeti, a sada kada je u penziji ostaje malo duže. On je u penziji već 3-4 godine. Kuća se sastoji od 3 sprata i od prizemlja i svi strujomjeri, a njih je tri, zajedno sa uklopnim strujomjerom, se nalaze u prizemlju na jednom mjestu. On je uvijek redovno plaćao struju, uredno su mu dolazili računi i nikada od ED nije imao primjedbi. On od kada je napravio tu kuću nikada nije gledao da li nedostaju neke plombe jer mu je to nezamislivo, jer on živi u Americi i tamo toga nema i niko to ne pravi, a ako se ne plaća računi, dođu i isključe struju. Što se tiče zapisnika o kontroli mjernog mjesta od 02.07.2010. godine, on je bio u svojoj kući i zna da ga je pozvao sin i rekao da su došli iz ED u vezi kontrole struje. Ti ljudi su mu saopštili da je jedna plomba od strujomjera malo nagrižena to jest rekli su mu da je otkinuta, ali on odgovorno tvrdi da nije bila otkinuta nego nagrižena. Saopštili su mu da moraju da mu isključe struju i uputili ga da ide u ED u Baru. Misli da su na srednjem strujomjeru zatekli oštećene neke plombe. Ti radnici su napravili zapisnik o kontroli mjernog mjesta, koji je on potpisao, ali im je tom prilikom rekao da nije tačno to što su oni naveli u zapisnik. Oni su nešto kidali i radili oko brojila. On nije htio da im se miješa, a to što su oni naveli u zapisniku da su sva tri mosta opuštena, on na te navode ne može da se izjasni, jer nikad to nije dirao, nije mu ni palo na pamet. Prije oko 10 godina u njegovoj kući je živio jedan bračni par i živjeli su sve do 2006. godine. On te ljude ne može da optuži da su oni možda nešto dirali oko električnog brojila, ali zna kada su izašli iz kuće da nisu imali nikakvih problema. Od kada postoji kuća struja se redovno očitava i nikada nije bilo primjedbi i redovno je plaćana. Nakon ovog dogadjaja od 02.07.2010. godine, on je odmah pošao u ED u Baru, oni su mu obračunali iznos na 950 €, on je to platio i oni su mu za dva sata uključili struju. Isti radnici koji su bili u kontroli dana 02.07.2010. godine nakon što je on platio struju, priključili su mu struju i stavili su plombe na sva tri brojila. Na glavnom pretresu je dodao da d</span><span class="s2">ana kada je izvršena kontrola on je imao priliku da vidi plombu na brojilu i da je ista bila malo nagrižena, ali nije bila otkinuta. Kada su u pitanju ostale nepravilnosti na broju on se ne može izjasniti što je njemu rečeno od strane radnika u čemu se sastoji nepravilnost jer se on u struju ne razumije i nikada nije imao bilo kakvog kontakta sa električnim instalacijama. On je potpisao zapisnik jer su mu radnici saopštili da on mora da potpišem i on je to i uradio. U toj kući u periodu od oko 10 godina do 2006. godine živjela je jedna porodica. On se ne može izjasniti o njihovim podacima, ali zna da sa njima nije potpisao nikakav ugovor o stanovanju i njihova obaveza je bila da plaćaju za utrošenu električnu energiju, a kako je on samo ljeti dolazio po nekoliko mjeseci on bi za vrijeme za koje bi boravio u kući plaćao utrošenu električnu energiju. Prilikom kontrole izvršen je pregled tri brojila, a njemu su radnici Distribucije saopštili da samo na jednom postoji neispravnost. Misli da se radilo o brojilu na prizemlju, a to brojilo registruje potrošnju u prizemnom dijelu kuće i na spratu. Porodica koja je u toj kući živjela 10 godina živjela je u prizemnom dijelu, ali on ne može nikoga da optuži jer on ne može da tvrdi da su oni vršili nezakonite radnje sa brojilom.</span>
</p>
<p class="p4"></p>
<p class="p4">
<span>	U dokaznom postupku saslušani su ovlašćeni predstavnik Elektrodistribucije u Baru P.D., svjedoci R. A. i M. S., pročitani su : </span><span class="s2">zapisnik o kontroli mjernog mjesta Elektrodistribucije Bar br. 17551 od 2.07.2010. godine, nalaz i mišljenje sudskog vještaka elektro struke R. L. od 8.03.2011. godine i izvod iz kaznene evidencije na ime okrivljenog UP PJ Bar br. 24-03/3-245/11-3613/2 od 1.06.2011. godine.</span>
</p>
<p class="p3"></p>
<p class="p3">
<span>Ovlašćeni predstavnik Elektrodistribucije u Baru </span><span class="s1">P. D.</span><span> je izjavila da se pridružuje krivičnom gonjenju, a da ne postavlja imovinsko pravni zahtjev jer je okrivljeni platio neovlašćenu potrošnju. </span>
</p>
<p class="p3"></p>
<p class="p3">
<span>Svjedok </span><span class="s1">R. A.</span><span> </span><span class="s2">je izjavio da je dana </span><span>02.07.2010. godine sa kolegom M. S. vršio redovnu kontrolu u naselju T. - Sutomore. Došli su do kuće potrošača O. M. i prilikom kontrole konstatovali da je oštećena distributivna plomba na jednom od tri brojila, tri mosta od brojila su bila otpuštena i nisu prenosila napon, a to znači da brojilo ne registruje utrošenu električnu energiju. Brojilo su isključili plombirali u zatečenom stanju i o svemu sačinili zapisnik. Ostala dva brojila koja potrošač ima u kući su bila ispravna. Istog dana potrošač je izmirio dug za potrošnju neovlašćene električne energije, a oni su sva tri mosta vratili u ispravan položaj i priključili potrošača i sve to plombirali plombom o čemu postoji zapisnik. Na glavnom pretresu je dodao da </span><span class="s2">su prilikom kontrole izvršili pregled tri brojila koja se nalaze u prizemnom dijelu kuće jedan pored drugog. Predmetno brojilo su primijetili da nije ispravno u pogledu plombe. Naime, prilikom plombiranja brojila olovna plomba se pritisne specijalnim kliještima i onemogućava da se izvuku žice koje  prolaze kroz poklopac i šaraf na brojilu koji pričvršćuje poklopac na kućištu brojila, a u ovom slučaju vidjeli su da je šaraf bio odvrnut, a plomba je bila malo raširena tako da se žica mogla izvući i ako se ona u tom trenutku nalazila u otvoru plombe, ali ista nije bila pritisnuta. Kada su dotakli poklopac isti je pao dolje i bilo im je jasno da je tu nešto rađeno. Kada su skinuli poklopac vidjeli su da su naponski mostovi bili opušteni, u pitanju su sva tri naponska mosta. Na svakom naponskom mostu nalaze se dva šarafa koji pritiskaju jednu metalnu pločicu i kada su ti šarafi zategnuti  kroz tu pločicu prolazi električna energija i evidentira se potrošnja, a u ovom slučaju šarafi su bili odvrnuti i zbog toga nije postojao kontakt između ta dva šarafa i iz tog razloga nije se registrovala potrošnja električne energije na sva tri naponska mosta. Oni su sačinili zapisnik, plombirali su brojilo u zatečenom stanju, a prije toga su struju isključili na predmetnom brojilu jer da su to uradili na tep ormaru morali bi da isključe sva tri brojila.</span>
</p>
<p class="p3"></p>
<p class="p4">
<span class="s2">	Svjedok </span><span class="s3">M. S. </span><span class="s2">je izjavio je dana 02.07.2010. godine sa kolegom R. A. vršio redovnu kontrolu u naselju T. - Sutomore. Došli su do kuće potrošača O. M. i prilikom kontrole konstatovali da je oštećena distributivna plomba na jednom od tri brojila, tri mosta od brojila su bila otpuštena i nisu prenosila napon, a to znači da brojilo ne registruje utrošenu električnu energiju. Brojilo su isključili plombirali u zatečenom stanju i o svemu sačinili zapisnik. Ostala dva brojila koja potrošač ima u kući su bila ispravna. Istog dana potrošač je izmirio dug za potrošnju neovlašćene električne energije, a oni su mu sva tri mosta vratili u ispravan položaj i priključili potrošača i sve to plombirali plombom o čemu postoji zapisnik. Na glavnom pretresu je dodao da je u prethodnom postupku rekao da je distributivna plomba na predmetnom brojilu bila oštećena, međutim, nije se mogao sjetiti da li je žica na plombi bila otkinuta ili je plomba bila raširena pa žica vraćena u nju. Kada su u pitanju naponski mostovi na sva tri naponska mosta bila su odšarafljena po dva šarafa koji kada su pravilno postavljeni stvaraju napon u naponskom mostu pritiskanjem jedne metalne pločice. Kada se skinu naponski mostovi ili kada se otpuste šarafi na naponskim mostovima u kući bude električne energije, ali se ista ne registruje preko električnog brojila.</span>
</p>
<p class="p3"></p>
<p class="p3">
<span class="s2">Iz zapisnika Elektrodistribucije Bar br. 17551 od 2.07.2010. godine utvrđeno je da je plomba ED oštećena i da su sva tri mosta otpuštena tako da brojilo ne registruje pravilno utrošenu energiju. Brojilo je isključeno i plombirano u zatečenom stanju. Okrivljeni je potpisao zapisnik.</span>
</p>
<p class="p3"></p>
<p class="p3">
<span class="s2">Vještak elektro struke R. L. je u nalazu i mišljenju od 8.03.2011. godine naveo da je u stambenom objektu O. M., koji se nalazi u Sutomoru, naselje T. bb, Opština Bar, neovlašćeno preuzimana električna energija preko brojila marke Iskra, broj 4536366, na način što su na el. brojilu bila otpuštena sva tri naponska mosta, tako da se sva preuzeta el. energija nije registrovala. Ovakvo mišljenje vještak je formirao na osnovu podataka i činjenica navedenih u Zapisniku o kontroli mjernog mjesta broj 17551 od 02.07.2010. godine, kojeg su sačinili i u ime ED - Bar potpisali radnici R. A. i M. S., a tačnost podataka na zapisnik svojim potpisom potvrdio O. M.. Način obračuna neovlašćene neregistrovane potrošnje električne energije je regulisan Članom 59. i Članom 62. Pravila o snabdijevanju električnom energijom, objavljenom u Sl. list RCG 54/09, važećim Tarifnim pravilnikom i cijenama električne energije. Prema mišljenju ovog vještaka, vrijednost neregistrovane neovlašćene potrošnje, obračunate u skladu sa normativnim aktima iz tačke 2. iznosi 190,48 €.</span>
</p>
<p class="p3"></p>
<p class="p3">
<span class="s2">Iz izvoda iz kaznene evidencije na ime okrivljenog UP PJ Bar br. 24-03/3-245/11-3613/2 od 1.06.2011. godine utvrđeno je da okrivljeni nije osuđivan.</span>
</p>
<p class="p3"></p>
<p class="p7"></p>
<p class="p7">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni u svojoj odbrani ne priznaje da je učinio krivično djelo. </span><span class="s2">Navedenu odbranu okrivljenog sud je cijenio kao neosnovanu i kao pokušaj izbjegavanja krivice. U postupku je utvrđeno da je dana 02.07.2010. godine, od strane radnika Elektrodistribucije u Baru izvršena kontrola u kući okrivljenog u naselju T. u Sutomoru. Kontrolom je utvrđena neispravnost jednog od tri brojila u kući, marke »Iskra«, fab. br. 4536366, na kojem su bila otpuštena sva tri naponska mosta. Navedeno činjenično stanje utvrđeno je iz iskaza svjedoka R. A. i M. S. i zapisnika o kontroli mjernog mjesta. Svjedok R. A. je opisao da je prilikom kontrole uočena i neispravnost plombe, jer je olovna plomba bila raširena, što kod ispravne plombe koja se stegne kliještima nije slučaj. Svjedok M. S. nije mogao da se sjeti na koji način je plomba bila neispravna. Okrivljeni je u svojoj odbrani izjavio da je plomba bila samo nagrižena, međutim, sud nije prihvatio odbranu okrivljenog u tom dijelu. Naime, svjedok R. je kao stručno lice jasno opisao neispravnost plombe, a pored opšte poznate činjenice da olovo od koga je napravljena plomba ne podliježe oštećenjima uzrokovanim protekom vremena, i da plomba nije mogla biti oštećena sama od sebe, već isključivo od odgovarajućeg fizičkog djelovanja, utvrđeno je da je plomba bila izložena fizičkom djelovanju u cilju kasnijeg djelovanja na naponske mostove, kako isti ne bi registrovali stvarno utrošenu električnu energiju. Iz iskaza svjedoka R. utvrđeno je i da je odmah nakon dodirivanja poklopca brojila poklopac otpao, pa je i iz tog dijela iskaza svjedoka nesporno da je plomba oštećena u cilju otvaranja poklopca brojila.  </span>
</p>
<p class="p7">
<span class="s2"> </span>
</p>
<p class="p7">
<span class="s2">Okrivljeni je u svojoj odbrani izjavio da je u periodu od oko 10 godina, do 2006. godine u njegovoj kući živjela jedna porodica, ali se nije mogao izjasniti o njihovim podacima. Okrivljeni je izjavio i da ne može da tvrdi da su ti ljudi vršili nezakonite radnje sa brojilom. Sud nije bio u mogućnosti da provjeri odbranu okrivljenog u tom pravcu, jer osim što okrivljeni sudu nije mogao da prezentira ugovor o podstanarskom odnosu, okrivljeni se nije mogao izjasniti o osnovnim podacima lica koja su deset godina živjeli u njegovoj kući, pa navod okrivljenog o licima koja su stanovala u njegovoj kući u postupku nije dokazan, jer da su u kući okrivljenog zaista živjela druga lica okrivljeni bi za period od 10 godina znao ime i prezime tih lica.  </span>
</p>
<p class="p4"></p>
<p class="p7">
<span class="s2">S obzirom na navedeno, okrivljeni je jedini imao interes da preduzimajući radnje iz izreke presude umanjuje račune za utrošenu električnu energiju. </span>
</p>
<p class="p3"></p>
<p class="p3">
<span>Okrivljeni je krivično djelo učinio sa direktnim umišljajem, jer je bio svjestan da oduzima tuđu pokretnu stvar, a utvrđena je i njegova namjera da prisvajanjem tuđe pokretne stvari pribavi sebi protivpravnu imovinsku korist. </span>
</p>
<p class="p3"></p>
<p class="p3">
<span>Vrijednost </span><span class="s2">neregistrovane neovlašćene potrošnje, u iznosu od 190,48 € utvrđena je iz nalaza i mišljenja vještaka elektro struke Rista Lekića, a vrijeme izvršenja krivičnog djela u periodu od 3 mjeseca određeno je na osnovu čl. 59 st.3 Pravila o snabdijevanju električnom energijom. </span>
</p>
<p class="p3">
<span class="s2"> </span>
</p>
<p class="p3">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike jer je okrivljeni čovjek u ozbiljnim godinama rođen 1937 godine, da se radi o porodičnom čovjeku koji je otac dvoje djece, njegov raniji život jer nije osuđivan i da se oštećeno preduzeće nije pridružilo gonjenju jer je okrivljeni platio neovlašćenu potrošnju. Otežavajućih okolnosti nije bilo. Cijeneći navedene olakšavajuće okolnosti, u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. </span>
</p>
<p class="p3"></p>
<p class="p3">
<span>Odluka o troškovima krivičnog postupka zasniva se na odredbi čl. 202 st.1 ZKP-a. Okrivljeni je dužan da plati troškove krivičnog postupka koji se odnose na plaćanje troškova vještaka elektro struke u iznosu od 101,75 €, i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude</span>
</p>
<p class="p13"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 08.06.2011. godine</span>
</p>
<p class="p2"></p>
<p class="p4"></p>
<p class="p4">
<span class="s1"> ZAPISNIČAR,				                                     S U D I J A</span>
</p>
<p class="p3"></p>
<p class="p4">
<span class="s1">Milijana Minić				                             Goran Šćepanović</span>
</p>
<p class="p14"></p>
<p class="p4">
<span> </span>
</p>
<p class="p4">
<span class="s1">PRAVNA POUKA</span><span>:Protiv ove presude može se </span>
</p>
<p class="p4">
<span>izjaviti žalba Višem sudu u Podgorici u roku od</span>
</p>
<p class="p4">
<span>8 (osam) dana od dana prijema pismenog otpravka.</span>
</p>
<p class="p4">
<span>Žalba se predaje ovom sudu u dva primjerka.</span>
</p>
<p class="p14"></p>
<p class="p14">
<span class="s1">DNA:- 1 x ODT</span>
</p>
<p class="p14">
<span class="s1">          - 1 x okrivljenom</span>
</p>
<p class="p14">
<span class="s1">          - 1 x Elektrodistribucija u Baru </span>
</p>
<p class="p14">
<span class="s1">          - u spise</span>
</p>
<p class="p14"></p>
<p class="p15"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.625in 0.37430555in 1.125in;}
.p1{text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{margin-left:0.5in;text-align:justify;hyphenate:auto;font-family:Verdana;font-size:11pt;}
.p8{margin-left:2.0in;text-align:justify;hyphenate:auto;font-family:Verdana;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
.s2{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 688/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao prvostepeni krivični sud sudija pojedinac Dragan Mrdak, uz učešće nameštenika suda Sonje Marković, zapisničara, u  predmetu protiv okrivljenog M.S.a izi Bijelog Polja, zbog krivičnog djela kradja iz čl. 239 st. 1 Krivičnog zakonika, po optužnom predlogu Osnovnog državnog tužilaštva iz Bijelog Polja KT. br. 542/10 od 11.12.2010. godine, nakon održanog usmenog glavnog i javnog pretresa u prisustvu  okrivljenog M.S.a, a u odsustvu ODT-a iz B. Polja i predstavnika oštećene E. Bijelo Polje, dana 28.12.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljeni M.S.O, JMBG ..., od oca A., majke N., rodjene B., rodjen ... godine u mjestu M.a, opština Bijelo Polje, sa prebivalištem u mjestu rodjenja, oženjen, otac šestoro maloljetno djece, pismen, završio srednju školu, poljoprivrednik, lošeg imovnog stanja, osudjivan presudom Osnovnog suda u B. Polju K. br. 178/98 od 28.04.1998. godine zbog krivičnog djela iz čl. 136 st. 2 KZ RCG na trideset dana zatvora uslovno za jednu godinu.</span>
</p>
<p class="p4"></p>
<p class="p5">
<span>K r i v      j e</span>
</p>
<p class="p4"></p>
<p class="p4"></p>
<p class="p6">
<span>Što je:</span>
</p>
<p class="p4"></p>
<p class="p6">
<span>- u periodu od 08.01.2010. godine do 08.04.2010. godine u mjestu M.a, opština Bijelo Polje, neovlašćeno vršio potrošnju električne energije, na način što je svoj pomoćni objekat - štalu kablom presjeka 2 x 1,5 mm</span><span class="s1">2</span><span> priključio na niskonaponsku mrežu, bez električnog brojila i na kraju istog kabla instalirao sijalicu, tako da se nije registrovala potrošnja električne energije, te je tako oduzeo električnu energiju u vrijednosti od 68,80 €, a sve u namjeri da sebi pribavi protivpravnu imovinsku korist, na štetu E. Bijelo Polje, </span>
</p>
<p class="p7"></p>
<p class="p4">
<span> 	- čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p4"></p>
<p class="p6">
<span>- pa mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postupku, i z r i č e:</span>
</p>
<p class="p4"></p>
<p class="p5">
<span>USLOVNU OSUDU</span>
</p>
<p class="p8"></p>
<p class="p8"></p>
<p class="p4">
<span>	Kojom mu utvrdjuje kaznu zatvora u trajanju od  2 ( dva )  mjeseca, i istovremeno odredjuje da se ista neće izvršiti ukoliko okrivljeni u roku od  1 (jedne) godine,</span><span class="s2"> </span><span>ne izvrši novo krivično djelo.</span>
</p>
<p class="p4">
<span>	</span>
</p>
<p class="p6">
<span>Okrivljeni se obavezuje da ovom sudu na ime paušala plati iznos od 30,00 €, kao i na ime troškova krivičnog postupka iznos od 44,00 €, koje iznose će uplatiti na žiro račun br. 832 - 151 - 35, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p6">
<span>Okrivljeni M.S.o se obavezuje da oštećenoj E. iz Bijelog Polja na ime neovlašćeno potrošene električne energije plati njenu novčanu protivvrijednost u iznosu od 68,80 € u roku od tri mjeseca od dana pravosnažnosti presude pod prijetnjom prinudnog izvršenja, dok se za ostali dio imovinsko pravnog zahtjeva do iznosa od 632,92 € oštećena  E.a Bijelo Polje upućuje na parnični postupak. </span>
</p>
<p class="p7"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4">
<span> </span>
</p>
<p class="p4"></p>
<p class="p4">
<span>	Optužnim predlogom ODT-a, iz B. Polja, KT. br. 542/10 od 11.12.2010. godine, optužen je M.S.o iz Bijelog Polja, da je izvršio krivično djelo kradja iz čl. 239 st. 1 Krivičnog zakonika sa činjeničnim i pravnim opisom, kao u izreci presude.</span>
</p>
<p class="p4"></p>
<p class="p4">
<span>	Glavni pretres je održan i zaključen dana 28.12.2010. godine u prisustvu  okrivljenog M.M., a u odsustvu  uredno obaviještenog ODT-a iz B. Polja i predstavnika oštećene E. iz B. Polja shodno čl. 453 ZKP-a.   </span>
</p>
<p class="p4">
<span>	</span>
</p>
<p class="p4">
<span>	Okrivljeni M.S.o u svojoj odbrani u toku istražnog postupka je istakao: da je tačno da je svoj pomoćni objekat - štalu koja se nalazi u mjestu M.a, opština Bijelo Polje priključio kablom na nisko naponsku mrežu bez električnog brojila i to deset dana prije kontrole koja je vršena 08.04.2010. godine, a da nije tačno da je neovlašćeno vršio potrošnju električne energije u vremenskom periodu od 08.04.2009. godine do 08.04.2010. godine, što mogu potvrditi i električari koji su svakog mjeseca dolazili u kontrolu utroška električne energije. Istakao je da su električari dolazili u kontrolu i prije aprila mjeseca 2010. godine kada nije bio štalu priključio kablom na stub. Štalu je nelegalno priključio deset dana prije poslednje kontrole iz razloga što je imao obavezu oko stoke pa mu je bila neophodna jedna sijalica, koju je i sam instalirao u štali, dok drugih električnih aparata nije bilo. Kada je vršena kontrola nije bio prisutan, a bila je prisutna njegova supruga. Na glavnom pretresu je pojasnio da je njegova štala udaljena nekih 150 do 200 m, da je električnu energiju u štali koristio jedan kratak period - deset dana i to samo uveče, čekajući oteljenje krave. </span>
</p>
<p class="p4"></p>
<p class="p4">
<span>	U završnoj riječi okrivljeni je izjavio da je tačno da je prikopčao kablo do štale mimo brojila, medjutim to je trajalo jedan kratak vremenski period, a na to ga je natjerala teška materijalna situacija, jer ima šestoro djece i krava mu je bila pred oteljenje, pa je morao da ima struju u štali, da mu je žao i da se kaje zbog toga, tražio je da sud prilikom odlučivanja o kazni cijeni sve olakšavajuće okolnosti na njegovoj strani i da ga što blaže kazni.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedoka P.V.a, pročitao iskaz svjedoka K.B.a, pročitao i to: zapisnik E. Bijelo Polje; o kontroli mjernog mjesta broj 5 od 08.04.2010. godine; obračun neovlašćeno preuzete električne energije E. Bijelo Polje broj 96/03/10 od 08.04.2010. godine; nalaz i mišljenje vještaka elektro struke R.G.od 21.10.2010. godine; dopunu nalaza i mišljenja vještaka R.G.od 28.11.2010. godine i izvršio uvid u izvod iz KE za okrivljenog. Drugih predloga za dopunu dokaznog postupka nije bilo. </span>
</p>
<p class="p4"></p>
<p class="p4">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom i da je za isto kriv i  odgovoran.</span>
</p>
<p class="p4"></p>
<p class="p4">
<span>	Navode iz odbrane okrivljenog da je neovlašćeno koristio električnu energiju samo u periodu od deset dana, sud nije prihvatio i iste je cijenio kao isključivo usmjerene na olakšavanje svog krivično pravnog položaja. Dok je ostale navode iz odbrane okrivljenog sud cijenio kao priznanje izvršenog krivičnog djela. Naime iz saglasnih iskaza svjedoka K.B.a i P.V.a proizilazi  da su isti dana  08.04.2010. godine  vršili kontrolu mjernih mjesta u naselju M.a opština Bijelo Polje kojom prilikom su u domaćinstvu vlasništvo M.S.a pronašli da je isti onemogućio tačno registrovanje potrošnje električne energije na način što je svoj pomoćni objekat - štalu priključio na elektro mrežu kablom PGP, presjeka 2 x 1,5 mm2, bez brojila i tako neovlašćeno koristio električnu energiju. U trenutku kontrole od električnih aparata nalazila se samo jedna sijalica. Kablo sa mreže su isključili. Prilikom kontrole bila je prisutna supruga M.S.a, M.S.a koja je potpisala zapisnik o kontroli mjernog mjesta broj 5, a kod navedenog potrošača nikada ranije nijesu dolazili ni u popis ni u kontrolu potrošnje električne energije.  Saglasne iskaze ovih  svjedoka  sud je u potpunosti prihvatio kao jasne logične i uvjerljive, ničim dovedene u sumnju, nesračunate  na otežavanje ili pak olakšavanje krivično pravnog položaja okrivljenog a u potpunosti  potvrđene  odbranom okrivljenog,  te  sadržinom pisanog  dokaza - zapisnikom o kontroli  mjernog  mjesta E. Bijelo Polje broj 5 od 08.04.2010. godine.</span>
</p>
<p class="p4"></p>
<p class="p4">
<span>	Iz zapisnika o kontroli mjernog mjesta E. Bijelo Polje broj 5 od 08.04.2010. godine, utvrdjuje se da je potrošač onemogućio tačno registrovanje utrošene električne energije na način što je svoj objektat ( štalu )  priključio kna električnu mrežu bez brojila i tako koristio neovlašćeno električnu energiju. U trenutku kontrole kabal PGP 2 x 1,5 mm je bio priključen na mrežu i jedna sijalica. Kabal sa mreže isključen. Sud je sadržinu ovog dokaza u potpunosti prihvatio jer je ista u saglasnosti sa ostalim izvedenim dokazima i ničim nije dovedena u pitanje. </span>
</p>
<p class="p4">
<span>		</span>
</p>
<p class="p4">
<span>	Iz odbrane okrivljenog proizilazi da je on započeo sa neovlašćenom potrošnjom negdje deset dana prije kontrole, a iz iskaza svjedoka proizilazi da oni prije ove kontrole nijesu bili u kontroli u kući okrivljenog, pa pošto se u konkretnom slučaju nije mogao tačno utvrditi početak neovlašćene potrošnje, a  električna energija je trošena bez mjernih uredjaja ili mimo njih, to je sud prema čl. 59 st. 3 Pravila o snadbijevanju električnom energijom ( Službeni list CG broj 54/09 od 10.08.2009. godine ) uzeo da je neovlašćena potrošnja električne energije započela tri mjeseca prije kontrole od 08.04.2010. godine, odnosno dana 08.01.2010. godine i trajala do kontrole od 08.04.2010. godine, a sve prednje iz razloga što se čl. 26 Pravila o snadbijevanju električnom energijom ( Službeni list RCG broj 13/05) primjenjuje nakon stupanja na snagu Pravila o snadbijevanju električnom energijom ( Službeni list CG broj 54/09 od 10.08.2009. godine ), ali samo u pogledu metodologije obračuna neovlašćeno utrošene električne energije, a ne i u pogledu vremenskog perioda obračuna što proizilazi iz prelaznih i završnih odredbi odnosno čl. 62 važećih Pravila o snadbijevanju električnom energijom ( Službeni list CG broj 54/09 ), pa je sud u pogledu vremena izvršenja krivičnog djela primijenio čl. 59 st. 3 Pravila o snadbijevanju ( Službeni list CG broj 54/09 ) koji propisuje najduži vremenski period od tri mjeseca. </span>
</p>
<p class="p4"></p>
<p class="p4">
<span>	Prihvatajući u pogledu vremena izvršenja krivičnog djela čl. 59 st. 3 Pravila o snadbijevanju  ( Službeni list CG broj 54/09 ) koji propisuje najduži vremenski period od tri mjeseca,  sud je utvrdio drugačije činjenično stanje od stanja prestavljenog dispozitivom optužnog predloga u pogledu vremena izvršenja krivičnog djela i isto je sadržano u izreci presude.  </span>
</p>
<p class="p4"></p>
<p class="p4">
<span>	Iz obračuna o neovlašćeno preuzetoj električnoj energiji E. Bijelo Polje broj 96/06/10 od 08.04.2010. godine utvrdjuje se da je  okrivljeni M.S.o iz M.e, opština Bijelo Polje, neovlašćeno potrošio električne energije u novčanoj protivvrijednosti od 240,67 €. Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio dopunu nalaza i mišljenje vještaka elektro struke R.G. od 28.11.2010. godine  gdje je ovaj vještak izvršio obračun novčane protivvrijednosti neovlašćeno potrošene električne energije jedne sijalice, obračunske snage šest Ampera za period od tri mjeseca i to od 08.01.2010. do 08.04.2010. godine - najduži period propisan čl. 59 st. 3 važećih Pravila o snadbijevanju električnom energijom ( Službeni list CG br. 54/09 ), a po vještaku okrivljeni je na ovaj način u periodu od tri mjeseca od 08.01.2010. godine do 08.04.2010. godine neovlašćeno potrošio električne energije u novčanoj protivvrijednosti od 68,80 €. Dopunu nalaza vještaka sud je prihvatio kao stručnu i objektivnu, datu po osnovu činjenica konstatovanih na zapisniku E. B. Polje o kontroli mjernog mjesta broj 5 od 27.06.2010. godine i po osnovu pravila o snadbijevanja električnom energijom ( Službeni list CG broj 13/05 i Službeni list CG broj 54/09 ), a po nalazu i mišljenju  istog vještaka od 19.10.2010. godine, neovlašćena potrošnja električne energije na način prestavljen optužnim predlogom tehnički je moguća. </span>
</p>
<p class="p4">
<span>	</span>
</p>
<p class="p4">
<span>	Prihvatajući dopunu nalaza  i mišljenja vještaka  elektro struke  R.G.od 28.11.2010. godine u pogledu novčane  protivvrijednosti neovlašćeno potrošene  električne energije sud  je u odnosu na pribavljenu protivpravnu imovinsku korist utvrdio drugačije  činjenično stanje od činjeničnog  stanja predstavljenog dispozitivom optužnog predloga i isto je sadržano u izreci presude.</span>
</p>
<p class="p4">
<span>		 </span>
</p>
<p class="p6">
<span>Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni M.S.o u periodu od 08.01.2010. godine do 08.04.2010. godine u mjestu M.a, opština Bijelo Polje, neovlašćeno vršio potrošnju električne energije, na način što je svoj pomoćni objekat - štalu kablom presjeka 2 x 1,5 mm</span><span class="s1">2</span><span> priključio na niskonaponsku mrežu, bez električnog brojila i na kraju istog kabla instalirao sijalicu, tako da se nije registrovala potrošnja električne energije, te je tako oduzeo električnu energiju u vrijednosti od 68,80 €, a sve u namjeri da sebi pribavi protivpravnu imovinsku korist, na štetu E. Bijelo Polje.</span>
</p>
<p class="p6"></p>
<p class="p6">
<span>Okrivljeni je na opisani način izvršio krivično djelo stavljeno mu na teret javnom optužbom i za isto je kriv. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na opšte uslove o isporuci električne energije i čl. 59 st. 3 važećih  Pravila o snadbijevanju  ( Službeni list CG broj 54/09 ) sud je utvrdio da je okrivljeni u periodu od 08.01.2010.  godine do  08.04.2010. godine  vršio neovlašćenu potrošnju električne energije i na taj način izvršio kradju iste, u novčanoj protivvrijednosti od 68,80 €, koliko je utvrdjeno po  dopuni nalaza i mišljenja vještaka elektro struke R.G..   </span>
</p>
<p class="p4"></p>
<p class="p4">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o porodičnom čovjeku, ocu šestoro maloljetno djece, u obavezi izdržavanja istih, lošeg imovnog stanja, koji se u toku pretresa korektno držao, koji je izrazio kajanje, po ocjeni suda iskreno zbog izvršenog krivičnog djela, a od otežavajućih okolnosti sud je cijenio njegovu raniju osudjivanost, s tim što je imao u vidu da se od zadnje osude prošao duži vremenski period od preko dvanaest godina, pa cijeneći sve otežavajuće i olakšavajuće okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od dva mjeseca i istovremeno ocijenio da bi se pristupanjem izvršenju iste, suviše represivno djelovalo na okrivljenog nego da će i samo upozorenje uz prijetnju kaznom u odgovarajućem roku provjeravanja od jedne  godine dovoljno uticati na istog da u buduće  ne vrši ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenom je ukazano na značaj uslovne osude i mogućnost njenog opoziva. </span>
</p>
<p class="p4"></p>
<p class="p4">
<span>	Shodno čl. 199 Zakonika o krivičnom postupka, odlučeno je u pogledu paušala, vodeći računa o imovinskim prilikama optuženog i dužini trajanja postupka.</span>
</p>
<p class="p4"></p>
<p class="p4">
<span>	Sud je okrivljenog shodno čl. 202 Zakonika o krivičnom postupku obavezao na plaćanje troškova krivičnog postupka u iznosu od 44,00 € koji troškovi se odnose na troškove vještačenja po vještaku elektro struke R.G.. </span>
</p>
<p class="p4"></p>
<p class="p6">
<span>Sud je shodno čl. 212 Zakonika o krivičnom postupku obavezao okrivljenog M.S.a da oštećenoj E. iz B. Polja na ime novčane protivvrijednosti neovlašćeno potrošene električne energije plati iznos od  68,80 € u roku od tri mjeseca od dana pravosnažnosti presude pod prijetnjom prinudnog izvršenja, dok je za preostali iznos istaknutog imovinsko pravnog zahtjeva do iznosa od 632,92 € oštećenu E.u uputio na parnični postupak.</span>
</p>
<p class="p4"></p>
<p class="p4">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana 28.12.2010. godine</span>
</p>
<p class="p4"></p>
<p class="p4">
<span>ZAPISNIČAR,							  S U D I J A,</span>
</p>
<p class="p4">
<span>Sonja Marković						         Dragan Mrdak</span>
</p>
<p class="p4"></p>
<p class="p4">
<span> </span>
</p>
<p class="p4"></p>
<p class="p4"></p>
<p class="p9"></p>


</body>
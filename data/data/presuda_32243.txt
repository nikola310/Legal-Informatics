<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.25in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-indent:0.5in;margin-left:1.5in;text-align:justify;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> </span>
</p>
<p class="p1">
<span class="s1">     </span><span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">                                                                                                       K.br.68/11</span>
</p>
<p class="p2"></p>
<p class="p2"></p>
<p class="p2">
<span>					</span><span class="s1">U IME   CRNE GORE </span>
</p>
<p class="p2"></p>
<p class="p2"></p>
<p class="p2">
<span>			Osnovni sud u Pljevljima, kao prvostpeni krivični sud, po  sudiji  Ljiljani Popović, uz sudjelovanje zapisničara Leković Zore, u krivičnom predmetu protiv optuženih  D. M.i D. Lj. oboje iz P., koje brani  M. J.advokat iz P. zbog krivičnog djela zloupotreba službenog položaja iz čl.416 st.1 Krivičnog zakonika, krivičnog djela  falsifikovanje isprave iz čl.412 st.1  Krivičnog zakonika i  krivičnog djela  klevete iz čl.196 st.1 Krivičnog zakonika  u vezi čl. 84 st.3  Krivičnog zakonika, krivičnog djela ugrožavanja ljudskih prava i sloboda i krivičnog djela  diskrimnacije  a po optužnom predlogu  oštećenog kao tužioca Č.M. iz P.od 02.03.2011.godine,  nakon održanog glavnog i javnog pretresa, u prisustvu  oštećenog kao tužioca Č. M., optuženih  D.M. i  i D. Lj. i  njihovog  branioca  advokata M. J., dana  28.12.2011.godine donio je i javno objavio </span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">		Optuženi  D. M.,  JMBG ......, </span><span> od oca V. i majke R. rodjene P., rodjen  u selu P. D., opština P., dana  10.09.1955.godine,  sa prebivalištem u  P., Ul. II P,, državljanin CG,  oženjen,  otac troje djece,m pismen,  završio   Pravni  fakultet, zaposlen u  Upravi  za nekretnine- PJ P., govori  crnogorski jezik, srednjeg imovnog stanja,  neosudjivan i </span>
</p>
<p class="p2"></p>
<p class="p2">
<span>		</span><span class="s1">Optužena  D. LJ.,</span><span>  </span><span class="s1">JMBG ....., </span><span> od  oca P.i majke M.rodjene K.,  rodjena u P. dana  .......godine,  sa prebivalištem u P. Ul.V., državljanin CG,  udata , majka dvoje djece, pismena, završila geodetski fakultet, zaposlena u Upravi za nekretnine PJ P., govori srpski jezik,  razumije crnogorski jezik,  srednjeg imovnog stanja, neosudjivana.</span>
</p>
<p class="p2"></p>
<p class="p2">
<span>		</span><span class="s1">Na osnovu čl.373 st.1  tačka 2 ZKP-a, </span>
</p>
<p class="p2"></p>
<p class="p3">
<span class="s1">OSLOBADJAJU  SE OD OPTUŽBE</span>
</p>
<p class="p3"></p>
<p class="p3"></p>
<p class="p2">
<span class="s1">		Da su:</span>
</p>
<p class="p2"></p>
<p class="p2">
<span>		</span><span class="s1">I.  </span><span>U toku 2010.godine  i u toku februara  mjeseca 2011.godine kao službena lica    Uprave za nekretnine - Područna jedinica P.zloupotrijebili svoj službeni položaj   na način  što su  izmijenili oblik, dimenzije  i površinu njegovog pljaca  koji  je  pljac  oštećeni  kupio  od  opštine P. i zaključio  ugovor o korišćenju gradjevinskog zemljišta broj 1562 od 29.04.1981.godine  suprotno  priloženoj dokumentaciji, suprotno Zakonu  o državnom premjeru i upisima prava  na nepokretnosti  u službenu   ispravu unijeli neistinite podatke  na način što su smanjili  dimenzije pljaca  i to  istočnu stranu  pljaca smanjili sa 23,50 m  na  21,42 m ,  te udaljenost sjeverozapadne granice  od ćoška sa  2,50 m  na 1,26 m  i 0,84 m  a na njegovom pljacu su ucrtali  4 granice  sa sjeverozapadne strane  i 2 granice  sa  južne strane  i nisu postupili po zakonu  i njegov pljac nije uknjižen u skladu sa  Zakonom,</span>
</p>
<p class="p2">
<span>  </span>
</p>
<p class="p2">
<span>		</span><span class="s1">čime bi izvršili krivično djelo zloupotreba službenog položaja iz čl.416 st.1 Krivičnog zakonika  i krivično djelo falsifikovanje isprave  iz čl.412 st.1  Krivičnog zakonika,</span>
</p>
<p class="p2"></p>
<p class="p2">
<span class="s1">		Jer   nema dokaza  da su optuženi  počinili krivična djela  koja im se stavljaju na teret.</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">Optuženi  D. M. i  D.LJ. sa generalijama  kao  u ovoj presudi</span>
</p>
<p class="p2"></p>
<p class="p2">
<span class="s1">		Na osnovu čl.373 st.1 tačka 1  ZKP-a </span>
</p>
<p class="p2"></p>
<p class="p2"></p>
<p class="p3">
<span class="s1">OSLOBADJAJU SE OD OPTUŽBE</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1"> Da su:</span>
</p>
<p class="p2">
<span>		</span>
</p>
<p class="p2">
<span>		</span><span class="s1">II.  </span><span>U toku 2010.godine  i u toku mjeseca februara 2011.godine  smanjenjem  širine  pljaca oštećenog  Č. koji se nalazi u  U.S.K. u  P. koji pljac je oštećeni  kupio prema  Ugovoru o korišćenju gradjevinskog zemljišta  broj 1562  od 29.04.1981. godine  i  ucrtavanjem  puta  kroz tu smanjenu širinu  oklevetali  oštećenog Č. M. da je uzurpirao  državnu imovinu, </span>
</p>
<p class="p2">
<span>		</span>
</p>
<p class="p2">
<span>	</span><span class="s1">            Čime  bi izvršili  krivično djelo klevete  iz čl. 196 st.1 Krivičnog zakonika.</span>
</p>
<p class="p2"></p>
<p class="p2">
<span class="s1">		III. </span><span>U toku  2010.godine i u toku  mjeseca  februara 2011.godine  nepostupajući  po njegovom  zahtjevu od 15.02.2011.godine  da  izvrše  uknjižbu njegovog pljaca po Ugovoru  o korišćenju gradjevinskog zemljišta  iz 1981.godine  i skicama iz 1981.godine,</span>
</p>
<p class="p2"></p>
<p class="p2">
<span>		</span><span class="s1">Čime  bi izvršili  krivično  djelo diskriminacije i krivično djelo  ugrožavanje  ljudskih prava i sloboda,</span>
</p>
<p class="p2"></p>
<p class="p2">
<span>		</span><span class="s1">Jer ova djela za koje su  optuženi  po zakonu nijesu krivična djela. </span>
</p>
<p class="p2"></p>
<p class="p2">
<span>		</span><span class="s1">Troškovi krivičnog postupka  padaju na teret  budžetskih sredstava.</span>
</p>
<p class="p2"></p>
<p class="p2">
<span class="s1">		 Oštećeni kao tužilac Č.M. radi ostvarivanja imovinsko pravnog zahtjeva  upućuje se na parnicu. </span>
</p>
<p class="p2"></p>
<p class="p4">
<span>		</span><span class="s1"> </span>
</p>
<p class="p2">
<span>			                      </span><span class="s1">O b r a z l o ž e nj e </span>
</p>
<p class="p2"></p>
<p class="p2">
<span class="s1">		</span><span>Oštećeni kao tužilac Č.M. blagovremeno nakon što je ODT Pljevlja odbacio njegovu krivičnu prijavu dana 21.02.2011.godine rješenjem Kt.br.57/11  a koje   rješenje je oštećeni kao tužilac Č. M. primio  dana 25.02.2011.godine  sa obaveštenjem  da može nastaviti krivično gonjenje, podnio je ovom sudu optužni predlog dana 02.03.2011.godine  protiv optuženih D. M. i D. Lj.oboje  iz P.zbog krivičnih djela  zloupotreba službenog položaja  iz čl.416 st.1 Krivičnog zakonika, krivičnog djela falsifikovanje isprave iz čl.412 st.1 Krivičnog zakonika i krivičnog djela  klevete iz čl.196 st.1 u vezi čl.84  st.3  Krivičnog zakonika  te krivičnih djela  ugrožavanje ljudskih prava i slobodana i  diskriminacije  ne navodeći  članove tih djela.  U optužnom predlogu  oštećeni kao tužilac Č. M. je  postavio imovinsko pravni zahtjev  tražeći da se  optuženi D.M. i D. Lj. obavežu da mu na ime   imovinsko pravnog zahtjeva  isplate  iznose od po  10.000,00 eura. U završnoj riječi  oštećeni kao tužilac   je istakao  da  ostaje pri svojoj tužbi. </span>
</p>
<p class="p2"></p>
<p class="p2">
<span>		Optuženi D.M. na glavnom pretresu  ne priznajući izvršenje krivičnih djela ni krivicu  i navodeći da je jedno  krivično djelo koje mu se stavlja na teret predmet optužbe koji se  postupak  vodi protiv njega po optužbi oštećenog u  predmetu K.br.149/10 i K.br.177/11 te da ne želi da iznosi odbranu  jer je odbrane dao u ta dva predmeta  a osnov svih optužbi  u svim predmetima je isti. Kazao je   da ne želi ni da odgovara na pitanja oštećenog,  odgovaraće  samo na pitanja  suda. </span>
</p>
<p class="p2"></p>
<p class="p2">
<span>		Optužena D.Lj. u odbrani  datoj  na glavnom pretresu  ne priznajući izvršenje krivičnih djela ni svoju krivicu  kazala je  da je završila  geodetski fakultet  i da je od 1991.godine zaposlena  u  Upravi za nekretnine u P. na radnom mjestu koordinatora  za  geodetske poslove  i da  za tih svojih 20.godina rada   ni jedan predmet  Č. M. nije imala u radu.  Dalje  je kazala da kada je    1991.godine počela da radi  u Katastru - Upravi za nekretnine  pljac  Č. M. u Ul.S.K.  već je bio uknjižen  u Katastru po priloženoj  dokumentaciji. Tačno je da je na zahtjev oštećenog  dana 12.04.2010.godine  oštećenom izdala skicu sa koordinatama njegovog pljaca i na zahtjev oštećenog  pošto digitalni  geodetski plan to  omogućava  grafitnom olovkom  upisala dužine  koje je oštećeni tražio da upiše  i to one dužine  kako se i vode  u katastarskoj dokumentaciji  i to je uradila kao stručno  lice a ne kao službeno lice  jer joj to nije bilo  u radnoj obavezi. Ništa od toga  što joj oštećeni  stavlja na teret nije uradila.  Kazala je i to  da ne želi  da  odgovara   ni na jedno pitanje oštećenog kao tužioca   te da jedino može odgovoriti na pitanja  suda. </span>
</p>
<p class="p2">
<span>   </span>
</p>
<p class="p2">
<span>		Branilac optuženih  u završnoj riječi  je istakao  da nema ni jednog dokaza  da su okrivljeni izvršili krivična djela koja im je oštećeni stavio na teret   i predložio  da ih sud  oslobodi od optužbe i naknadi im troškove postupka. </span>
</p>
<p class="p2"></p>
<p class="p2">
<span>		Optuženi su  u završnoj riječi  usvojili odbranu svog branioca.</span>
</p>
<p class="p2"></p>
<p class="p2">
<span>		U dokaznom postupku sud je saslušao svjedoka – oštećenog   Č. M.,   izvršio uvid  u Ugovor o korišćenju gradjevinskog zemljišta  broj 1562 od 29.04.1981.godine, izvršio uvid  u izvod  iz DUP  dolovi I od 07.04.1981.godine koji je priložio oštećeni, izvršio uvid u  fotokopiju skice  koju je izdala optužena  D. od 12.04.2010.godine,  izvršio  uvid u  podneske oštećenog  Direkciji za nekretnine  broj 107-288/1-2010 od 27.12.2010.godine , broj  107-1011-2010 od 18.01.2011.godine  i broj 107-8/1-11  od 14.01.2011.godine,  pročitao  rješenje Direkcije za nekretnine broj 953-247/2001 od 10.07.2001.godine, izvršio  uvid u  presudu Upravnog suca CG U.br.1073/2010 od  26.10.2010.godine,  pročitao podneske oštećenog  podnijete  Upravi policije  broj  30-02-240/11-307/1 od 17.01.2011.godine, broj 30-03-240/11-1100 od 11.02.2011.godine , broj 30-03-240/11-1347 od  18.02.2011.godine  i broj 30-03-240/11- 1112 od 11.02.2011.godine, izvršio  uvid  u dopise  Ministarstva  zaštite  životne sredine i uredjenje prostora  broj  0404-1090/01 od 03.09.2001.godine i broj 0704-748/01 od 25.10.2001, izvršio  uvid  u akt  Uprave za nekretnine  PJ Pljevlja broj 014-287/2 od 18.01.2011.godine, pročitao  akt Uprave za nekretnine PJ Pljevlja broj 014-287/2 od 17.02.2011.godine, izvršio uvid  u  spise  predmeta ODT Pljevlja Kt.br.57/11, izvršio uvid u skicu  katastarske parcele broj 5308  sa koordinatama i kopijom plana koju je dostavio prvooptuženi.</span>
</p>
<p class="p2"></p>
<p class="p2">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u međusobnoj povezanosti a pri tom cijeneći odbranu optužene  D.Lj.  obzirom da optuženi D.nije iznosio odbranu, ovaj sud nije  mogao na pouzdan način utvrditi da su optuženi D. M. i D. Lj.izvršili krivična djela zloupotreba službenog položaja   iz čl.416 st.1 Krivičnog zakonika  i falsifikovanje isprave  iz čl.412 st.1 Krivičnog zakonika  koje mu je  oštećeni kao tužilac stavio na teret pa je sud  optužene  usled nedostatka dokaza  a primjenom čl.373 st.1 tačka 2 ZKP-a  oslobodio od optužbe. Kako je čl.8 Zakona o izmjenama i dopunama Krivičnog zakonika  brisan čl.196  Kz koji je sankcionisao   krivično djelo klevete  te kako  kleveta   više nije propisana kao krivično djelo  u Krivičnom zakoniku  a u Krivičnom zakoniku  nijesu propisana kao krivična djela  ni  krivično djelo diskriminacije  ni  krivično djelo  ugrožavanje  ljudskih prava i sloboda koje je oštećeni  stavio  optuženim na teret  to je sud na osnovu čl.373  st.1 tačka 1 Kz  optužene D. M. i D.Lj. oslobodio  i za krivična djela klevete, diskriminacije  i  ugrožavanja  ljudskih prava i sloboda kako je  to bliže opisano  izrekom ove presude.  </span>
</p>
<p class="p2"></p>
<p class="p2">
<span>		Naime, oštećeni kao tužilac  Č.M.stavlja na teret optuženim D.M.i D. Lj.  da su na njegovu štetu izvršili krivična djela zloupotreba službenog položaja iz čl.416 st.1 Krivičnog zakonika, krivično djelo falsifikovanje  isprave iz čl.411 st.1  Krivičnog zakonika  i  krivično djelo  klevete  iz čl.196  st.1 Krivičnog zakonika, krivično djelo  diskriminacije i krivično djelo  ugrožavanje ljudskih prava i sloboda bliže opisano izrekom ove presude. Optuženi D.M. nije želio da iznosi odbranu  a  optužena D. Lj.je  negirala izvršenje krivičnih djela i svoju krivicu navodeći  da je  pljac oštećenog  upisan  prije  1991.godine, da je ona počela da radi u Upravi za nekretnine  -  Katastar   oštećenom  dana 12.04.2010.godine  izdala  skicu sa koordinatama njegovog pljaca  te da je na zahtjev oštećenog  a pošto  digitalni geodetski plan to omogućava  grafitnom olovkom  upisala dužine koje je oštećeni tražio da upiše i upisala je  one dužine kako se i vode u Katastarskoj dokumentaciji. </span>
</p>
<p class="p2"></p>
<p class="p2">
<span>		Radi utvrđivanja osnovanosti optužbe kao i radi provjere odbrane optuženog sud je izveo navedene dokaze. </span>
</p>
<p class="p2"></p>
<p class="p2">
<span>		</span><span class="s1">Oštećeni Č. M.</span><span> u iskazu  datom u svojstvu svjedoka  navodi  da je  pljac  u Ul.S.K. kupio  po kupoprodajnom Ugovoru broj 1562 od 29.04.1981.godine  te da je sastavni dio ovog kupoprodajnog Ugovora, skica pljaca  od 07.04.1981.godine, jedna skica je u razmjeri i sa dimenzijama  a druga skica  samo u razmjeri  i po skici sa dimenzijama mu je   tada i razmjeren pljac i objekat i  ona predstavlja  manual i sastavni  dio DUP D. I i ovaj pljac je uknjižio u Katastar u P.1985.godine  kojom prilikom je priložio kupoprodajni Ugovor i skice od 07.04.1981.godine.  Dalje je kazao  da svih  pet krivičnih djela koje je stavio na teret optuženim  optuženi su izvršili nakon 15.02.2011.godine  kada nijesu postupili  po njegovom zahtjevu  da uknjiže njegov pljac  prema priloženoj validnoj dokumentaciji,  ugovorima i skicama iz 1981.godine  i nakon odbijanja  njegove opomene pred utuženje  23.02.2011.godine.  Radnja   izvršenja svih krivičnih djela koje je optuženim  stavio na teret  ovom optužbom je izvršena nakon 15.02.2011.godine  i odnosi  se na to da nijesu psotupili  po njegovom zahtjevu  za uknjiženje  po njegovoj  dokumentaciji  već su u  Katastru ostavili lažne podatke za njegov pljac gdje njegov pljac ima četiri granice sa sjeverozapadne strane  i on  nezna  kad su ti lažni podaci  za njegov pljac unijeti, 2009 ili 2010.godine  a doznao je za to  kad je 2009.godine ili 2010.godine  Komunalni inspektor   došao da mu  ruši imovinu.  Dalje je kazao  da su sva ova djela  za koja ih tereti  optuženi izvršili  tada kad nijesu postupili  po njegovom zahtjevu  od 15.02.2011.godine   da izvrše uknjižbu njegovog  pljaca po Ugovoru o kupoprodaji iz 1981.godine i skicama iz 1981.godine a dana 15.02.2011. godine  tražio je od optuženih da mu dostave  kopiju plana  -  uknjiženja njegovog pljaca  i kako su oni to odbili  i nijesu mu dostavili  to su izvršili krivično djelo  zloupotreba službenog položaja iz čl.416 i  krivično djelo diskriminacije  čijeg člana ne može da se sjeti  i ugrozili njegova ljudska prava i slobode i počlinili krivično djelo ugrožavanje  ljudskih prava i sloboda  i svaki   gradjanin to može da dobije osim on  i svaki put kad se obrati optuženim  za dostavljanje podataka iz Katastra   a oni mu to ne dostave on podnese prijavu  policiji  i tužiocu  i nakon što  tužilac odustane od gonjenja  on nastavi gonjenje  i tačno je da se vodi  i postupak pod brojem K.br.177/11 protiv optuženog D. za  zloupotrebu službenog položaja  ali ne može da se izjasni  kada je optuženi D. djelo koje je predmet  predmeta K.br.177/11  učinio.    </span><span class="s1"> </span>
</p>
<p class="p2"></p>
<p class="p2">
<span>		Iz  Ugovora  o korišćenju   gradjevinskog zemljišta broj  1562 od  29.04.1981. godine  utvrdjuje se  da je  SIZ  za Stambeno komunalne poslove  opštine P. na osnovu  rješenja SO P.o davanju  gradjevinskog  zemljišta pod posebnim  uslovima od 27.02.1981. godine  oštećenom Č. M. ustupio na korišćenje  neizgradjeno- neuredjeno grdjevinsko zemljište u Ul.S.K. u okviru  DUP D. u površini od 332 m2  na parceli broj  61/18/1  KO P. a prema skici   ustupljenog zemljišta koja  čini  sastavni dio  Ugovora. Ovaj pljac  oštećeni Č. M. je uknjižio u  Katastar  1985 godine  što sam oštećeni  priznaje. Shodno čl.74 st.2 Zakona o državnom premjeru i  Katastru nepokretnosti  ( Sl.list  CG broj 32/11)  prilikom upisa prava svojine  na nepokretnosti  upisuje se i pravni osnov  sticanja  prava svojine  pa kako je  pljac oštećenog Č. uknjižen u Katastru 1985.godine    to  optuženi D. kao  načelnik  Područne jedinice Katastra P. a  optužena D. kao  koordinator  za  geodetske  poslove  Katastra nijesu ni mogli postupati po zahtjevima oštećenog  za ponovni upis  njegove  parcele u Ul.S.K. u P.. Skicu koju je   dana 12.04.2010. godine   oštećenom izdala optužena D.je  skica iz Katastarskog operata  na koju je  ova svjedokinja  unosila  dimenzije  ručno grafitnom olovkom  ali na zahtjev  oštećenog  Č. ali je upisala  podatke koji se vode  u Katastarskoj dokumentaciji.  Od  1985.godine  kada se  oštećeni  uknjižio u Katastar, odnosno  uknjižio svoju parcelu u Ul.S. K. u P. podaci  za istu  u Katastru  nijesu mijenjani.  Odnosno   nijesu mijenjane   dimenzije  ni površina  pljaca oštećenog.</span>
</p>
<p class="p2"></p>
<p class="p2">
<span>		  Iz  akta Uprave za nekretnine broj  014-287/2 od 18.01.2011.godine  utvrdjuje se da je oštećeni kao tužilac  aktom od 27.12.2010.godine  tražio  uknjiženje svoje imovine  te da  ga je prooptuženi   ovim aktom obavijestio  da je  imovina oštećenog  i to po zahtjevu  oštećenog  od 07.06.1985.godine  uknjižena u Katastru  na bazi  priloženih isprava  i uz terensko snimanje i manual  snimanja  koje je oštećeni potpisao  te da je prilikom uvodjenja  Katastra nepokretnosti  posjed oštećenog   upisan kao svojina u listu nepokretnosti  broj 1562  KO P. bez tereta i u mjerama i granicama  kako je posjed  upisan i 1985.godine. Upis je izvršen na osnovu  pravosnažnog   i konačnog rješenja  Komisije za utvrdjivanje  stvarnih prava na nepokretnostima od 21.03.2001.godine  te da je Upranvi sud  presudom  U.br.9/2002  od  22.10.2001.godine  odbio tužbu oštećenog  i potvrdio  kako rješenje od 21.03.2001.godine   tako i rješenje  koje je  donijela  Direkcija za nekretnine   13.12.2001.godine  po žalbi oštećenog na rješenje  od 21.03.2001.godine.  I aktom  od 17.02.2011.godine  prvooptuženi  obavještava otšećenog  povodom njegovog zahtjeva od  15.02.2011.godine  da je  pljac oštećenog upisan  dana  22.07.1985.godine  u kupljenoj površini  te da je u postupku utvrdjivanja stvarnih prava na nepokretnostima  po istom osnovu  pljac oštećenog upisan  u Katastru rješenjem broj  021-953-960/2-98 od 21.03.2001.godine koje je potvrdjeno   drugostepenim rješenjem od 13.12.2001.godine i presudom Upravnog suda CG  U.br.9/2002 od  22.10.2002.godine   te da se radi  o odlučenoj  upravnoj stvari. Sve ovo upućuje na zaključak  da  je  pljac oštećenog  prema kupljenoj površini  upisan  u Katastar  i to  1985.godine  kao  i da je  taj pljac   prilikom  uvodjenja  Katastra  nepokretnosti  upisan  u mjerama i granicama  posjeda upisanog   1985.godine. </span>
</p>
<p class="p2"></p>
<p class="p2">
<span>		 Na osnovu izvedenih dokaza   i obzirom na  utvrdjene činjenice u postupku  se na pouzdan način  nije moglo utvrditi  da su optuženi D.M. i D.Lj. počinili krivična djela  zloupotreba  službenog položaja iz čl.416 st.1 Krivičnog zakonika i krivično djelo falsifikovanje isprave iz čl.412  st.1 Krivičnog zakonika  pa ih je sud  u nedostatku dokaza  i primjenom čl.373  st.1 tačka 2 ZKP-a  oslobodio  od optužbe  za ova krivična djela kako je to bliže opisano  izrekom ove presude.</span>
</p>
<p class="p2"></p>
<p class="p2">
<span>		</span><span class="s1">II .</span><span> Oštećeni kao tužilac  Č.M. optužio je  D.M. da je  izvršio krivično djelo  klevete  iz čl.196 st.1 Krivičnog zakonika u vezi čl.84 st.3  KZ CG,  krivično djelo  diskriminacije  i krivično djelo  ugrožavanja  ljudskih prava i sloboda  kako  je to bliže  opisano  izrekom  ove  presuce. U toku trajanja krivičnog postupka došlo je do izmjena krivičnog zakonika  pa je tako  čl.8 Zakona o izmjenama i dopunama Krivičnog zakonika (Sl.list CG br.32 od  01.07.2011. godine) koji je stupio na snagu dana 09.07.2011.godine  došlo do brisanja članova  195 i 196  Krivičnog zakonika a čl.196  je bilo sankcionisano  krivično djelo klevete ( po ranijem  Krivičnom zakoniku krivično djelo  klevete je bilo propisano čl.76)  koje  krivično  djelo oštećeni   kao tužilac  stavlja na teret  optuženim D.M. i D.Lj..Obzirom  da  Krivični  zakonik  više ne propisuje  klevetu kao krivično djelo  to je sud  optužene D.M. i D.Lj. na osnovu čl.373 st.1 tačka 1 ZKP-a oslobodio od optužbe jer krivično djelo klevete koje mu je stavljeno na teret po Zakonu nije krivično djelo.  Krivični zakonik  ne propisuje  kao krivična djela  krivično djelo diskriminacije  niti krivično djelo  ugrožavanje ljudskih prava i sloboda pa je i za ova krivična djela  obzirom da po zakonu nijesu krivična  djela  na osnovu čl.373 st.1 tačka 1  ZKP-a optužene D.M. i D.Lj. oslobodio od optužbe.</span>
</p>
<p class="p2"></p>
<p class="p2">
<span>		    Shodno čl.230   ZKP-a  odlučio da troškovi krivičnog postupka padaju na teret  budžetskih sredstava. </span>
</p>
<p class="p2"></p>
<p class="p2">
<span>		 Oštećeni  kao tužilac Č. M. koji je postavio imovinsko  pravni  zahtjev prema optuženim  u iznosu  od po 10.000,00 eura   radi  ostvarivanja istog se upućuje na parnicu shodno čl.239 ZKP-a.</span>
</p>
<p class="p2"></p>
<p class="p2">
<span>		Sud  je odbio  predlog  oštećenog kao tužioca  da se izvrši vještačenje  i ponovo  pribavlja  skica  pljaca  sa dimenzijama  jer je ista dostavljena  kao i da se u svojstvu  svjedoka  saslušaju inspektori  G. P., Dž.R., inspektor B. i Ć. D. o podacima  koje su im  prilikom saslušanja  po prijavama oštećenog  dali  optuženi  D. i D. prilikom saslušanja u svojstvu gradjanina jer  se ne radi o dokazima  odnosno  pravno valjanim dokazima u smislu  ZKP-a. </span>
</p>
<p class="p2">
<span>		</span>
</p>
<p class="p1"></p>
<p class="p1">
<span>		</span><span class="s1">OSNOVNI SUD U PLJEVLJIMA , dana 28.12.2011.godine.</span>
</p>
<p class="p1"></p>
<p class="p1"></p>
<p class="p1">
<span>Zapisničar, 					                                          	     S u d i j a,</span>
</p>
<p class="p1">
<span>Zora  Leković  					                          	Ljiljana Popović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span>
</p>
<p class="p1">
<span>		Protiv  ove presude  dozvoljena je žalba  u roku od 8.dana  po</span>
</p>
<p class="p1">
<span>		prijemu  iste Višem sudu B.Polje, a preko ovog suda. </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x Oštećenom kao tužiocu</span>
</p>
<p class="p1">
<span class="s1">2 x Optuženom</span>
</p>
<p class="p1">
<span class="s1">1 x Braniocu optuženih</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
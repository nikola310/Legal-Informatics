<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.083333336in;margin-left:2.4166667in;text-align:justify;hyphenate:auto;font-family:Arial;font-size:12pt;}
.p8{text-indent:0.5833333in;text-align:center;hyphenate:auto;font-family:Arial;font-size:12pt;}
.p9{text-indent:0.5833333in;text-align:justify;hyphenate:auto;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{text-align:end;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p2">
<span>								       K. br. 92/11</span>
</p>
<p class="p3"></p>
<p class="p4">
<span>U IME NARODA</span>
</p>
<p class="p3"></p>
<p class="p5">
<span>Osnovni sud u Bijelom Polju, kao prvostepeni krivični sud sudija pojedinac Dragana Mrdaka, uz učešće zapisničara Koviljke Lješnjak, u krivičnom postupku protiv okrivljenog N.R.a  iz Bijelog Polja  zbog krivičnog djela prevara iz čl. 244. st.1. Krivičnog zakonika, po optužnom predlogu Osnovnog državnog tužioca u Bijelom Polju Kt.br.900/08 od 24. 03. 2009.godine, nakon održanog usmenog, glavnog i javnog pretresa, u prisustvu zamjenika u  ODT-u, u B.Polju Nišavić Tanje, branioca okrivljenog N.R.a A.D.K.a, oštećenog M.D.a, a u odsustvu okrivljenog N.R.a,  dana 01.06.2011. godine, donio je i javno objavio,</span>
</p>
<p class="p6"></p>
<p class="p6"></p>
<p class="p7">
<span>P R E S U D U</span>
</p>
<p class="p8"></p>
<p class="p8"></p>
<p class="p9">
<span>U odnosu na optuženog N.R.A,  od oca M. i majke A., rođene F., rođenog ... godine u Bijelom Polju, sa prebivalištem u ul. Đ.S.bb, Bijelo Polje, državljanina Crne Gore, nezaposlenog, neoženjenog, sa završenom srednjom školom, srednjeg imovnog stanja, neosuđivanog, </span>
</p>
<p class="p9"></p>
<p class="p9">
<span>DJELIMIČNO SE stavlja van snage presuda ovog suda K.br. 396/09, od 12.11.2009. godine, i to: u pogledu činjeničnog opisa tako da se vrijednost predmetnog telefona utvrđuje na iznos od 254,58 €, kao i u pogledu troškova postupka i paušala tako što se  optuženi obavezuje da plati na ime paušala iznos od 60,00 € i na ime troškova iznos od 325,75 €.</span>
</p>
<p class="p9">
<span> </span>
</p>
<p class="p9">
<span>Presuda ovog suda K.br. 396/09, od 12.11.2009. godine,  ostavlja se na snazi u ostalom dijelu činjeničnog opisa, kao i u pogledu pravne kvalifikacije, izrečene kazne i imovinsko pravnog zahtjeva.  </span>
</p>
<p class="p6"></p>
<p class="p10">
<span>O b r a z l o ž e nj e</span>
</p>
<p class="p6"></p>
<p class="p9">
<span>Optužnim predlogom Osnovnog državnog tužioca iz Bijelog Polja, Kt.br.900/08 od 24.03.2009.godine, je okrivljenom N.R.u  stavljeno je na teret izvršenje krivičnog djela prevara iz čl.244 st.1.Krivičnog zakonika. </span>
</p>
<p class="p9"></p>
<p class="p9">
<span>Presudom ovog suda K.br. 396/09, od 12.11.2009. godine, okrivljeni N.R., oglašen je krivim za krivično djelo prevara iz čl. 244. st.1. Krivičnog zakonika, i osudjen na novčanu kaznu u iznosu od  1.200,00 €.   </span>
</p>
<p class="p9"></p>
<p class="p9">
<span>S obzirom da je okrivljenom sudjeno u odsustvu po zahtjevu branioca okrivljenog A.D.K.a, iz Bijelog Polja, da se okrivljenom N.R.u, odobri ponavljanje postupka, krivično vijeće ovog suda donijelo je rješenje, Kv.br.22/2011 od 28.01.2011. godine, kojim je dozvoljeno ponavljanje postupka, u korist osuđenog N.R.a završenog pravnosnažnom presudom Osnovnog suda u Bijelom Polju K.br.396/09 od 12. 11. 2009 godine.</span>
</p>
<p class="p9"></p>
<p class="p9">
<span>Glavni pretres je održan i zaključen dana 01.06.2011. godine, u prisustvu zamjenika u ODT-u, Nišavić Tanje, branioca okrivljenog  A.D.K.a, oštećeog M.D.a a u odsustvu uredno obaviještenog okrivljenog N.R.a.</span>
</p>
<p class="p9"></p>
<p class="p9">
<span>Zamjenica u  ODT-u, iz B.Polja, Nišavić Tanja  je u završnoj riječi ostala pri podnijetom optužnom predlogu jer iz svih izvedenih dokaza proizilazi da je okrivljeni izvršio krivično djelo stavljeno mu na teret, predložila je da sud okrivljenog oglasi krivim i osudi na kaznu po zakonu.</span>
</p>
<p class="p9"></p>
<p class="p6">
<span>	Oštećeni M.D. nije se pridružio krivičnom gonjenju niti je prema okrivljenom istakao imnovinsko pravni zahtjev.</span>
</p>
<p class="p6"></p>
<p class="p6">
<span>	Okrivljeni je u toku istražnog postupka istakao: da su  tačni navodi iz krivične prijave i dodao da je telefon marke ''Sony ericsson'' K 770 odmah sjutradan vratio vlasniku M.D.u. Na glavnom pretresu dodao je da je kritične večeri bio pijan, i misli da su se on i M. našli ispred njegove ulice od M.a je tražio telefon da pozove djevojku, ne zna šta se posle toga desilo a ujutru kad se probudio pored kreveta je primijetio M.ev telefon, i potom je ujutru otišao kod M.a i vratio mu telefon a M. mu je rekao da je policiji prijavio nestanak-gubitak telefona. Njih dvojica su potom zajedno otišli do MUP-a, on je M.a sačekao ispred zgrade policije i po izlasku iz zgrage M. mu je rekao da je sve u redu. Nakon par dana od policije dobio poziv pošao i dao izjavu i lice koje ga je saslušavalo u policiji mu je kazalo da je M. prijavio da mu je on oteo telefon a da A.V.a i M.M.a ne poznaje, M.a zna još iz školskih dana, bili su u dobrim odnosima, slučajno je kritične večeri sreo M.a, tražio je od njega telefon za jedan telefonski poziv, M. mu je dao telefon a on se potom odmakao nekih metar ipo do dva i pet minuta pričao preko telefona. Kada je završio razgovor M.a nije više bilo na mjesto gdje je prethodno stajao, te je potom pošao svojoj kući, bilo je kasno i nije znao šta da radi s telefonom. Upozoren na razlike u kazivanju pred istražnim sudijom i na glavnom pretresu istakao je da je tačan njegov iskaz sa glavnog pretresa i da on nije priznao ovo djelo pred istražnim sudijom i da se ne sjeća šta su ga pitali i da li su mu čitali krivičnu prijavu. Dodao je da se ne sjeća da li je 22.10.2008 godine, svraćao u igraonicu ''Čarli'' bilo da igra ili da ga je neko zvao a koliko se sjeća samo jednom je bio jednom u toj video igraonici. Misli da je i M. kritične večeri bio pijan.</span>
</p>
<p class="p6"></p>
<p class="p6">
<span>	Branilac okrivljenog N.R.a, adv. D.K.u završnoj riječi je istakao: da nijesu  dokazani navodi optužbe, da je njegov branjenik izvršio predmetno krivično djelo a iz izvedenih dokaza nijesu utvrdjeni svi elementi neophodni za postojanje predmetnog krivičnog djela. Pošto se radi o krivičnom djelu protiv imovine bitan elemenat djela predstavlja šteta u konkretnom slučaju štete nije bilo pa samim tim nije ostvareno ni jedno od obilježja bića predmetnog krivičnog djela. Oštećeni M.D. je decidno kazao da ga optuženi nije prevario niti da se on osjećao prevarenim, a iz njegovog iskaza proizilazi da je on prijavio nestanak-gubitak telefona iz nepromišljenosti koja ne predstavlja obilježje ovog krivičnog djela. Optuženi i oštećeni su bili pod uticajem alkohola a oštećeni i u kombinaciji sa narkoticima što dovoljno govori o njegovom postupanju i kako on to kaže nepromišljenosti. Tražio je da sud okrivljenog oslobodi od optužbe.</span>
</p>
<p class="p6"></p>
<p class="p6">
<span>          Radi utvrdjivanja odlučnih činjenica i donošenja pravilne i zakonite odluke, sud je u dokaznom postupku na glavnom pretresu izveo sledeće dokaze: saslušao u svojstvu svjedoka oštećenog M.D.a i svjedoka A.V.a, pročitao potvrdu UP PJ Bijelo Polje o privremeno oduzetim predmetima od 28.10.2008 godine, pročitao potvrdu UP PJ Bijelo Polje o vraćanju privremeno oduzetih predmeta od 28.10.2008 godine, pročitao nalaz i mišljenje vještaka ekonomske struke dipl.ecc I.D.od  o5.03.2009 godine, pročitao dopunu nalaza istog vještaka od 23.05.2011, saslušao vještaka ekonomske struke I.D.na glavnom pretresu, te izvršio uvid u izvod iz KE za okrivljenog. Drugih predloga za dopunu  postupka nije bilo.</span>
</p>
<p class="p6"></p>
<p class="p6">
<span>	Cijeneći odbranu okrivljenog, i dokaze pojedinačno i u medjusobnoj vezi shodno čl. 360. ZKP-a, sud je utvrdio činjenično stanje i na osnovu istog zaključio da je okrivljeni, izvršio krivično djelo, koje mu je optužnim predlogom ODT-a stavljeno na teret, i da je za isto kriv i  odgovoran.</span>
</p>
<p class="p6"></p>
<p class="p9">
<span>Oštećeni – svjedok M.D. je u svom iskazu u bitnom istakao: da se slabo sjeća kritičnog događaja zbog proteka vremena, N.R. je njegov drug, njih dvojica su uveče bili u gradu i bili su u alkoholisanom stanju, potom su došli kod njegove kuće u Nikoljac, izašli ispred kuće, šetali po naselju i na  traženje N.a istom je dao telefon da obavi neki razgovor. N. se malo udaljio od njega, pričao je preko telefona a potom se negdje izgubio i te večeri nije viđao N.a. Sjutradan je N. došao kod njega i ispričao mu da je bio u problemu s curom i da je hitno morao da ode u Podgoricu da se vidi s curom, od N.a je tražio da mu vrati telefon, N. mu je kazao  vratiće ga u toku dana i telefon mu je vratila policija. Kritične večeri osim što je bio alkoholisan  bio je i pod dejstvom narkotika jer je iz bijesa kada je N. pošao sa njegovim telefonom on nepromišljeno pošao do SUP-a i prijavio ga. Dodao je da  kritične večeri N. nije govorio da će zadržati telefon, već se negdje samo izgubio sa telefonom a da se ne smatra prevarenim od strane N.a, dodao je da je malo čekao pa je sjutradan otišao da prijavi  gubitak telefona. Upozoren na razlike u kazivanju u pogledu činjenice kada je prijavio dešavanja oko telefona istakao je da je on ujutru nakon kritične večeri otišao u zgradu policije i prijavio gubitak telefona. N.u je vjerovao i smatrao da on telefon traži da on samo obavi telefonski razgovor i očekivao je da će mu N. iste večeri vratiti telefon. Iskaz ovog svjedoka sud je cijenio kao nedosljedan i neuvjerljiv, sračunat na olakšavanje krivično pravnog položaja okrivljenog a nelogičan u dijelu iskaza gdje je ovaj svjedok tvrdio da je zbog nepromišljenosti prijavio gubitak telefona i da se ne osjeća prevarenim od strane okrivljenog kod činjenice da je svjedok dva dana nakon kritičnog događaja podnio krivičnu prijavu protiv okrivljenog, a navodi iz iskaza ovog svjedoka da je on prijavio gubitak telefona su protivrječni sa njegovim navodima da je telefon dao poznatom licu N.u da obavi telefonski razgovor i u suprotnosti sa navodima iz odbrane okrivljenog.</span>
</p>
<p class="p9"></p>
<p class="p9">
<span>Iz iskaza svjedoka  A.V.a proizilazi  da ga je negdje krajem oktobra 2008 godine, oko 22,00 časova preko mobilnog telefona pozvao drug M.M. i pitao ga hoće li da kupi mobilni telefon marke  ''Sony ericsson'' K 770  koji prodaje jedan momak u salonu zabave ''Čarli'', kazavši mu da je cijena telefona 75,00 €. M.a je pitao da li se radi o ukradenom telefonu našta mu je on odgovorio da nije već da je istog dana telefon kupljen u prodajnom objektu T-Mobila u Bijelom Polju uz ugovor. Nakon razgovora pozvao je druga Š.Ž.a i sa njim zajedno pošao u salon zabave ''Čarli'', gdje su zatekli jednog momka koga on nije prethodno poznavao a kasnije je saznao da se zove N.R.. N. je kod sebe držao telefon marke ''Sony ericsson'' K 770 i rekao mu da ga prodaje pošto mu je potreban novac, a da je telefon kupio istog dana u prodajnom objektu T-mobila. On je potom pogledao telefon i odlučio da ga kupi, N.u je dao 75,00 €, i N. je izašao iz lokala ''Čarli'' i uputio se u centar grada. Sjutradan oko 21,00 h, kada je prolazio pored kafe bara ''Anž'' sreo se sa N.em koji mu je prišao i kazao da je ranije ukrao osam mobilnih telefona kao i telefon koji je njemu prodao, pa ga je zbog toga pronašla policija i tražio je da mu da 50,00 €, da  ga nebi prijavio policiji. Pošto mu je to bilo sumnjivo N.u je rekao da mu ne da 50,00 €, i da ga to ne interesuje. Dan nakon ovog događaja pozvao ga je inspektor Uprave policije PJ Bijelo Polje i saopštio mu da je telefon koji se nalazi kod njega ukraden od strane N.R.a i da ga mora donijeti u zgradu policije i vratiti vlasniku, što je on i učinio. Iskaz ovog svjedoka sud je u potpunosti prihvatio kao jasan, logičan i uvjerljiv nesračunat na otežavanje ili pak olakšavanje krivično pravnog položaja okrivljenog a potvrđen sadržinom pisanih dokaza.</span>
</p>
<p class="p9"></p>
<p class="p9">
<span>Iz nalaza i mišljenja vještaka ekonomske struke I.D.od 05.03.2009 godine,proizilazi da je u prodavnici - predstavništvu T-com u Bijelom Polju, na osnovu izjave službenog lica i uvida u cjenovnik iz 2008 godine, vještak mišljenja da je  maloprodajna cijena mobilnog telefona ''Sony ericsson'' K 770  u oktobru mjesecu 2008 godine bila 256,00 €. Isti vještak je u dopuni nalaza od 23.05.2011 godine,istakao da je vrijednost mobilnog telefona ''Sony ericsson'' K 770 nakon upotrebe od  deset dana u mjesecu oktobru 2008 godine bila 254,58 €. Pojašnjavajući svoj nalaz na glavnom pretresu vještak je pojasnio da je cijenu predmetnog telefona utvrdio na osnovu garantnog lista za mobilni telefon  iz istražnih spisa kao dokaza gdje i kako je kupljen mobilni telefon te je po osnovu tog garantnog lista vještak u poslovnici T-Com-a provjerio cijenu, gdje su joj saopštili da je prodajna cijena predmetnog telefona u oktobru mjesecu 2008 godine bila 256,00 €, kako je to dala u svom nalazu. Vještak se nije mogao izjasniti šta je podrazumijevala njihova cijena da li je to samo cijena aparata ili je u ovu cijenu ulazio neki paket usluga. U pogledu vrijednosti predmetnog telefona sud je u potpunosti prihvatio dopunu nalaza i mišljenja vještaka od 23.05.2011 godine, kao realnu i objektivnu datu po osnovu činjenica konstatovanih u garantnom listu, po pravilima struke i nauke.</span>
</p>
<p class="p9"></p>
<p class="p9">
<span>Iz potvrde UP PJ Bijelo Polje br.02-Sl od 28.10.2008 godine, proizilazi da su ovlašćena službena lica UP PJ Bijelo Polje od A.V.a iz Bijelog Polja oduzela jedan mobilni telefon marke ''Sony ericsson'' K 770  </span><span class="s1">  </span><span>crne boje broj IMEI 35223902-270733-3-67, a iz potvrde UP PJ Bijelo Polje od 28.10. 2008 godine, proizilazi da je ovlašćeno službeno lice LJ.Ć.M.D.u iz Bijelog Polja vratilo mobilni telefon marke ''Sony ericsson'' K 770 crne boje broj IMEI 35223902-270733-3-67, s tim što je M. potpisao preuzimanje telefona.</span>
</p>
<p class="p9">
<span> </span>
</p>
<p class="p9">
<span>Izmijenjenu odbranu okrivljenog sa glavnog pretresa u kojoj je okrivljeni tvrdio da je ujutru otišao kod M.a da mu vrati telefon i da su njih dvojica potom pošli do zgrade MUP-a, da on nakon što je završio telefonski razgovor nije znao šta da radi sa telefonom odnosno da se ne sjeća šta su ga pitali pred istražnim sudijom i da li su mu čitali krivičnu prijavu, sud nije prihvatio a istu je cijenio kao isključivo usmjerenu na izbjegavanje sopstvene krivice jer je ovakva njegova odbrana nelogična i u suprotnosti sa kazivanjem svjedoka  A.a, čiji iskaz je sud u potpunosti prihvatio a sud je imao u vidu da je okrivljeni prilikom saslušanja pred istražnim sudijom priznao izvršenje predmetnog krivičnog djela.</span>
</p>
<p class="p9"></p>
<p class="p9">
<span> Iz sadržine pisanih dokaza kao i navoda iz iskaza svjedoka A.a proizilazi da je predmetni telefon preko OPS policije oduzet od svjedoka A.a i predat oštećenom M.u, pa sa navedenih razloga ne stoje navodi iz odbrane okrivljenog da je on telefon vratio oštećenom. </span>
</p>
<p class="p9"></p>
<p class="p9">
<span>Navode iz odbrane okrivljenog kao i navode iz iskaza oštećenog da su oni kritične večeri navodno bili pod dejstvom alkohola  a oštećeni i narkotika sud nije mogao na pouzdan način provjeriti, međutim iz činjenice da je oštećeni krivičnu prijavu podnio dana 24.10.2008 godine, dakle dva dana nakon kritičnog događaja, proizilazi logičan zaključak da je navodno dejstvo alkohola odnosno narkotika kod oštećenog prestalo i da je oštećeni krivičnu prijavu podnio pri punoj svijesti, odnosno da ovaj događaj nije prijavio zbog navodne nepromišljenosti zbog dejstva alkohola i narkotika. </span>
</p>
<p class="p9"></p>
<p class="p6">
<span>	Iz izvedenih dokaza sud je utvrdio činjenično stanje: da je okrivljeni N.R. u noći 21/22.10.2008. godine, oko 00,00 časova u ul. Nedeljka Merdovića bb, opština Bijelo Polje u namjeri da sebi pribavi protivpravnu imovinsku korist, doveo u zabludu oštećenog M.  Demira, na način  što je od istog zatražio mobilni telefon marke ''Sony ericsson'' K 770 sa IMEI 35223902-270733-3-67, čija je vrijednost 254,58 €, lažno mu prikazujući činjenice da će sa istog da obavi telefonski poziv i da će mu ga po završenom razgovoru vratiti i tako oštećenog naveo da mu na štetu svoje imovine preda mobilni telefon, nakon čega se udaljio od oštećenog, a telefon mu nije vratio.</span>
</p>
<p class="p6"></p>
<p class="p6">
<span>	Postupajući na opisani način okrivljeni ovakvim svojim ponašanjem ostvario obilježja krivičnog djela prevara iz čl. 244 st. 1. Krivičnog zakonika, pri čemu je okrivljeni bio svjestan da je predmetni telefon tuđ-vlasništvo oštećenog M.a pa je lažno prikazujući oštećenom da će mu telefon po obavljenom razgovoru vratiti s unaprijed stvorenom prevarnom namjerom da telefon ne vrati a potom prodavši telefon svjedoku A.u za 75,00 €, ovo krivično djelo izvršio s umišljajem i za isto je kriv i odgovoran.</span>
</p>
<p class="p6"></p>
<p class="p9">
<span>Na osnovu odredbe čl. 420.st.3. ZKP CG, sud je u novom postupku donio presudu izričući da se ranija presuda ovog suda K.br.396/09, od 12.11.2009. godine, djelimično stavlja van snage, u pogledu vrijednosti predmetnog telefona iz činjeničnog opisa, troškova postupka i paušala dok u ostalom dijelu činjeničnog opisa, kao i u pogledu pravne kvalifikacije i izrečene kazne presuda ostaje na snazi.</span>
</p>
<p class="p9"></p>
<p class="p9">
<span>Shodno čl.199 ZKP-a, sud je odlučio da okrivljeni na ime paušala plati iznos od 60,00 €, pri čemu je sud imao u vidu imovinske prilike okrivljenog i dužinu trajanja postupka, a shodno čl.202 ZKP-a, sud je okrivljenog obavezao da na ime troškova postupka plati iznos od 325,75 €, koji troškovi se odnose na troškove branioca po službenoj dužnosti advokata A. V. u iznosu od 87,50 €, troškove vještaka ekonomske struke iznos od 88,00 €, kao i na troškove dovođenja oštećenog iz ZIKS-a Spuž u iznosu od 150,00 €.</span>
</p>
<p class="p9"></p>
<p class="p9">
<span>Sa iznijetog odlučeno je kao u izreci presude, shodno čl. 364. ZKP-a.</span>
</p>
<p class="p9"></p>
<p class="p9">
<span>                       OSNOVNI SUD U BIJELOM POLJU</span>
</p>
<p class="p9">
<span>                            Dana 01.06.2011.godine</span>
</p>
<p class="p9"></p>
<p class="p8"></p>
<p class="p6">
<span>Zapisničar,								 S U D I J A </span>
</p>
<p class="p6">
<span>Koviljka Lješnjak s.r.                                              		Dragan Mrdak s.r.	</span>
</p>
<p class="p6"></p>
<p class="p3">
<span>		                              </span>
</p>
<p class="p11"></p>
<p class="p6"></p>
<p class="p6"></p>
<p class="p12"></p>


</body>
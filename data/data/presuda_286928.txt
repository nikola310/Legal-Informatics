<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span1">                             K. br. 777/14</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničara, u krivičnom postupku protiv optuženih S. S., D. D. i M. G., zbog produženog krivičnog djela zloupotreba službenog položaja iz čl. 416 st. 1 i 2 u vezi čl. 49 Krivičnog zakonika u sticaju sa produženim krivičnim djelima falisifikovanje službene isprave iz čl. 414 st. 1 i 3 u vezi čl. 49 Krivičnog zakonika i neosnovano dobijanje i korišćenje kredita i druge pogodnosti iz čl. 245 st. 1 u vezi čl. 49 Krivičnog zakonika, optuženog V. L. zbog produženog krivičnog djela nesavjestan rad u službi  iz čl. 417 st. 2 i 3 u vezi st. 1 u vezi čl. 49 st. 1 Krivičnog zakonika, i optužene D. K. zbog produženog krivičnog djela nesavjestan rad u službi iz čl. 417 st. 1 u vezi čl. 49 st. 1 Krivičnog zakonika, nakon javnog glavnog pretresa održanog 20.10.2016. godine u prisustvu supsidijarne tužiteljke D. S., njenog punomoćnika adv. A. K., branioca optuženih S. S. i D. D., adv. S. Đ., branioca optužene M. G., adv. P. K., branioca optuženog V. L., adv. I. I. i optuženih, dana 24.10.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi: </span>
</p>
<p>
<span class="span1">S. S., JMB ............., od oca M. i majke R., rođene K., rođen ... godine u D., sa prebivalištem u D. - S. - L., državljanin Crne Gore, razumije crnogorski jezik, a koji je i njegov jezik, zaposlen u JU C. za k. D., oženjen, otac jednog djeteta, pismen, srednjeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p>
<span class="span1">D. D., JMB ............., od oca N. i majke J., rođene K., rođena .... godine u D., sa prebivalištem u P. - ul. ..., državljanka C. G., razumije crnogorski jezik, a koji je i njen jezik, zaposlena u JU C. za k. D., udata, majka dvoje djece, pismena, završila srednju školu, srednjeg imovnog stanja, neosuđivana, protiv koje se ne vodi postupak za drugo krivično djelo,</span>
</p>
<p>
<span class="span1">M. G., JMB ............., od oca M. i majke D., rođene S., rođena ... godine u P., sa prebivalištem u D. - ul. V. P. bb, državljanka C. G., razumije crnogorski jezik, a koji je i njen jezik, zaposlena u JU C. za k. D., neudata, pismena, završila srednju školu, dobrog imovnog stanja, neosuđivana, protiv koje se ne vodi postupak za drugo krivično djelo,</span>
</p>
<p>
<span class="span1">V. L., JMB ............., od oca M. i majke M., rođene Đ., rođen ... godine u P., sa prebivalištem u P. - ul. ... državljanin C. G., razumije crnogorski jezik, a koji je i njegov jezik, zaposlen, oženjen, otac dvoje djece, pismen, završio srednju školu, srednjeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p>
<span class="span1">D. K., JMB ............., od oca R. i majke M., rođene G., rođena .... godine u Podgorici, sa prebivalištem u Podgorici - ul., državljanka C. G., razumije crnogorski jezik, a koji je i njen jezik, zaposlena, udata, pismena, završila srednju školu, srednjeg imovnog stanja, neosuđivana, protiv koje se ne vodi postupak za drugo krivično djelo,</span>
</p>
<p>&nbsp;</p>
<p>
<span class="span1">Na osnovu čl. 373 st. 1 tač. 1 Zakonika o krivičnom postupku</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBAĐAJU SE OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span class="span1">Kojom je predstavljeno da su:</span>
</p>
<p>
<span class="span1">1. Dana 10.07.2006. godine, okrivljeni S. S., u svojstvu ovlašćenog lica, odn. direktora JU "Centar za kulturu" D., i okrivljena G. M. u svojstvu šefa računovodstva te JU, bez znanja i ovlašćenja od strane oštećene S. D., potpisali i ovjerili pečatom JU "Centar za kulturu" D. Izjavu žiranta na ime S. D., koju ona nije sačinila ni potpisala, kao i administrativnu zabranu za žiranta S. D., koju ova nije potpisala, a koja je u djelov. protokolu JU "C. za k." zavedena istog dana pod brojem 88, koje isprave su upotrijebljene za Ugovor o zajmu u iznosu od 7.000 eura, koji je 05.07.2006. godine, uz posredovanje okrivljenog Š. V., zaključio Ž. Z. sa "A. B." iz P., koji ugovor je u ime "A.b." umjesto, odn. po ovlašćenju okrivljenog L. V., potpisalo neidentifikovano lice,</span>
</p>
<p>
<span class="span1">2. Dana 29.12.2006. godine, okrivljeni S. S. u svojstvu ovlašćenog lica, odn. direktora JU "C. za k." D. i okrivljena D. D. u svojstvu šefa računovodstva te JU, bez znanja i ovlašćenja od strane oštećene S. D., ovjerili pečatom JU "C. za k." D. Izjavu žiranta na ime S. D., koju ona nije sačinila ni potpisala, kao i administrativnu zabranu za žiranta S. D., koju ova nije potpisala, a koja u djelovodnom protokolu JU "C. za k." nije zavedena, koje isprave su upotrijebljene za Ugovor o zajmu u iznosu od 8.000 eura, koji je dana 05.01.2007. godine, uz posredovanje okrivljenog Š. V., zaključio P. Ž. sa "A. B." iz P., koji ugovor je u ime "A. B." potpisala okrivljena K. D.,</span>
</p>
<p>
<span class="span1">3. Dana 02.11.2007. godine, okrivljeni S. S. u svojstvu ovlašćenog lica, odn. direktora JU "C. za kulturu" D. i okrivljena G. M. u svojstvu šefa računovodstva te JU, bez znanja i ovlašćenja od strane oštećene S. D., ovjerili pečatom JU "C.za k." D. Izjavu žiranta na ime S. D., koju ona nije sačinila ni potpisala, kao i administrativnu zabranu za žiranta S. D., koju ova nije potpisala, a koja u djelovodnom protokolu JU zavedena istog dana pod brojem 211, koje isprave su upotrijebljene za Ugovor o zajmu u iznosu od 8.000 eura, koji je dana 05.11.2007. godine, posredstvom okrivljenog Š. V., zaključila L. D. sa "A. B." iz Podgorice, koji ugovor je u ime "A. B." potpisao okrivljeni L. V.,</span>
</p>
<p>
<span class="span1">4. Dana 19.02.2008. godine, okrivljeni S. S. u svojstvu ovlašćenog lica, odn. direktora JU "C. za k." D. i okrivljena D. D. u svojstvu šefa računovodstva te JU, bez znanja i ovlašćenja od strane oštećene S. D., ovjerili pečatom JU "C. za k." D. Izjavu žiranta na ime S. D., koju ona nije sačinila ni potpisala, kao i administrativnu zabranu za žiranta S. D., koju ona nije potpisala, a koja je u djelovodnom protokolu JU zavedena istog dana pod brojem 43, koje isprave su upotrijebljene za Ugovor o zajmu u iznosu od 4.000 eura, koji je dana 15.02.2008. godine, posredstvom okrivljenog Š. V., zaključila K. L. sa "A. B." iz Podgorice, koji ugovor je u ime "A. b." potpisao okrivljeni L. V.,</span>
</p>
<p>&nbsp;</p>
<p>
<span class="span1">- </span><span class="span1">čime bi izvršili, i to: </span><span class="span1">optuženi S. S., D. D. i M. G. produženo krivično djelo zloupotreba službenog položaja iz čl. 416 st. 1 i 2 u vezi čl. 49 Krivičnog zakonika u sticaju sa produženim krivičnim djelima falisifikovanje službene isprave iz čl. 414 st. 1 i 3 u vezi čl. 49 Krivičnog zakonika i neosnovano dobijanje i korišćenje kredita i druge pogodnosti iz čl. 245 st. 1 u vezi čl. 49 Krivičnog zakonika, optuženi V. L. produženo krivično djelo nesavjestan rad u službi iz čl. 417 st. 2 i 3 u vezi st. 1 u vezi čl. 49 st. 1 Krivičnog zakonika, a optužena D. K. produženo krivično djelo nesavjestan rad u službi iz čl. 417 st. 1 u vezi čl. 49 st. 1 Krivičnog zakonika. </span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava suda, dok će o visini troškova koji se odnose na nužne izdatake optuženih i nagrade i nužne izdatake njihovih branilaca, shodno čl. 230 st. 5 u vezi čl. 227 st. 2 Zakonika o krivičnom postupku, biti odlučeno posebnim rješenjem.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Supsidijarna tužiteljka D. S. podnijela je dana 15.05.2009. godine Vrhovnom državnom tužilaštvu Crne Gore krivičnu prijavu protiv S. S., D. D., M. G., zbog osnovane sumnje da su izvršili krivično djelo zloupotreba službenog položaja u produženom trajanju iz čl. 416 st. 3 i 4 u vezi sa st. 1 u vezi sa čl. 49 st. 1 KZ CG, krivično djelo falsifikovanje službene isprave u produženom trajanju iz čl. 414 st. 3 u vezi st. 1 u vezi sa čl. 49 st. 1 KZ CG i krivično djelo neosnovano dobijanje i korišćenje kredita i druge pogodnosti u produženom trajanju iz čl. 245 st. 1 u vezi čl. 49 st. 1 KZ CG, te protiv L. K., D. L., D. L., Z. Ž. i Ž. P. zbog osnovane sumnje da su izvršili krivično djelo falsifikovanje isprave iz čl. 412 st. 2 u vezi st. 1 KZ CG i krivično djelo neosnovano dobijanje i korišćenje kredita i druge pogodnosti iz čl. 245 st. 1 KZ CG, protiv V. L. zbog osnovane sumnje da je izvršio krivično djelo nesavjestan rad u službi u produženom trajanju iz čl. 417 st. 2 i 3 u vezi st. 1 u vezi čl. 49 st. 1 Krivičnog zakonika, i protiv D. K. zbog osnovane sumnje da je izvršila krivično djelo nesavjestan rad u službi iz čl. 417 st. 1 KZ CG. Navedena krivična prijava je rješenjem Osnovnog državnog tužilaštva Kt. br. 1395/09 od 08.09.2009. godine odbačena protiv S. S., D. D., M. G., L. K., D. L., D. L., Z. Ž. i Ž. P. zbog krivičnog djela falsifikovanje isprave iz čl. 412 st. 1 Krivičnog zakonika, jer nema dokaza da su izvršili prijavljeno, kao ni drugo krivično djelo za koje se gonjenje preduzima po službenoj dužnosti, a protiv V. L. i D. K. zbog krivičnog djela nesavjestan rad u službi iz čl. 417 st. 1 Krivičnog zakonika, jer u njihovim radnjama nema elemenata bića prijavljenog, niti drugog krivičnog djela za koje se gonjenje preduzima po službenoj dužnosti. </span>
</p>
<p>
<span class="span1">Nakon što je njena krivična prijava odbačena, supsidijarna tužiteljka je ovom sudu dana 29.09.2009. godine podijela zahtjev za sprovođenje istrage protiv istih lica i zbog istih krivičnih djela koja su bila predmet navedene krivične prijave.</span>
</p>
<p>
<span class="span1">Nakon što je krivično vijeće ovog suda usvojilo neslaganje istražnog sudije i odbilo predmetni zahtjev za sprovođenje istrage, Viši sud u Podgorici je po žalbi supsidijarne tužiteljke rješenjem Kž. br. 66/12 od 15.02.2012. godine preinačio rješenje Osnovnog suda u Podgorici Kv. br. 298/11 od 25.10.2011. godine i odredio da se protiv tada osumnjičenih S. S., D. D., M. G., L. K., D. L., D. L., Z. Ž., Ž. P., V. L. i D. K. sprovede istraga zbog osnovane sumnje da su S. S., D. D. i M. G. izvršili krivično djelo zloupotreba službenog položaja u produženom trajanju iz čl. 416 st. 3 i 4 u vezi st. 1 u vezi čl. 49 KZ, krivično djelo falsifikovanje službene isprave u produženom trajanju iz čl. 414 st. 3 u vezi st. 1 u vezi čl. 49 KZ i krivično djelo neosnovano dobijanje i korišćenje kredita i druge pogodnosti u produženom trajanju iz čl. 245 st. 1 u vezi čl. 49 KZ, osumnjičeni L. K., D. L., D. L., Z. Ž. i Ž. P. krivično djelo falsifikovanje isprave iz čl. 412 st. 2 u vezi st. 1 KZ i krivično djelo neosnovano dobijanje i korišćenje kredita i druge pogodnosti iz čl. 245 st. 1 KZ, osumnjičeni V. L. krivično djelo nesavjestan rad u službi u produženom trajanju iz čl. 417 st. 2 i 3 u vezi st. 1 u vezi čl. 49 st. 1 KZ, i osumnjičena D. K. krivično djelo nesavjestan rad u službi iz čl. 417 st. 1 KZ.</span>
</p>
<p>
<span class="span1">Nakon što je istražni sudija sproveo istragu obavijestio je o tome supsidijarnu tužiteljku aktom ovog suda Ki. br. 376/09 od 16.11.2012. godine, koji je supsidijarna tužiteljka primila dana 19.11.2012. godine, i obavijestio je da u roku od 15 dana od dana prijema obavještenja može podnijeti optužni predlog protiv okrivljenih uz upozorenje da će se ako to ne učini u ostavljenom roku smatrati da je odustala od gonjenja i da će se postupak rješenjem obustaviti. </span>
</p>
<p>
<span class="span1">Supsidijarna tužiteljka je u ostavljenom roku, blagovremeno preporučenom pošiljkom, dostavila ovom sudu optužni predlog, koji je zaveden dana 06.12.2012. godine, protiv </span><span class="span1">okrivljenih S. S., D. D., M. G. </span><span class="span1">zbog produženog krivičnog djela zloupotreba služenog položaja iz čl. 416 st. 1 i 2 u vezi čl. 49 KZ u sticaju sa produženim krivičnim djelima falisifikovanje službene isprave iz čl. 414 st. 1 i 3 u vezi čl. 49 KZ i neosnovano dobijanje i korišćenje kredita i druge pogodnosti iz čl. 245 st. 1 u vezi čl. 49 KZ, okrivljenog V. L. zbog produženog krivičnog djela nesavjestan rad u službi iz čl. 417 st. 2 i 3 u vezi st. 1 u vezi čl. 49 st. 1 KZ, okrivljene D. K. zbog produženog krivičnog djela nesavjestan rad u službi iz čl. 417 st. 1 u vezi čl. 49 st. 1 KZ i okrivljenog V. Š. zbog produženog krivičnog djela neosnovano dobijanje i korišćenje kredita i druge pogodnosti iz čl. 245 st. 1 u vezi čl. 49 KZ u sticaju sa produženim krivičnim djelom posebni slučajevi falsifikovanja isprave iz čl. 413 st. 1 tač. 1, 2 i 3 u vezi čl. 49 st. 1 KZ.</span>
</p>
<p>
<span class="span1">Postupajuća sudija je predmetni optužni predlog tretirala kao optužnicu i isti dostavila krivičnom vijeću ovog suda radi kontrole i potvrđivanja, a vijeće je supsidijarnoj tužiteljki vratilo optužni akt da se zapaženi nedostaci otklone i podnese ispravljena optužnica u roku od 3 dana od dana dostavljanja rješenja. Nakon što supsidijarna tužiteljka nije postupila po nalozima krivičnog vijeća isto je rješenjem Kv. br. 287/13 od 15.05.2013. godine obustavilo postupak protiv okrivljenih. Međutim, Viši sud u Podgorici je rješenjem Kž. br. 1026/13 od 19.09.2013. godine uvažio žalbu oštećene kao tužioca i ukinuo rješenje Osnovnog suda u Podgorici Kv. br. 287/13  od 15.05.2013. godine i naložio prvostepenom sudu da naredi glavni pretres. Shodno ukidnom rješenju Višeg suda u Podgorici, krivično vijeće ovog suda je rješenjem Kv. br. 3516/13 od 10.10.2014. godine potvrdilo optužnicu oštećene kao tužioca podignutu protiv S. S., D. D., M. G., V. L. i D. K., dok je istu odbacilo u odnosu na V. Š., jer je našlo da nema optužbe ovlašćenog tužioca, s obzirom da supsidijarna tužiteljka nije nadležnom državnom tužiocu podnosila krivičnu prijavu protiv okrivljenog V. Š. za krivična djela koja su bila predmet njenog optužnog akta. </span>
</p>
<p>
<span class="span1">Imajući u vidu da optuženi nisu javni funkcioneri, to nije bilo smetnje da ovaj sud u konkretnom slučaju postupa kao stvarno i mjesno nadležan. </span>
</p>
<p>
<span class="span1">Punomoćnik oštećene kao tužioca, adv. A. K. je u završnoj riječi ostao pri podnijetom optužnom aktu, navodeći da je u dokaznom postupku nesumnjivo utvrđeno da su optuženi učinili krivična djela koja su im stavljena na teret na način, vrijeme i u mjestu kako je to predstavljeno optužnim aktom. Posledice predmetnih krivičnih djela još uvijek postoje, pa se može reći da se radi o trajnim krivičnim djelima, krediti nisu vraćeni, a u kreditnom registru Centralne banke ošećena se i dalje vodi kao zadužena osoba po predmetnim kreditima. Iz tog razloga smatra da u konkretnom slučaju nije nastupila zastarjelost krivičnog gonjenja, jer ista počinje da teče od prestanaka pravnih posledica krivičnog djela. Istakao je da optuženi nisu bili savjesni, te da je standard u postupanju savjesnih službenika da se provjeri materijalna i formalna ispravnost dokumentacije, a što u konkrentom nije bio slučaj, pa iz toga proizilazi i umišljaj optuženih u konkretnom slučaju. Predložio je da sud sve optužene oglasi krivim i izrekne im kaznu propisanu zakonom. </span>
</p>
<p>
<span class="span1">Optuženi S. S. u odbrani datoj u prethodnom postupku u bitnom negira izvršenje krivičnog djela. Na glavnom pretresu je naveo da radi kao zamjenik direktora JU C. za k. D. i da je potpisivao dokumentaciju koju su mu donosili zaposleni u računovodstvu, koju nije provjeravao, jer je ista uvijek bila potpuna i uredno potpisana. Nikad nije posumnjao da podaci upisani u administrativnim zabranama nisu bili vjerodostojni ili da je dokumentacija bila lažna, a često se dešavalo da mu je dokumentaciju za kredite upravo donosila supsidijarna tužiteljka, za koju je znao da je bila nosilac kredita i da je žirirala u više banaka. Supsidijarna tužiteljka mu nikad nije saopštila bilo kakvu primjedbu vezanu za potpisane izjave žiranta i administrativne zabrane. Centar za kulturu nije oštećen nijedan jedini cent, niti je bilo kome nanijeta neka šteta, niti je oštećenoj kao tužiocu od plate bilo šta odbijeno po osnovu predmetnih kredita. U završnoj riječi je prihvatio završnu riječ svog branioca.</span>
</p>
<p>
<span class="span1">Optužena D. D. je u odbrani datoj u prethodnom postupku u bitnom negirala izvršenje krivičnog djela navodeći da preko 33 godine radi u JU C. za k. D. kao šef računovodstva. </span><span class="span1">Na glavnom pretresu je navela da je supsidijarna tužiteljka administrativne zabrane broj 43 i 44 sam zavela u djelovodnu knjigu, dok je vidjela svojim očima da je zabranu broj 157 lično potpisala. Zajedno sa optuženom M. G. radi u računovodstvu i uvijek su na administrativnim zabranama ispunjavale ono što je do njih, a ne zna šta je supsidijarna tužiteljka kasnije radila sa istim i da li ih je potpisivala. Nije sporila da su njeni potpisi na predmetnim izjavama žiranta i administrativnim zabranama, a iste je potpisivala na molbu oštećene kao tužioca, čak i u situacijama kada je znala da je ona prezadužena, a to je radila jer je oštećena kao tužilac molila za uslugu navodeći da joj je kredit potreban za dijete. Po C. za k. nije nastupila bilo kakva šteta, niti je oštećenoj kao tužiocu bilo šta odbijano od plate. U završnoj riječi pridružila se završnoj riječi svog branioca.</span>
</p>
<p>
<span class="span1">Optužena M. G. u odbrani datoj u prethodnom postupku u bitnom je negirala izvršenje krivičnog djela, navodeći da je zaposlena kao knjigovođa u JU C. za k. D., dok oštećena kao tužilac radi kao sekretar. Sve žirantske izjave i administrativne zabrane je popunjavala u skladu sa zakonom, a oštećena kao tužilac je uvijek lično prisustvovala kada bi se ispunjavale žirantske izjave i administrativne zabrane na njeno ime. Poznato joj je da se nosilac kredita tada nije upisivao u navedene isprave, jer je takva bila politika banke kod koje je oštećena kao tužilac isključivo po svojoj volji vrlo često žirirala, a to joj je poznato kao licu koje radi u računovodstvu. Njen rukopis se nalazi na administrativnim zabranama i izjavama žiranta, jer je ona popunjavala podatke za žirante na istim, dok svojeručni potpis žiranta nikad nije ni na jednoj žirantskoj izjavi ispunila. Na glavnom pretresu je dodala da u kancelariji radi zajedno sa oštećenom kao tužiocem i sa optuženom D. D., i da im je upravo u toj kancelariji oštećena kao tužilac često predavala izjave žiranta, u koje je ona upisivala lične podatke, a šef računovodstva potpisivala na označenom mjestu. Kako radi na obračunu zarada zna da oštećenoj kao tužiocu po osnovu predmetnih kredita nije odbijano ništa od zarade, niti je Centar za kulturu pretrpio bilo kakvu štetu.</span>
</p>
<p>
<span class="span1">Optuženi V. L. je u odbrani datoj uprethodnom postupku u bitnom naveo da je do 2010. godine bio šef kancelarije A. I. B. u P. i da je bio član komisije u čijoj je nadležnosti bilo odobravanje kredita. Lica zainteresovana za dobijanje kredita su predavala zahtjev koji su svojeručno popunjavali na formularu i uz isti su predavali i neophodnu dokumentaciju u koju su spadale i administrativna zabrana i izjava žiranta ovjerena originalnim pečatom i potpisom poslodavca. Njima u banci nije bilo bitno da li je u žirantskoj izjavi bio naveden nosilac kredita i oni su davali kredite čak i onim licima koja su donosila takve žirantske izjave, a jedino im je bilo bitno da ista bude ovjerena i potpisana od strane poslodavca, pri čemu je poslodavac bio odgovoran za to da li je žirant lično potpisao žirantsku izjavu. Kako Centralna banka do 2009. godine nije imala registar nosilaca kredita, niti žiranata, to banka nije mogla da provjeri da li je neko kreditno previše zadužen. Postojala je mogućnost da se to provjeri u internoj evidenciji A. I. B., međutim to nije bila njegova obaveza, već je to bila obaveza službenika koji je predlagao kredit. U banci su kao validne uzimane i izjave žiranta u kojima nije evidentiran iznos mjesečnih obustava, jer su smatrali da poslodavac svojim potpisom i pečatom potvrđuje podatke o zaduženosti zaposlenih. Za svaku izjavu žiranta postojala je i kopija lične karte koja se čuvala u dosijeu, a prilikom dobijanja kredita nije bilo potrebno lično prisustvo žiranta u A. I. B., jer je on pred svojim poslodavcem već lično izjavio da pristaje da žirira za kredit, dok je nosilac kredita pod punom krivičnom i materijalnom odgovornošću tvrdio da su tačni svi podaci koji se nalaze u dokumentaciji za kredit. Nosilac kredita je potpisivao ugovor u kojem su uvijek bili navedeni žiranti koji su žirirali po tom kreditu. Na glavnom pretresu je dodao da je on uputio oštećenu kao tužioca na podnošenje krivične prijave, jer je ista podnijela usmeni zahtjev za ponovljeni kredit, ali joj je on nakon prethodne provjere saopštio da ne može tražiti tu vrstu povoljnosti, jer u internoj evidenciji banke nije mogao pronaći podatak da je ona ranije bila nosilac kredita. Nakon toga je ona drugi put došla kod njega u kancelariju i ponovo tražila ponovljeni kredit ističući da je ranije žirirala u kreditima A. I. B., nakon čega je on ponovo preko službenika </span><span class="span1">banke izvršio provjere i tada je obaviješten da je ona više puta žirirala, pa joj je saopštio da više neće imati mogućnost da bude nosilac kredita, niti žirant, dok je ovlašćenim licima C. za k. saopštio da njihove administrativne zabrane više neće uzimati kao validne. Smatra da je to razlog što je oštećena kao tužilac protiv njega pokrenula postupak. Datumi na ugovorima o kreditu su šablonski i ne mora da znači da je ugovor zaključen onog datuma koji stoji u ugovoru, a ovo iz razloga što su datumi na ugovorima vezani za selo sa čijeg područija je zajmoprimac, pa su tako svi ugovori npr. za selo G. M. bili sa datumom petnaestog u mjesecu, a za selo S. petog u mjesecu, a to je rađeno iz administrativnih razloga i bilo je vezano računarskim programom. Tekst ugovora o kreditu je bio šablonski i u vrijeme dok je on radio u A. I. nije postojala pravna služba, niti su imali zaposlenog pravnika, a centrala firme je bila u B., dok je u C. G. bila registrovana i obavljala djelatnost shodno Zakonu o bankama i mikrofinansijskim institucijama. On nije angažovao V. Š. kao posrednika A. I., jer to nije bila njegova nadležnost kao šefa kancelarije u P.. Zna da je V. Š. bio angažovan kao posrednik za reon sela S., i njegova funkcija je bila da kao posrednik promoviše A. I. na t. i širi mrežu klijenata, kao i da zainteresovanog klijenta uputi na odgovarajućeg službenika. U završnoj riječi je prihvatio završnu riječ svog branioca. </span>
</p>
<p>
<span class="span1">Optužena D. K. je u odbrani datoj u prethodnom postupku u bitnom navela da radi kao klijent administrator u A. I. B. i da je njen posao da unosi podatke u bazu podataka po već odobrenim kreditima, odnosno po kreditima kod kojih je već završena cjelokupna procedura oko razmatranja dokumentacije i odobravanja kredita od strane kreditnog odbora. Imala je pisano ovlašćenje da u odsustvu šefa kancelarije za njega potpiše ugovor o kreditu kako klijenti ne bi čekali. Samo je formalno potpisivala ugovor za kredite koji su već bili odobreni, i nije bila nadležna da vrši bilo kakvu kontrolu u vezi dokumentacije o odobrenom kreditu. Na glavnom pretresu je dodala da je njena dužnost bila samo da provjeri kreditnu listu, odnosno da li je konkretni kredit odobren od strane kreditnog odbora, i ukoliko bi to bio slučaj nije bilo smetnji da na ugovor stavi potpis. To je radila samo iz razloga da stranka ne bi morala ponovo da dolazi i da nepotrebno čeka. U završnoj riječi je istakla da smatra da nije kriva za krivično djelo koje joj se optužbom stavlja na teret. </span>
</p>
<p>
<span class="span1">Branilac optuženih S. S. i D. D., adv. S. Đ., je u završnoj riječi navela da je tokom postupka utvrđeno da njeni branjenici nisu potpisali supsidijarnu tužiteljku ni u jednoj izjavi žiranta, niti da su takvu izjavu predali bilo kojem licu u Agro Invest banci. S toga je predložila da ih sud oslobodi od odgovornosti. </span>
</p>
<p>
<span class="span1">Branilac optuženog V. L., adv. I. I. je u završnoj riječi naveo da optužni akt ne sadrži činjenični opis radnji koje je njegov branjenik bio dužan da preduzme, a nije, kao ni opis kome je i na koji način eventualno pričinjena šteta iznad 30.000 eura, te kome je teško povrijeđeno neko pravo i koje. Takođe, optužni akt ne sadrži ni blanketnu normu. Kako je tokom postupka utvrđeno da je njegov branjenik potpisivao ugovore u okrviru svoje nadležnosti, odnosno da je to radio nakon što je kreditni odbor to odobrio, te da su se isplate kredita vršile u CKB banci nosiocima kredita, to je evidentno da u radnjama njegovog branjenika nema elemenata bića krivičnog djela za koje se tereti, pa je predložio da sud u odnosu na njega odbije optužbu.</span>
</p>
<p>
<span class="span1">Branilac optužene M. G., adv. P. K. je u završnoj riječi naveo da postoje materjalno pravni nedostaci predmenog optužnog akta, kao i da je nastupila apsolutna zastarjelost krivičnog gonjenja za krivično djelo neosnovano dobijanje kredita i druge pogodnosti. U odnosu na krivično djelo falsifikovanje službene isprave nije dokazano da se radi o službenoj ispravi, jer se u konkretnom slučaju radi o privatnim ispravama, pa bi se eventualno moglo raditi o krivičnom djelu falsifikovanje isprave iz čl. 412 Krivičnog zakonika u odnosu na koje je nastupila apsolutna zastarjelost krivičnog gonjenja. U odnosu na krivično djelo zloupotreba službenog položaja u činjeničnom opisu optužnog akta nedostaju radnja, posledica, kao i subjektivni element - krivica, bez koje nema krivičnog djela. S toga je predložio da sud u odnosu na optuženu M. G. odbije optužbu za krivčna djela stavljena joj </span><span class="span1">na teret, ili da istu oslobodi od optužbe. Činjenice utvrđene u dokaznom postupku ukazuju da je dokazni kredibilitet oštećene kao tužiteljke slab, te da činjenični navodi optužnog akta ne stoje.</span>
</p>
<p>
<span class="span1">Sud je u dokaznom postupku saslušao supsidijarnu tužiteljku D. S. u svojstvu svjedoka, saslušao svjedoke Z. Ž., D. L., Ž. P., L. K., V. Š. i M. J., pročitao </span><span class="span1">ugovor o zajmu broj LD0721500005 od 15.08.2007. godine zaključen između zajmodavca A. I. V. DOO P. i zajmoprimca D. S. sa planom otplate, izjavu žiranta i administrativnu zabranu za žiranta na ime oštećene koje su potpisane i ovjerene dana 10.07.2006. godine, ugovor o zajmu br. LD0619500007 od 05.07.2006. godine, izjavu žiranta i administrativnu zabranu za žiranta na ime oštećene koje su potpisane i ovjerene dana 29.12.2006. godine, ugovor o zajmu br. LD0700200091 od 05.01.2007. godine, izjavu žiranta i administrativnu zabranu za žiranta na ime oštećene koje su potpisane i ovjerene dana 02.11.2007. godine, ugovor o zajmu br. LD0731100007 od 05.11.2007. godine, izjavu žiranta i administrativnu zabranu za žiranta na ime oštećene koje su potpisane i ovjerene dana 19.02.2008. godine, ugovor o zajmu br. LD0805200035 od 15.02.2008. godine, na saglasan predlog stranaka pročitao izvještaj o grafološkom vještačenju br. 79/14 od 24.09.2014. godine sa nalazom i mišljenjem vještaka grafologa V. N., izvršio uvid u djelovodnik JU C. za k. D. pod rednim brojem 88 za 2006. godinu, pod rednim brojem 211 za 2007. godinu i pod rednim brojem 43 za 2008. godinu, pročitao izvode iz registra kaznenih evidencija Ministarstva pravde KE 1373/2015 od 03.12.2015. godine, KE 1371/2015 od 03.12.2015. godine, KE 1372/2015 od 03.12.2015. godine, KE 1370/2015 od 03.12.2015. godine i KE 1369/2015 od 03.12.2015. godine.</span>
</p>
<p>
<span class="span1">Supsidijarna tužiteljka D. S. je u iskazu koji je dala u svojstvu svjedoka tokom prethodnog postupka u bitnom navela da je u septembru 2008. godine pošla u tadašnju A. I. B. kako bi podigla kredit kojim bi refinansirala ranije podignuti kredit, ali su je tada obavijestili da je kreditno previše zadužena, odnosno da je žirant u velikom broju kredita i da joj zbog toga ne mogu dati kredit. Od tadašnjeg direktora banke optuženog V. L. je dobila izvod svog kreditnog opterećenja i vidjela je da je žirant velikom broju lica koja ne poznaje i kojima nikad nije žirirala. Tačno je da je u tom trenutku bila kreditno opterećena i da je imala više podignutih kredita, kako kod ove, tako i kod drugih banaka. Tom prilikom je htjela da refinansira kredit u iznosu od 2.000 eura, za koji nikad nije dobila ugovor, ali je od V. Š. dobila taj novac. Tada je u banci saznala da je nosilac tog kredita D. L., a da je za taj kredit upotrijebljena žirantska izjava koju je ona potpisala M. Š., koja je žena V. Š.. Nije istina da je V. Š. predala žirantske izjave koje su kasnije zloupotrijebljene. Nije otplaćivala predmetne kredite, odnosno nisu aktivirane administrativne zabrane, i nijedna rata joj nije odbijena od plate za te kredite. Iako je žirirala više puta nije žirirala i za kredite koji su predmet ovog postupka, pa smatra da je postojala uigrana ekipa zaposlenih u banci koji nisu mogli da dobiju kredit na svoje ime, već su na nezakonit način pribavljali žirantske izjave i administrativne zabrane i kredite podizali na tuđa imena. Protiv V. Š. je htjela da podnese krivičnu prijavu bez obzira što je njegova supruga njena školska drugarica, ali krivičnu prijavu nije podnijela, jer se njegovo ime nigdje ne pojavljuje, pa je smatrala da ne može dokazati njegovu krivicu. U pojedinim kreditima koji su predmet ovog postupka novac je isplaćen prije zaključenja ugovora, odnosno datum na ugovoru o kreditu je bio kasniji od datuma isplate novca. Na glavnom pretrsu je dodala da je tokom postupka utvrđeno da je niko od nosilaca predmetnih kredita ne poznaje, a grafološkim vještačenjem je utvrđeno da ona nije potpisala predmetne administrativne zabrane i izjave žiranta, pa je zaključila da se radi o jednom organizovanom lancu u kojem je glavna karika V. Š.. Prije nego što je u A. I. B. dobila podatke o kreditnoj zaduženosti bila je nosilac kredita, i o tome je sudu dostavila dokaz, a naglasila je da je sve obaveze po svojim kreditima uredno izmirivala. Iako je V. Š. na nju vršio pritisak i prijetio joj, istog nije prijavljivala, jer je znala da je isti povezan sa ljudima u policiji u D.. Podatke od A. I. B. je tražila jer je V. Š. u razgovoru obavijestio da postoji još kredita u kojima je ona nosilac, ali o tome nije mogao da joj da dokaz. Od V. Š. je </span><span class="span1">zahtijevala da dobije kredit kod A. I. B., i od istog je obaviještena da je nosilac kredita u iznosu od 2.000 eura, a upravo taj iznos novca joj je V. Š. isplatio na ruke. Ugovor o tom kreditu nikad nije dobila, a mjesečne rate od oko 50 ili 60 eura, a najviše do 100 eura, uredno je predavala V. Š. na ruke kako bi on iste uplatio u banku, a od njega za te uplate nije dobijala nikakve potvrde, jer joj je on rekao da to evidentira u kreditnim listama. Kredit koji je prije toga dobila od A. I. B. je realizovan na način što je nakon što je potpisala ugovor o zajmu u CKB banci podigla novac. Ovaj drugi kredit od 2.000 eura koji je realizovan uz posredovanje V. Š. je realizovan na način što joj je V. Š. donio ugovor o zajmu da ga potpiše, a zatim je on taj ugovor odnio u A. I. B. i nakon određenog vremena joj donio 2.000 eura, ali joj tom prilikom nije predao primjerak ugovora o zajmu, a ona njemu tom prilikom nije pominjala da je za prethodni kredit dobila ugovor koji je potpisala i da joj je u CKB banci isplaćen novac. Ugovor koji joj je donio V. Š. na potpis je potpisala na svom radnom mjestu i ne sjeća se ko su bili žiranti. S vremena na vrijeme unosi određene akte u djelovodnik C. za k. u kojem je zaposlena, a u isti je zavodila i neke administrativne zabrane i izjave o jemstvu. Izjavu žiranta koja je zavedena pod brojem 157 ona je potpisala kao žirant M. Š., iako na toj izjavi nije bilo upisano ime M. Š. u rubrici "nosilac kredita". Takvu blanko izjavu je predala M. Š., iako njeno ime prethodno nije upisala u rubrici "nosilac kredita", jer to nije bila praksa prilikom ispunjavanja izjava žiranta u C. za k. D.. Osim što je bila nosilac kredita, žirirala je još i za puno ljudi, a sjeća se da je žirirala svom suprugu i M.Š., sa kojom se tada baš družila, a kasnije se ispostavilo da je upravo ova izjava žiranta upotrijebljena za dobijanje kredita čiji je nosilac bio D. L. u iznosu od 8.000 eura, od kog novca je ona dobila jedan dio, pa je ispalo da je sama sebi bila žirant. Istakla je da ne poznaje L. K.. Kada je od V. Š. tražila kredit, istom je potpisala zahtjev za kredit i dostavila mu izjave žiranta i administrativne zabrane koje je prethodno obebzijedila, a nakon što mu je predala tu dokumentaciju isti joj je saopštio da će je dostaviti kreditnom odboru, te da će nakon toga eventualno uslijediti realizacija kredita. Nakon što je posumnjala u način dobijanja kredita, od V. Š. je tražila da joj vrati ovu dokumentaciju, ali joj ista nikad nije vraćena. </span>
</p>
<p>
<span class="span1">Svjedok Z. Ž. je u iskazu datom na glavnom pretresu naveo da mu je prije otprilike desetak godina Ve. Š. tražio da podigne kredit u iznosu od oko 7.000 - 8.000 eura, i da taj novac preda njemu, na šta je on pristao jer mu je Š. to tražio u prisustvu D. B., koji je njegov dobar prijatelj, pa je računao da ima dovoljno garancije da će kredit biti uredno izmiren. Za taj kredit nije obezbjeđivao nikakvu dodatnu dokumentaciju, a sjeća se da je novac podigao lično u CKB banci i istog dana ga predao V. Š.. V. Š. tom prilikom od njega nije tražio da obezbijedi žirante i ne zna ko su bili žiranti po predmetnom kreditu. Supsidijarnu tužiteljku poznaje iz viđenja iz S., a ona nije učestvovala na bilo koji način u pregovorima koje je imao sa V. Š. u vezi predmetnog kredita. </span>
</p>
<p>
<span class="span1">Svjedok D. L. je u iskazu datom na glavnom pretresu navela da je 2007. godine podigla kredit za njenog brata Ž. P., odnosno ona je bila nosilac kredita, a dobijeni novac je predala bratu koji je kasnije ovaj kredit izmirivao. Žiranti su bili njen brat Ž. P., njen zet D. A. i njena snaha B. P., a misli da je kredit bio u iznosu od oko 7.000 eura. Nakon godinu ili dvije pozvali su je iz policije u D. i postavljali joj pitanja u vezi ovog kredita i da li poznaje D. S.. Odgovorila im je da to lice ne poznaje i tada je saznala da je neko zamijenio njene žirantske izjave, odnosno da je umjesto B. P. žirant bila D. S., dok je njena snaha žirirala po nekom drugom kreditu, a ne zna ko je to učinio. Zahtjev za kredit je potpisala u D. u objektu V. Š., a tu su njen brat, zet i snaha donijeli žirantske izjave. Nakon što je kredit odobren sa bratom je otišla u banku gdje je podigla novac i isti odmah predala bratu.</span>
</p>
<p>
<span class="span1">Svjedok Ž. P. je u iskazu datom na glavnom pretresu naveo da što se tiče kredita koji je 2007. godine podigla njegova sestra, ona je u istom samo formalno bila nosilac kredita, a kredit je bio namijenjen njemu. On je obezbijedio kreditnu dokumentaciju koja je bila potrebna i predao je V. Š. kao ovlašćenom licu banke, i to negdje na ulici u D.. Ranije je u "A. I. B." podigao jedan kredit u iznosu od 1.500 eura, koji je redovno izmirio, tako da je bio </span><span class="span1">upoznat sa procedurom, odnosno potrebnu dokumentaciju i žirantske izjave je predavao V. Š., a nakon toga je novac podizao u CKB banci. Nije mogao da se sjeti da li je na svakoj žirantskoj izjavi bilo popunjeno ime nosioca kredita, ali misli da ta rubrika nije bila popunjena i da je V. Š. insistirao da ta rubrika ostane prazna. </span>
</p>
<p>
<span class="span1">Svjedok L. K. je u iskazu datom na glavnom pretresu navela da za </span><span class="span1">kredit koji je podignut na njeno ime nije podnosila zahtjev A. I. za podizanje kredita, niti je dobila bilo kakav novac na ime kredita, te da optužene ne poznaje lično, osim što neke od njih zna iz viđenja. Prvi put je za predmetni kredit čula preko televizije u emisiji R. H. u kojoj je gostovala oštećena kao tužilac i tada je vidjela jedan papir na kojem je poznala svoj potpis. Predmetni kredit je podigla njena tetka M. J., koja joj je tek nakon što je taj kredit realizovan rekla da je podigla kredit na njeno ime. Osim ovog slučaja nije podizala kredit u A. i. B. niti je bilo kome žirirala, a saznala je da je njena tetka još jednom prije ovoga na njeno ime podigla kredit, i misli da je to učinila u dogovoru sa oštećenom kao tužiocem, odnosno misli da je oštećena kao tužilac znala da njena tetka podiže ovaj kredit i da ga ne podiže na svoje ime. To misli jer je nakon televizijske emisije iz koje je saznala da je nosilac kredita razgovarala sa oštećenom kao tužiocem, a jednom je prisustvovala i razgovoru između oštećene kao tužioca i njene tetke kada su one upravo razgovarale o ovom spornom kreditu. Nije mogla da objasni kako je njen potpis na ugovoru o zajmu koji je predmet ovog postupka, osim da postoji mogućnost da joj je tetka donijela na potpis dokumentaciju koja se ticala kredita koji je podigla prije ovog spornog kredita. Sa oštećenom kao tužiocem je jedino razgovarala nakon pomenute televizijske emisije, i ona joj nije tražila da joj bude žirant, niti je to ona tražila oštećenoj kao tužiocu, jer se one od ranije ne poznaju. Bila je prisutna kada je oštećena kao tužilac sa svojim kolegom došla u D. P. koji je držala njena tetka, i zna da su njih dvije tada razgovarale, ali nije čula sadržinu razgovora. Davala je ličnu kartu tetki i postoji mogućnost da je njena tetka sa tom ličnom kartom podigla iznos od 4.000 eura u CKB b. na koliko je glasio predmetni ugovor o zajmu, ali joj tetka nije saopštila bilo koji detalj vezano za podizanje predmetnog kredita, pa ni o tome na koji način je obezbijedila neophodnu dokumentaciju.</span>
</p>
<p>
<span class="span1">Svjedok M. J. je u iskazu datom na glavnom pretresu navela da je</span><span class="span1"> podigla kredit koji je bio u iznosu od 4.000 eura i koji je glasio na ime njene bratanične L. K., a sve iz razloga što ona nije mogla podići kredit na svoje ime. Pitala je supsidijarnu tužiteljku da joj bude žirant i ona je na to pristala. Supsidijarna tužiteljka joj je predala žirantsku izjavu i administrativnu zabranu, koje je ona sa ostalom dokumentacijom predala u A. I. B., a kada joj je kredit odobren njena bratanična, koja je jedina mogla da podigne novac, joj je isti predala nakon što ga je podigla u nekoj banci u P.. Nema nikakve veze sa bilo kim od optuženih i niko od njih joj nije predavao bilo kakvu administrativnu zabranu ili izjavu žiranta. Ne zna ko je popunio žirantsku izjavu i administrativnu zabranu, ali tvrdi da joj je oštećena kao tužilac lično predala ovu dokumentaciju, i da je prihvatila da joj bude žirant. Pitala je supsidijarnu tužiteljku da joj bude žirant i to prilikom razgovora u njenoj kafani, a supsidijarna tužiteljka je pristala, nakon čega je otišla i vratila se sa dokumentacijom koju joj je predala, a tu dokumentaciju je kasnije priložila uz zahtjev za dobijanje kredita, a nosilac kredita je bila njena bratanična L. K.. Supsidijarna tužiteljka nije pred njom potpisivala ni administrativnu zabranu ni izjavu žiranta, već je formulare za ova dokumenta odnijela u svoju firmu, a nakon toga se vratila i donijela joj popunjene dokumente, a da je istina sve što je svjedočila zaklela se u grob svog sina i u život još dvoje djece.</span>
</p>
<p>
<span class="span1">Svjedok V. Š. je u iskazu datom u prethodnom postupku u bitnom naveo da je do 2008. godine bio član seoskog savjeta A. I. B., a uloga mu je bila da obavijesti zainteresovane klijente o uslovima kreditiranja i dokumentaciji koja im je potrebna za dobijanje kredita, te da od nosilaca prikupi rate i uplati ih u banku. Zainteresovani klijenti bi svu potrebnu dokumentaciju dostavljali njemu ili eventualno agentu banke. Poznaje supsidijarnu tužiteljku, jer je ista školska drugarica njegove supruge, i ista je bila upoznata </span><span class="span1">sa njegovom ulogom u A. I.. Supsidijarna tužiteljka mu se lično u par navrata obratila za podizanje kredita, ali ni u jednom od tih kredita ona nije bila nosilac, već je bila žirant. Lično njemu ili radnicima u njegovom ugostiteljskom objektu je donijela šest administrativnih zabrana i žirantskih izjava koje su glasile na njeno ime kao žiranta, i koje su bile uredno ovjerene. Da li je ona te žirantske izjave lično potpisala njemu nije poznato, niti je to provjeravao, jer je jedino bilo bitno da su iste ovjerene od strane firme u kojoj žirant radi, čime je potvrđena njihova validnost. Kredit koji je podignut na ime D. L. je u jednom dijelu podignut za potrebe supsidijarne tužiteljke, i to u iznosu od 2.000 eura, a u tom kreditu supsidijarna tužiteljka se javlja kao žirant. Ž. P. i Z. Ž. se obratio sa molbom da podignu kredit na svoje ime, a za račun drugih lica, ali mu nije jasno kako se supsidijarna tužiteljka pojavila kao žirant u ovim kreditima. Vrlo često se dešavalo da su službenici u banci po sopstvenom nahođenju raspoređivali žirantske izjave žiranata sa visokim primanjima umjesto žirantskih izjava koje su bile predate uz zahtjeve za te kredite, a ovo kako bi obezbijedilli naplatu kredita. Predmetni krediti čiji su nosioci D. L., Z. Ž., D. L. i Ž. P. su krediti koji su poginuti preko njega i u njegovom selu, a administrativne zabrane i žirantske izjave je lično njemu donijela supsidijarna tužiteljka, a on je iste predao banci radi dalje procedure odobravanja kredita. Kredit čiji je nosilac L. K. nije podignut preko njega, jer nosilac kredita nije iz njegovog sela. Na glavnom pretresu je različito naveo da mu je supsidijarna tužiteljka predala 4 - 5 žirantskih izjava i administrativnih zabrana, a razliku u iskazima je objasnio time da se zbog proteka vremena ne može sjetiti svih detalja, te da ako je kod istražnog sudije rekao da je bilo 6 administrativnih zabrana onda je to tako i bilo, a sjeća se da mu je supsidijarna tužiteljka u jednom razgovoru rekla da je bilo čak mnogo više nego 6 administrativnih zabrana koje je ona predala za razne kredite u A. I. B.. Supsidijarna tužiteljka se njemu obratila kada je htjela da dobije kredit i njemu je donosila kreditnu dokumentaciju, a ne zna da li je još neko drugi od službenika banke stupao sa njom u kontakt. Koliko mu je poznato supsidijarna tužiteljka se nigdje nije javljala kao nosilac kredita. Niko od optuženih mu nikad nije donio bilo kakvu žirantsku izjavu ili administrativnu zabranu, niti je on bilo kada išao u JU C. za k. D. kako bi podigao neku od tih isprava. Kada je njegova supruga M. Š. zamolila supsidijarnu tužiteljku da joj bude žirant i kada je to ona prihvatila, predala je njemu lično administrativnu zabranu koju je on stavio u dokumentaciju za kredit koji je glasio na ime D. L., tako da je administrativnu zabranu koja se nalazi u kreditnoj dokumentaciji za kredit čiji je nosilac D. L. dobio lično od supsidijarne tužiteljke. Nakon što je D. L. u CKB banci podigao ukupan iznos kredita, od tog iznosa mu je predao 2.000 eura koje je on proslijedio supsidijarnoj tužiteljki. </span>
</p>
<p>
<span class="span1">Iz </span><span class="span1">ugovora o zajmu broj LD0721500005 od 15.08.2007. godine sa planom otplate je utvrđeno da je zaključen između zajmodavca A. I.t VFI DOO P. i zajmoprimca D. S. iz mjesta G.i M., da je predmet ugovora iznos od 500 eura za kupovinu opreme za domaćinstvo, koji će zajmoprimac vratiti tokom perioda od 9 mjeseci uz kamatu. U članu 11 je propisano da se zajmoprimac obavezuje da prije potpisivanja ugovora preda zajmodavcu instrumente obezbjeđenje naplate zajma i to mjenicu ovjerenu od žiranta Z. B.. Ugovor je za zajmoprimca potpisala lično supsidijarna tužiteljka, koja je na glavnom pretresu navela da nije dostavila ovjerenu mjenicu koja je tražena članom 11 ugovora, jer se to nije tražilo za kredit.</span>
</p>
<p>
<span class="span1">Iz ugovora o zajmu br. LD0619500007 od 05.07.2006. godine je utvrđeno da je zaključen između zajmodavca A. I. VFI DOO P. i zajmoprimca Z. Ž. iz mjesta S., da je predmet ugovora iznos od 7.000 eura za kupovinu opreme za objekat, koji će zajmoprimac vratiti tokom perioda od 42 mjeseca uz kamatu. U članu 11 je propisano da se zajmoprimac obavezuje da prije potpisivanja ugovora preda zajmodavcu instrumente obezbjeđenje naplate zajma, između ostalog i mjenicu ovjerenu od žiranta D. S., a zajmoprimac je bio dužan pružiti zajmodavcu jemstvo za ispunjenje svoje obaveze od jemca. Iz administrativne zabrane koja je zavedena u JU C. za k. pod brojem 88, i to </span><span class="span1">10.07.2006. godine, proizilazi da je JU C. za k. D. na zahtjev i uz saglasnost njihove radnice D. S. garantovao da su podaci u ovjeri podataka za žirante tačni, te da se obavezuju da stave i sprovode administrativnu zabranu na platu imenovane, a na administrativnoj zabrani se nalaze potpisi M. G. i S. S.. Iz izjave žiranta od 10.07.2006. godine proizilazi da je supsidijarna tužiteljka ovlastila A. i. da bjanko mjenicu koju je ona potpisala može ispuniti na dužni iznos, učiniti je dospjelom i utužiti ako korisnik kredita čije ime nije navedeno ne ispuni preuzete obaveze, kao i da automatski stavi administrativnu zabranu na svako njeno primanje. U rubrici za svojeručni potpis žiranta je napisano ime D. S., a da su navedeni podaci tačni, da je žirant lično potpisao ovlašćenje o bjanko mjenici po kreditu, te da će po zahjtevu A. i. na teret sredstava navedenog žiranta izvršiti naplatu duga po kreditu glavnog dužnika tvrde i ovjeravaju šef računovodstva - potpisana M. G. i zamjenik direktora - potpisani S. S..</span>
</p>
<p>
<span class="span1">Iz ugovora o zajmu br. LD0700200091 od 05.01.2007. godine je utvrđeno da je zaključen između zajmodavca A. I. VFI DOO P. i zajmoprimca Ž. P. iz mjesta S., da je predmet ugovora iznos od 8.000 eura za kupovinu krava i dogradnju štale, koji će zajmoprimac vratiti tokom perioda od 60 mjeseci uz kamatu. U članu 11 je propisano da se zajmoprimac obavezuje da prije potpisivanja ugovora preda zajmodavcu instrumente obezbjeđenje naplate zajma, između ostalog i mjenicu ovjerenu od žiranta D. S., a zajmoprimac je bio dužan pružiti zajmodavcu jemstvo za ispunjenje svoje obaveze od jemca. Iz administrativne zabrane od 29.12.2006. godine na kojoj nema djelovodnog broja JU C. za k., proizilazi da je JU C. za k. D. na zahtjev i uz saglasnost njihove radnice D. S. garantovao da su podaci u ovjeri podataka za žirante tačni, te da se obavezuju da stave i sprovode administrativnu zabranu na platu imenovane, a na administrativnoj zabrani se nalazi nečitak potpis šefa računovodstva i potpis S. Sekulić. Iz izjave žiranta od 29.12.2006. godine proizilazi da je supsidijarna tužiteljka ovlastila A. i. da bjanko mjenicu koju je ona potpisala može ispuniti na dužni iznos, učiniti je dospjelom i utužiti ako korisnik kredita čije ime nije navedeno ne ispuni preuzete obaveze, kao i da automatski stavi administrativnu zabranu na svako njeno primanje. U rubrici za svojeručni potpis žiranta je napisano ime D. S., a da su navedeni podaci tačni, da je žirant lično potpisao ovlašćenje o bjanko mjenici po kreditu, te da će po zahjtevu A. i. na teret sredstava navedenog žiranta izvršiti naplatu duga po kreditu glavnog dužnika tvrde i ovjeravaju šef računovodstva - čiji je potpis nečitak i zamjenik direktora - potpisani S. S..</span>
</p>
<p>
<span class="span1">Iz ugovora o zajmu br. LD0731100007 od 05.11.2007. godine je utvrđeno da je zaključen između zajmodavca A. I. VFI DOO Podgorica i zajmoprimca D. L. iz mjesta S., da je predmet ugovora iznos od 8.000 eura za kupovinu traktora, koji će zajmoprimac vratiti tokom perioda od 60 mjeseci uz kamatu. U članu 11 je propisano da se zajmoprimac obavezuje da prije potpisivanja ugovora preda zajmodavcu instrumente obezbjeđenje naplate zajma, između ostalog i mjenicu ovjerenu od žiranta D. S., a zajmoprimac je bio dužan pružiti zajmodavcu jemstvo za ispunjenje svoje obaveze od jemca. Iz administrativne zabrane koja je zavedena u JU C. za k. pod brojem 211, i to 02.11.2007. godine, proizilazi da je JU C. za k. D., na zahtjev i uz saglasnost njihove radnice D. S. garantovao da su podaci u ovjeri podataka za žirante tačni, te da se obavezuju da stave i sprovode administrativnu zabranu na platu imenovane, a na administrativnoj zabrani se nalazi potpis M. G. i potpis S. S.. Iz izjave žiranta sa djelovodnim brojem JU C. za k. br. 211 od 02.11.2007. godine proizilazi da je supsidijarna tužiteljka ovlastila A. i. da bjanko mjenicu koju je ona potpisala može ispuniti na dužni iznos, učiniti je dospjelom i utužiti ako korisnik kredita čije ime nije navedeno ne ispuni preuzete obaveze, kao i da automatski stavi administrativnu zabranu na svako njeno primanje. U rubrici za svojeručni potpis žiranta je napisano ime D. S., a da su navedeni podaci tačni, da je žirant lično potpisao ovlašćenje o bjanko mjenici po kreditu, te da će po zahjtevu A. i. na teret sredstava </span><span class="span1">navedenog žiranta izvršiti naplatu duga po kreditu glavnog dužnika tvrde i ovjeravaju šef računovodstva - potpisana M. G. i zamjenik direktora - potpisani S. S..</span>
</p>
<p>
<span class="span1">Iz ugovora o zajmu br. LD0805200035 od 15.02.2008. godine je utvrđeno da je zaključen između zajmodavca A. I. VFI DOO Podgorica i zajmoprimca L. K. iz mjesta G. M., da je predmet ugovora iznos od 4.000 eura za izgradnju pomoćnog objekta, koji će zajmoprimac vratiti tokom perioda od 36 mjeseci uz kamatu. U članu 11 je propisano da se zajmoprimac obavezuje da prije potpisivanja ugovora preda zajmodavcu instrumente obezbjeđenje naplate zajma, između ostalog i mjenicu ovjerenu od žiranta D. S., a zajmoprimac je bio dužan pružiti zajmodavcu jemstvo za ispunjenje svoje obaveze od jemca. Iz administrativne zabrane koja je zavedena u JU C. za k. pod brojem 44, i to 19.02.2008. godine, proizilazi da je JU C. za k. D., na zahtjev i uz saglasnost njihove radnice D. S. garantovao da su podaci u ovjeri podataka za žirante tačni, te da se obavezuju da stave i sprovode administrativnu zabranu na platu imenovane, a na administrativnoj zabrani se nalazi potpis D. D. i potpis S. S.. Iz izjave žiranta sa djelovodnim brojem JU C. za k. br. 43 od 19.02.2008. godine proizilazi da je supsidijarna tužiteljka ovlastila A. i. da bjanko mjenicu koju je ona potpisala može ispuniti na dužni iznos, učiniti je dospjelom i utužiti ako korisnik kredita L. K. ne ispuni preuzete obaveze, kao i da automatski stavi administrativnu zabranu na svako njeno primanje. U rubrici za svojeručni potpis žiranta je napisano ime D. S., a da su navedeni podaci tačni, da je žirant lično potpisao ovlašćenje o bjanko mjenici po kreditu, te da će po zahjtevu A. i. na teret sredstava navedenog žiranta izvršiti naplatu duga po kreditu glavnog dužnika tvrde i ovjeravaju šef računovodstva - potpisana D. D. i zamjenik direktora - potpisani S. S..</span>
</p>
<p>
<span class="span1">Iz nalaza i mišljenja vještaka grafologa V. N. br. 79/14 od 24.09.2014. godine, proizilazi da je potpis "D. S." konstatovan u rubrici "svojeručni potpis žiranta", dostavljene izjave žiranta A. i. B. broj 157 od 13.11.2006. godine koja glasi na ime D. L. kao korisnika kredita, autentičan potpis lica na koje glasi, dok sporni potpisi "D. S." konstatovani u rubrikama "svojeručni potpis žiranta" na izjavi žiranta A. i. broj 43 od 19.02.2008. godine koja glasi na ime L. K. kao korisnika kredita, na izjavi žiranta broj 211 od 02.11.2007. godine koja glasi na ime D. L. kao korisnika kredita, izjavi žiranta od 29.12.2006. godine koja glasi na ime Ž. P. kao korisnika kredita i izjavi žiranta od 10.07.2006. godine koja glasi na ime Z. Ž. kao korisnika kredita, nisu autentični potpisi lica na čije ime glasi.</span>
</p>
<p>
<span class="span1">Uvidom u djelovodnik JU C. za k. D. pod rednim brojem 88 za 2006. godinu utvrđeno je da je dana 10.07.2006. godine upisana administrativna zabrana za žiranta D. S. za A. I.. Pod rednim brojem 211 za 2007. godinu utvrđeno je da je dana 02.11.2007. godine upisana administrativna zabrana za žiranta D. S. za A. I., dok je pod rednim brojem 43 za 2008. godinu utvrđeno  da je dana 19.02.2008. godine upisana izjava žiranta. Nakon izvršenog uvida u djelovodnik supsidijarna tužiteljka se izjasnila da je njen rukopis pod brojem 212 za 2007. godinu i da je pod tim brojem upisano odluka o penziji za V. K. dana 02.11.2007. godine, kao i da je pod brojem 43 za 2008. godinu njenim rukopisom napisano "izjava žiranta", dok se u istoj rubrici nalazi i broj 43a koji ona nije napisala. </span>
</p>
<p>
<span class="span1">Iz izvoda iz registra kaznenih evidencija Ministarstva pravde KE 1373/2015 od 03.12.2015. godine, KE 1371/2015 od 03.12.2015. godine, KE 1372/2015 od 03.12.2015. godine, KE 1370/2015 od 03.12.2015. godine i KE 1369/2015 od 03.12.2015. godine proizilazi da optuženi S. S., D. D., M. G., V. L. i D. K. ranije nisu osuđivani.</span>
</p>
<p>
<span class="span1">Sud je odbio predlog punomoćnika supsidijarne tužiteljke da se izvrši grafološko vještačenje potpisa žiranta na izjavi žiranta broj 43 od 19.02.2008. godine kako bi se utvrdilo da li je oštećena kao tužilac lično potpisala istu, a na taj način i posredno provjerila vjerodostojnost iskaza svjedoka M. J., i to iz razloga što navedeni svjedok nije navela da je vidjela da je oštećena kao tužilac potpisala predmetnu izjavu, a i iz razloga što je iz </span><span class="span1">nalaza i mišljenja vještaka grafologa V. N. br. 79/14 od 24.09.2014. godine, utvrđeno da sporni potpis "D. S." konstatovan u rubrici "svojeručni potpis žiranta" na izjavi žiranta A. i. broj .. od </span><span class="span1">19.02.2008. godine koja glasi na ime L. K. kao korisnika kredita, nije autentičan potpis lica na čije ime glasi.</span><span class="span1"> </span>
</p>
<p>
<span class="span1">Nakon ocijene navoda optužbe i svih provedenih dokaza sud je našao da djela za koja su </span><span class="span1">S. S., D. D., M. G., V. L. i D. K. optuženi, po zakonu nisu krivična djela, pa ih je sud na osnovu čl. 373 st. 1 tač. 1 Zakonika o krivičnom postupku oslobodio od optužbe.</span>
</p>
<p>
<span class="span1">Naime, a kako su na to pravilno ukazivali i branioci optuženih, sud nalazi da činjenični opis krivičnih djela koja su predmet optužnog akta supsidijarne tužiteljke ne sadrži sve bitne objektivne i subjektivne elemente bića krivičnih djela koja se optuženima stavljaju na teret. </span>
</p>
<p>
<span class="span1">Optužnim aktom se optuženima </span><span class="span1">S. S., D. D. i M. G. stavlja na teret da su izvršili produženo krivično djelo zloupotreba službenog položaja iz čl. 416 st. 1 i 2 u vezi čl. 49 Krivičnog zakonika u sticaju sa produženim krivičnim djelima falisifikovanje službene isprave iz čl. 414 st. 1 i 3 u vezi čl. 49 Krivičnog zakonika i neosnovano dobijanje i korišćenje kredita i druge pogodnosti iz čl. 245 st. 1 u vezi čl. 49 Krivičnog zakonika. Međutim, u činjeničnom opisu optužnog akta nije opisano da su navedeni optuženi imali status službenih lica u JU „C. za k.“ - D., a što predstavlja osnovni preduslov za postojanje krivičnog djela zloupotreba službenog položaja iz čl. 416 Krivičnog zakonika, već je navedeno da su postupali kao ovlašćena lica i navedene su funkcije koje su vršili, odnosno da su potpisivali određene isprave u svojstvu direktora i šefa računovodstva navedene ustanove. Nadalje, nije opisano da su ovi optuženi iskoristili svoj položaj ili ovlašćenje, niti da su prekoračili granice svog ovlašćenja, odnosno da nisu vršili svoju službenu dužnost. Navedene zakonske formulacije predstavljaju alternativne radnje izvršenja predmetnog krivičnog djela i moraju biti sadržane u činjeničnom opisu optužnog akta, a isto tako moraju biti i konkretizovane, odnosno mora se navesti koji položaj, koje ovlašćenje ili koja dužnost su zloupotrijebljeni, odnosno prekoračeni ili nisu izvršeni, kao i opisati na koji način je to učinjeno. Takođe, nije opisano da su optuženi sebi ili drugom pribavili korist u iznosu preko 3.000,00 €, niti da su drugom nanijeli štetu, a nije opisano ni da su teže povrijedili prava drugog.</span>
</p>
<p>
<span class="span1">U odnosu na krivično djelo falisifikovanje službene isprave iz čl. 414 Krivičnog zakonika, u činjeničnom opisu nije naznačeno svojstvo učinioca, odnosno da li se radi o službenim ili odgovornim licima, nije navedeno da se radi o službenim ispravama, niti je navedeno o kojoj od više alternativnih radnji izvršenja se radi u konkretnom slučaju, odnosno da li su optuženi u isprave unosili neistinite podatke, ili nisu unijeli važne podatke, ili su službenim pečatom ovjerili službenu ispravu sa neistinitim sadržajem, ili su svojim potpisom, odnosno službenim pečatom omogućili pravljenje službene isprave sa neistinitim sadržajem. Upravo izostavljanjem zakonske formulacije jedne od alternativno postavljenih radnji izvršenja predmetnog krivičnog djela napravljen je propust zbog kojeg je dati činjenični opis nerazumljiv, odnosno zbog kojeg ne sadrži sve elemente bića krivičnog djela falisifikovanje službene isprave iz čl. 414 Krivičnog zakonika.</span>
</p>
<p>
<span class="span1">Takođe, u činjeničnom opisu optužnog akta nije navedeno da su </span><span class="span1">optuženi </span><span class="span1">S. S., D. D. i M. G. lažnim prikazivanjem činjenica ili njihovim prikrivanjem dobili za sebe ili drugog kredit, subvenciju ili drugu pogodnost iako za to nisu ispunjavali propisane uslove, pa samim tim nije opisan niti jedan od bitnih elemenata bića krivičnog djela neosnovano dobijanje i korišćenje kredita i druge pogodnosti iz čl. 245 st. 1 Krivičnog zakonika.</span>
</p>
<p>
<span class="span1">Optuženom V. L. i optuženoj D. K. se na teret stavlja izvršenje krivičnog djela nesavjestan rad u službi iz čl. 417 Krivičnog zakonika, ali činjenični opis optužnog akta u tom pravcu ne sadrži nijedno bitno obilježje tog krivičnog djela. Naime, imajući u vidu da izvršilac ovog krivičnog djela može biti samo službeno lice, to je ne navođenjem svojstva službenog lica ili svojstva odgovornog lica u ustanovi ili drugom subjektu, osim onih koje se bave privrednom djelatnošću, učinjen jasan propust u činjeničnom opisu. S toga je i razumljivo što se sud nije mogao bavio pitanjem da li su optuženi, kao zaposleni u mikrokreditnoj instituciji za koju je evidentno da se bavi privrednom djelatnošću, mogli imati </span><span class="span1">status službenog, odnosno odgovornog lica. Pored toga, nije opisano ni da su optuženi prekršili neki zakon ili drugi propis ili opšti akt, niti da su propustili dužnost nadzora, koja dužnost takođe pretpostavlja postojanje imperativnog propisa, koji bi se u činjeničnom opisu javio u vidu blanketne norme, a nije opisano ni da su optuženi bili svjesni ili da su bili dužni i mogli biti svjesni da usljed njihovih propusta može nastupiti teža povreda prava drugog ili imovinska šteta. Činjenični opis optužnog akta ne sadrži ni posledicu predmetnog krivičnog djela koja se sastoji u nastupanju teže povrede prava drugog, koja povreda prava naravno mora biti konkretizovana u samom činjeničnom opisu, a nije opisano niti da je nastupila imovinske štete u iznosu koji prelazi tri hiljade eura, odnosno u odnosu na optuženog Veska Lakovića u iznosu koji prelazi trideset hiljada eura.  </span>
</p>
<p>
<span class="span1">Svi naprijed navedeni nedostaci se odnose na objektivne elemente bića navedenih krivičnih djela. Pored toga, u </span><span class="span1">optužnom aktu supsidijarne tužiteljke nije opisan ni subjektivni odnos optuženih prema djelima koja im se stavljaju na teret. Bilo je za očekivati da će </span><span class="span1">punomoćnik supsidijarne tužiteljke prije davanja završnih riječi, za čiju pripremu je tražio odlaganje glavnog pretresa, i nakon što mu je omogućeno dovoljno vremena da još jednom rezimira sve činjenice utvrđene tokom postupka, upravo u skladu sa njima upotpuniti i precizirati činjenični opis optužnog akta, odnosno dodati sva bitna objektivna i subjektivna obilježja predmetnih krivičnih djela, a ako ništa drugo onda makar izbrisati iz činjeničnog opisa svojstvo okrivljenog svjedoku V. Š.. Međutim, punomoćnik supsidijarne tužiteljke je u završnoj riječi samo naveo da su po stanovištu optužbe optuženi postupali sa umišljajem, i to tek kada je čuo završnu riječ branilaca optuženih koji su ukazivali na nedostatke optužbe u pogledu subjektivnog odnosa optuženih prema krivičnim djelima za koja se terete. Po nalaženju suda takvo usmeno izjašnjenje punomoćnika supsidijarne tužiteljke, koji pritom nije dodao i formulisao taj bitan element u sam činjenični opis krivičnih djela u optužbi, ne može se smatrati dovoljnim</span><span class="span1">. Da bi postojalo krivično djelo, pored objektivnih elemenata, odnosno činjenica i okolnosti koje čine obilježja krivičnog djela, kao i onih činjenica i okolnosti od kojih zavisi primjena određene odredbe Krivičnog zakonika, neophodno je da činjenični opis sadrži i subjektivni element, odnosno krivicu kao sastavni dio opšteg pojma krivičnog djela propisanog odredbom čl. 5 Krivičnog zakonika. Ovo iz razloga što je čl. 5 Krivičnog zakonika propisano da je krivično djelo ono djelo koje je zakonom određeno kao krivično djelo, koje je protivpravno i koje je skrivljeno, dok je čl. 13 Krivičnog zakonika određeno da krivica postoji ako je učinilac u vrijeme kada je učinio krivično djelo bio uračunljiv i postupao sa umišljajem, a bio je svjestan ili je bio dužan i mogao biti svjestan da je njegovo djelo zabranjeno. Imajući u vidu navedene zakonske odredbe, sasvim je jasno da činjenični opis optužnog akta mora da sadrži subjektivni odnos optuženih prema djelima koja im se stavljaju na teret, što u konkretnom nije slučaj.</span>
</p>
<p>
<span class="span1">Imajući u vidu da činjenični opis optužnog akta supsidijarne tužiteljke, ni nakon što je njen punomoćnik imao mogućnost da na glavnom pretresu otkloni sve navedene nedostatke na koje su s pravom ukazivali i branioci optuženih, ne sadrži sve zakonske elemente bića krivičnih djela koja su predmet optužbe, to je sud oslobodio optužene, jer djela za koja su optuženi po zakonu nisu krivična djela. Pritom se supsidijarnoj tužiteljki posebno ukazuje da sud ne može, niti je u njegovoj nadležnosti, da vrši ulogu ovlašćenog tužioca i formuliše optužbu na osnovu činjeničnog stanja utvrđenog na glavnom pretresu. U suprotnom, kada bi sud iz utvrđenog činjeničnog stanja i usmenog izjašnjenja zastupnika optužbe, sam precizirao i formulisao elemente bića krivičnog djela u smislu odredbe čl. 292 st. 1 tač. 2 Zakonika o krivičnom postupku, a koji nisu sadržani u optužnom aktu, povrijedio bi načelo akuzatornosti, odnosno prekoračio bi svoja ovlašćenja na štetu optuženih i u tom slučaju bi očigledno došlo do povrede identiteta između presude i optužbe u smislu čl. 369 st. 1 Zakonika o krivičnom postupku, čime bi sud napravio bitnu povredu krivičnog postupka iz čl. 386 st. 1 tač. 5 Zakonika o krivičnom postupku. Identitet optužbe i presude zasniva se na optužnom načelu, po kojem ovlašćeni tužilac određuje predmet suđenja, jer nema </span><span class="span1">postupka bez optužbe ovlašćenog tužioca, pri čemu je poštovanje optužnog načela nužno da bi se spriječilo miješanje različitih procesnih funkcija, odnosno prenošenje funkcije tužioca na sud, čime bi se sud direktno stavio na stranu jedne od stranaka u postupku, što je apsolutno nedopustivo.</span><span class="span1"> Sve ovo tim prije što je supsidijarna tužiteljka </span><span class="span1">angažovala punomoćnika iz reda advokata preko kojeg je vršila svoja prava u postupku, kojem su kao pravnom ekspertu morale biti dobro poznate sve navedene zakonske odredbe.</span>
</p>
<p>
<span class="span1">Imajući u vidu sadržinu činjeničnog opisa predmetnog optužnog akta, pravnu ocjenu djela koju je dala supsidijarna tužiteljka i sve navedene nedostatke na koje je ukazano, ovaj sud primjećuje da je najmanje nedostataka bilo u činjeničnom opisu djela koje je od strane supsidijarne tužiteljke kvalifikovano kao krivično djelo </span><span class="span1">falisifikovanje službene isprave iz čl. 414 st. 1 i 3 Krivičnog zakonika. S tim u vezi, za ukazati je supsidijarnoj tužiteljki da čak i kada bi sud intervenisao i u izreci presude izmjenio činjenični opis dat u optužbi, odnosno dodao da su optuženi S. S., D. D. i M. G. to djelo izvršili u svojstvu službenih lica, te da su bili svjesni svog djela, čije su izvršenje htjeli i znajući da je njihovo djelo zabranjeno, svojim potpisom i službenim pečatom omogućili pravljenje službene isprave sa neistinitim sadržajem, na način što su potpisali i pečatom JU "C. za k." D. ovjerili predmetne izjave žiranta i administrativne zabrane za žiranta koje glase na ime supsidijarne tužiteljke, a koje ona nije sačinila i potpisala, odluka suda povodom tog krivičnog djela ni u tom slučaju ne bi bila drugačija, osim što bi se promjenio pravni osnov po kome bi bila donijeta. Naime, u tom slučaju bi optuženi bili oslobođeni od optužbe po članu 373 st. 1 tač. 2 Zakonika o krivičnom postupku, jer ne bi bilo dokazano da su učinili djelo za koje su optuženi, odnosno krivično djelo falisifikovanje službene isprave iz čl. 414 st. 3 u vezi st. 1 Krivičnog zakonika, a ovo iz razloga što izjave žiranta i administrativne zabrane ne samo što nisu službene isprave koje predstavljaju javne isprave u užem smislu, već nisu uopšte javne isprave. Javne isprave su isprave koje je u propisanom obliku izdao državni organ u granicama svoje nadležnosti, kao i isprave koje je u takvom obliku izdao drugi organ, ustanova ili privredni subjekt u poslovima koje vrši na osnovu javnih ovlašćenja povjerenih zakonom ili odlukom nadležnog državnog organa donijetom na osnovu zakona. Dakle, predmetne izjave žiranta i administrativne zabrane se mogu smatrati jedino privatnim ispravama, jer njima žirant svojom imovinom ili zaradom jemči za obaveze glavnog dužnika, a njihovo falsifikovanje bi predstavljalo krivično djelo iz čl. 412 st. 1 Krivičnog zakonika, za koje bi u konkretnom slučaju, imajući u vidu zaprijećenu kaznu zatvora do tri godine i vrijeme kada je prema optužbi djelo izvršeno, nastupila zastarjelost krivičnog gonjenja u smislu čl. 125 st. 7 u vezi čl. 124 st. 1 tač. 6 Krivičnog zakonika. Međutim, sve i da je sud izmjenio činjenični opis na navedeni način, osim što bi napravio bitnu povredu krivičnog postupka i narušio identitet presude i optužbe, u tom slučaju bi morao izdvojiti činjenični opis produženog krivičnog djela falisifikovanje službene isprave iz čl. 414 st. 1 i 3 u vezi čl. 49 Krivičnog zakonika, kako bi optužene oslobodio optužbe po drugom osnovu, a u tom slučaju bi produženo krivično djelo zloupotreba službenog položaja iz čl. 416 st. 1 i 2 u vezi čl. 49 Krivičnog zakonika, produženo krivično djelo neosnovano dobijanje i korišćenje kredita i druge pogodnosti iz čl. 245 st. 1 u vezi čl. 49 Krivičnog zakonika, i produženo krivično djelo nesavjestan rad u službi iz čl. 417 st. 2 i 3 u vezi st. 1 u vezi čl. 49 st. 1 Krivičnog zakonika, koja su takođe predmet optužbe, gotovo u potpunosti ostala bez bilo kakvog činjeničnog opisa, pa bi bilo sasvim evidentno da to što bi ostalo kao opis djela po zakonu ne bi bilo krivično djelo.</span>
</p>
<p>
<span class="span1">Prilikom donošenja odluke sud je imao u vidu i da su branioci optuženih ukazali da je u odnosu na pojedina krivična djela koja su predmet optužbe nastupila zastarjelost krivičnog gonjenja, kao i stav punomoćnika oštećene kao tužioca da p</span><span class="span1">osledice predmetnih krivičnih djela još uvijek postoje, pa se može reći da se radi o trajnim krivičnim djelima, i da nije nastupila zastarjelost krivičnog gonjenja, jer ista počinje da teče od prestanaka pravnih posledica krivičnog djela. Po nalaženju suda ovakav stav punomoćnika supsidijarne tužiteljke je neosnovan, jer nijedno od krivičnih djela koja su predmet optužbe nije trajno </span><span class="span1">krivično djelo, niti tvrdnja da zastarjelost počinje da teče od prestanaka pravnih posledica krivičnog djela ima utemeljenja u zakonu. Osim toga, tvrdnja punomoćnika supsidijarne tužiteljke da posledice predmetnih krivičnih djela još uvijek traju je apsolutno nerelevantna, jer je za zastarjelost krivičnog gonjenja bitan jedino momenat nastupanja posledice, od kog momenta počinje zastarjevanje krivičnog gonjenja. Ako se ima u vidu zaprijećena kazna i vrijeme kada su po navodima optužnog akta učinjena krivična djela, po nalaženju suda, a shodno</span><span class="span1"> čl. 125 st. 7 u vezi čl. 124 st. 1 tač. 6 Krivičnog zakonika, zastarjelost krivičnog gonjenja protiv optuženih S. S., D. D. i M. G. za produženo krivično djelo neosnovano dobijanje i korišćenje kredita i druge pogodnosti iz čl. 245 st. 1 u vezi čl. 49 Krivičnog zakonika bi nastupila 15.02.2014. godine, a protiv optužene Danice Kalezić za krivično djelo nesavjestan rad u službi iz čl. 417 st. 1 Krivičnog zakonika zastarjelost bi nastupila dana 05.01.2013. godine. Međutim, sud nije u odnosu na ta krivična djela izrekao presudu kojom se optužba odbija, jer osim što opisana djela po nalaženju suda nisu po zakonu krivična djela, sud nalazi da je upravo u interesu optuženih da se krivični postupak i u odnosu na ta krivična djela okonča meritornom, a ne procesnom presudom, pa je i u odnosu na navedena djela donio povoljniju odluku po optužene.</span>
</p>
<p>
<span class="span1">Kako su optuženi oslobođeni od optužbe, sud je </span><span class="span1">shodno čl. 230 st. 5 Zakonika o krivičnom postupku</span><span class="span1"> odlučio da </span><span class="span1">troškovi krivičnog postupka padaju na teret budžetskih sredstava suda, dok će sud o visini troškova na ime nužnih izdataka optuženih i nagrade i nužnih izdataka njihovih branilaca odlučiti posebnim rješenjem, shodno čl. 227 st. 2 Zakonika o krivičnom postupku</span><span class="span1">. </span>
</p>
<p>
<span class="span1">Na osnovu navedenog, a u smislu čl. 373 st. 1 tač. 1 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 24.10.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">     ZAPISNIČARKA                                                                                  S U D I J A </span>
</p>
<p>
<span class="span1">      Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">             PRAVNA POUKA: Protiv ove presude dozvoljena je</span>
</p>
<p>
<span class="span1">                                     žalba u roku od 15 dana od dana </span>
</p>
<p>
<span class="span1">                                     prijema prepisa iste, Višem sudu</span>
</p>
<p>
<span class="span1">                                     u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                                    ZTO. Edina Kraja</span>
</p>
</div>
</div>


</body>
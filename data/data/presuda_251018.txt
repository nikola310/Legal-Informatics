<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 20/2016</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični </span><span class="span1">u vijeću sastavljenom od sudije Tabaš Predraga, kao predsjednika vijeća i sudija Šćepanović Zorana i Vlahović Mirjane, kao članova vijeća</span><span class="span1">, uz učešće Novčić Slobodanke, kao zapisničara, u krivičnom predmetu protiv optuženog P. Z., koga brani M. P. advokat iz B., zbog krivičnog djela teško djelo protiv bezbjednosti javnog saobraćaja iz čl. 348. st. 2. u vezi čl. 339. st. 1. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. </span><span class="span1">142/15 od 02.03.2016</span><span class="span1">. godine, koju je na glavnom pretresu zastupao Vučinić Zoran-državni tužilac VDT u Podgorici, nakon održanog glavnog i javnog pretresa, dana 24.04.2017. godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, dana 09.05.2017. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">P. Z., JMBG ..., od oca G. i majke K., rodjene B., rodjen .... godine u M..., sa prebivalištem u K...-L... G..., državljanin Crne Gore, automehaničar, oženjen, otac četvoro maloljetne djece, završio srednju školu, lošeg imovnog stanja, osudjivan i to: presudom Višeg suda Bijelo Polje, K.br. 50/95 od 19.01.1996. godine, zbog krivičnog djela teško djelo protiv bezbjednosti javnog saobraćaja iz čl. 177. st. 2. Krivičnog zakonika, kojom je osudjen na kaznu zatvora u trajanju od 3 godine i 6 mjeseci, presudom Rejonskog suda Plovdivu-Bugarska, zbog krivičnog djela iz čl. 142. st. 2. tačka 1. i tačka 2. u vezi st. 1. u vezi čl. 54. KZ i osudjen na kaznu zatvora u trajanju od 5 godina, presudom Osnovnog suda Kotor, K.br.259/02 od 10.11.2003. godine, zbog krivičnog djela oduzimanje maloljetnog lica iz čl. 98. st. 1. KZ RCG, kojom mu je izrečena uslovna osuda 2 mjeseca zatvora uslovno na 1 godinu, presudom Osnovnog suda Kotor, K.br. 144/05 od 09.11.2006. godine, zbog krivičnog djela nasilje u porodici ili porodičnoj zajednici iz čl. 220. st. 1. KZ CG, kojom mu je izrečena uslovna osuda 3 mjeseca zatvora uslovno na 2 godine i presudom Osnovnog suda Kotor, K.br. 52/06 od 25.09.2009. godine, zbog krivičnog djela nasilničko ponašanje iz čl. 399. Krivičnog zakonika i osudjen na kaznu zatvora u trajanju od 3 mjeseca.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 20.01.2015. godine, oko 23,30 časova, na magistralnom putu Tivat-Budva, u naselju Radanovići, Opština Kotor, ne pridržavajući se saobraćajnih propisa iz čl. 29. st. 1. i člana 182. st. 4. Zakona o bezbjednosti saobraćaja na putevima, ako ugrozio saobraćaj da je doveo u opasnost život i tijelo ljudi, na način što upravljajući putničkim vozilom marke "M...", reg. oznaka PG ..., iz pravca Kotora u pravcu Budve, pod dejstvom alkohola, u pijanom stanju pri koncentraciji od 1,63 promila apsolutnog </span><span class="span1">alkohola u krvi, vozilom se nije kretao desnom stranom kolovoza u smjeru kretanja, već je prešao na lijevu kolovoznu traku, izgubio kontrolu nad upravljačem i skrenuo van kolovoza, usled čega je došlo do prevrtanja vozila, kojom prilikom je saputnik u vozilu oštećeni Lj. M. zadobio tjelesne povrede u vidu oštećenja za život važnih centara u kičmenoj moždini nastalih zbog preloma više vratnih pršljenova, od kojih povreda je kod oštećenog dana 04.02.2015. godine, nastupila smrt, kojom prilikom je optuženi u odnosu na osnovno krivično djelo postupao sa eventualnim umišljajem, jer je bio svjestan da tako nepropisanom vožnjom može ugroziti javni saobraćaj i time dovesti u opasnost živote ljudi, pa je na to pristao, dok je u odnosu na težu posljedicu-smrt oštećenog Lj. M. postupao sa svjesnim nehatom, jer je bio svjestan da njegovim radnjama takva posljedica može nastupiti, ali je olako držao da do toga neće doći,</span>
</p>
<p>&nbsp;</p>
<p>
<span class="span1">                       - čime je izvršio krivično djelo teško djelo protiv bezbjednosti javnog saobraćaja iz čl. 348. st. 2. u vezi čl. 339. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom citirane zakonske odredbe, te odredbe čl. 2,4,5,6,7,8,15,32,36. i 42. Krivičnog zakonika Crne Gore, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) godine.</span>
</p>
<p>&nbsp;</p>
<p>
<span class="span1">Na osnovu čl. 74. u vezi čl. 66. Krivičnog zakonika Crne Gore, Sud optuženom Pejović Zoranu, izriče</span>
</p>
<p style="text-align:center;">
<span class="span1">MJERU BEZBJEDNOSTI </span>
</p>
<p>&nbsp;</p>
<p>
<span class="span1">Z</span><span class="span1">abrana upravljanja motornim vozilom "B" kategorije u trajanju od 1 (jedne) godine, koja mjera će se sprovesti po pravosnažnosti presude, s tim što se u vrijeme trajanja navedene mjere ne uračunava vrijeme koje će optuženi provesti u zatvoru.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 150,00 eura, te da na ime ostalih troškova krivičnog postupka plati novčani iznos od 602,00 eura, sve u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e:</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.142/15 od 02.03.2016. godine,</span><span class="span1"> </span><span class="span1">optuženom P. Z., stavljeno je na teret izvršenje krivičnog djela - </span><span class="span1">teško djelo protiv bezbjednosti javnog saobraćaja iz čl. 348. st. 2. u vezi čl. 399. st.1. Krivičnog zakonika Crne Gore</span><span class="span1">, pri kojoj optužnici je njen zastupnik ostao u cjelosti do završetka glavnog pretresa, predlažući sudu u završnoj riječi da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi je u svojoj </span><span class="span1">odbrani u prethodnom postupku, na zapisniku o saslušanju osumnjičenog pred VDT-om u Podgorici, Kt.br.142/15 od 15.12.2015. godine, </span><span class="span1">naveo, da je kritične večeri oko 20,00 časova, došao na slavu u kuću B. L. u naselju P... u K..., gdje je zatekao oštećenog sada pok. Lj. M. u vidno pijanom stanju, da je u jednom trenutku počeo razgovor sa oštećenim, koji je u negativnom smislu </span><span class="span1">prokomentarisao svoga sina M. i tom prilikom odgurnuo pepeljaru. Tom prilikom rekao je oštećenom, da ne priča tako za svog sina, koji je dobar momak, te da nije ni mjesto ni vrijeme da priča o tome, nakon čega se oštećeni naljutio, a što je on zaključio po izrazu lica koje je bilo namrgodjeno, da bi potom oštećeni ustao, pružio mu ruku, nakon čega su nastavili da normalno pričaju. U jednom trenutku krenuo je da ide kući, pozdravio se sa svima i kada je izašao ispred kuće L., zaustavila ga je L. M. i pitala, da li može oštećenog Lj. M. prebaciti do kuće, jer mu je to usput. Pristao je i negdje oko 21,30 časova, krenuli su vozilom marke "M..." prema kućama. Tokom puta neobavezno su razgovarali, da bi u jednom trenutku dok su prolazili kroz naselje Radanovići, oštećeni Lj. M. počeo da pominje svog sina M. u negativnom smislu, da je nikakav, slab, na što je on reagovao, tako što je prokomentarisao da su mu sin i kćerka dobra djeca i da treba da ga bude sramota što žive kao podstanari na 500 metara od porodične kuće. U tom trenutku oštećeni Lj. se naljutio i bijesan rekao "Ko si ti da mene savjetuješ", a zatim obje ruke podvukao ispod njegove desne ruke i uhvatio za volan, koji je vukao prema sebi, obzirom da je sjedio na mjestu suvozača, dok je on instiktivno vukao volan u lijevu stranu, jer je znao da je po desnoj strani puta kanal dubok oko dva metra pun vode. Uspio je da uhvati ključ i isključi automobil, ali se auto u tom trenutku počelo prevrtati i sledeće čega se sjeća da je vozilo bilo na krovu u nekakvoj šahti, da je pitao oštećenog "Šta ovo uradi", na što mu je on odgovorio "Neka sam, ti Z. izadji ja ne mogu", da bi nakon nekog vremena čuo da neko doziva "Jesi li živ, jesi li živ", a zatim i nosila hitne pomoći, na koja su ga stavili, nakon čega se više ničega ne sjeća. Optuženi je dalje naveo i objasni, da je po zanimanju automehaničar, da drži servis 32 godine, da je vozilo kojim je upravljao ispravno, jer ga redovno koristi i održava, da je kritične noći po dolasku sa posla izmedju 18,00 i 18,30 časova večerao, popio kafu i jednu malu čašicu rakije, a zatim oko 20,00 časova pošao na slavu, da mu je put na kojem se disila saobraćajna nesreća dobro poznat, jer tuda svakodnevno prolazi 3-4 puta i poznato mu je da je na tom dijelu puta ograničenje brzine 80 km/h, da mu je neposredno prije nezgode mjenjač bio u trećoj ili četvrtoj brzini. Dalje je objasnio, da je kritične noći popio dvije čaše vina i jednu čašicu rakije, da toga dana nije više ništa pio, jer ima problema sa srcem.</span>
</p>
<p>&nbsp;</p>
<p>
<span class="span1">Na glavnom pretresu optuženi P. Z. je ponovio svoju odbranu iz prethodnog postupka, s tim što je dodao i objasnio, da je oštećeni Lj. M. kritičnom prilikom uhvatio volan sa obje ruke, tako što je jednom rukom držao za vrh volana, a drugom rukom za donji dio i vukao ga u desnu stranu, da bi u jednom trenutku kriknuo, podigao se sa sjedišta i ramenom se navali na njega, zbog čega nije bio u mogućnosti da više drži volan, pa je povukao ručnu kočnicu i okrenuo ključ, kada se motor automobila ugasio, nakon čega se više ničega ne sjeća. Objasnio je, da je razlog što je isključio automobil je taj, što je prethodno okrenuo volan u lijevu stranu, pa je isključivanjem automobila računao da će se volan zaključati i blokirati pogonski točkovi, jer je automobil bio u brzinu i na taj način zaustaviti. Dalje je naveo i objasnio, da je te noći kolovoz bila mokra, jer je cijeli dan padala kiša, da se radi o opasnoj dionici puta, pogotovo kad je kolovoz mokar. Objasnio je, da je zbog stanja u kome se nalazio prilikom prvog saslušanja, ispustio da kaže, da je kritičnom prilikom podigao ručnu kočnicu, ali je to činjenica, obzirom da je ista bila zategnuta, što je vidljivo na fotodokumentaciji i provedenim vještačenjem, da mu je noga sve vrijeme bila na kočnici, koju je intezivno pritiskao, a tek nakon toga je podigao ručnu kočnicu i isključio automobil. Pri ovakvoj odbrani optuženi je ostao do završetka glavnog pretresa. </span>
</p>
<p>&nbsp;</p>
<p>
<span class="span1">Branilac optuženog je u završnoj riječi naveo, da provedenim dokazima nije dokazano, da je optuženi izvršio krivično djelo teško djelo protiv bezbjednosti javnog saobraćaja iz čl. 348. st. 2. u vezi čl. 339. st. 1. Krivičnog zakonika Crne Gore, predlažući sudu da ga oslobodi od optužbe, a ukoliko sud nađe da se u radnjama optuženog stiču elementi bića krivičnog djela, prilikom odmjeravanja kazne uzme u obzir olakšavajuće okolnosti koje stoje na strani optuženog.</span>
</p>
<p>&nbsp;</p>
<p>
<span class="span1">Optuženi je u cjelosti prihvatio završnu riječ branioca.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao ovlašćenog predstavnika oštećene porodice, sina oštećenog Lj. M., Lj. M., pročitao zapisnik o uviđaju sačinjen od strane Osnovnog državnog tužilaštva Kotor Ktr.br. 17/15 od 29.01.2015. godine, izvještaj Kliničkog centra Crne Gore br. 111/2015 od 09.02.2015. godine o urađenoj analizi alkohola za optuženog P. Z., izvještaj Kliničkog centra Crne Gore br. 112/2015 od 09.02.2015. godine o urađenoj analizi alkohola na ime oštećenog Lj. M., izvještaj o mašinsko-tehničkom vještačenju sačinjen od strane sudskog vještaka za oblast mašinstva ing.maš. N. M. Ktr.br. 17/15 od 29.01.2015. godine, obdukcioni zapisnik S.br. 27/2015 od 19.02.2015. godine, sačinjen od strane prof. dr. sc. med. Č. D. povodom obdukcije tijela oštećenog Lj. M., otpusnu listu sa epikrizom JZU Opšta bolnica Kotor, matični broj istorije bolesti 351/15 na ime optuženog P. Z., nalaz i mišljenje sudskog vještaka medicinske struke dr. R. N. Kt. br. 75/15 od 23.11.2015. godine, dopunski nalaz dr. R. N. Kti. br. 94/15 od 25.02.2016. godine, te neposredno na glavnom pretresu dana 30.01.2017. godine saslušao vještaka dr. R. N., nalaz i mišljenje  sudskog vještaka mašinske i saobraćajne struke Č. G. od 29.01.2016. godine, te neposredno na glavnom pretresu dana 13.03.2017. godine saslušao vještaka saobraćajne struke Č. G., izvještaj o DNK vještačenju Forenzičkog centra u Danilovgradu broj 515/17 od 28.02.2017. godine, izvršio uvid u dvije pravosnažne presude Osnovnog suda u Kotoru i to: presudu  K. br. 259/02 od 10.11.2013. godine i K. br. 144/5 od 09.11.2006. godine i izvod iz Kaznene evidencije Ministarstva pravde Crne Gore na ime optuženog  Pejović Zorana od 10.05.2016. godine.</span>
</p>
<p>&nbsp;</p>
<p>
<span class="span1">Predstavnik oštećene porodice, Lj. M., sin oštećenog, sada pokojnog Lj. M., je u svom iskazu na glavnom pretresu naveo, da nema neposrednih saznanja za predmetnu saobraćajnu nezgodu, ali se u ime oštećene porodice pridružio krivičnom gonjenju protiv optuženog i u odnosu na njega postavio imovinsko pravni zahtjev, za koji se izjasnio da će oštećena porodica ostvariti u posebnom postupku.</span>
</p>
<p>&nbsp;</p>
<p>
<span class="span1">Iz sadržine zapisnika o uviđaju sačinjenog od strane Osnovnog državnog tužilaštva u Kotoru, Ktr. br. 17/15 od 29.01.2015. godine, proizilazi, da je isti sačinjen dana 29.01.2015. godine, povodom saobraćajne nezgode koja se dogodila dana 20.01.2015. godine u 23,30 časova, na magistralnom putu Tivat-Budva u mjestu Radanovići, Opština Kotor, u kojoj je učestvovalo putničko motorno vozilo, marke „M...“, reg. oznake PG CN 682, vlasništvo F. R. i lica P. Z. i Lj. M., koji su odvezeni sa vozilom jedinice HMP Kotor sa lica mjesta u Opštu bolnicu Kotor prije početka uviđaja. Iz zapisnika se dalje utvrđuje, da je na mjestu saobraćajne nezgode kolovoz prav, bez oštećenja na istom, širine 6,80m, podijeljen u dvije kolovozne trake bijelom isprekidanom linijom širina od po 3,40m, da se pored desne ivice kolovoza, a gledano iz pravca Tivta ka Budvi nalazi zemljano proširenje pored puta, a nakon proširenja most, dok se pored lijeve ivice kolovoza, gledano od Tivta ka Budvi, nalazi </span><span class="span1">betonski kanal-rigola, most, a pored istih nisko rastinje. U vrijeme vršenja uviđaja, kolovoz je mokar, vrijeme je kišovito, doba dana noć, vidljivost loša, bez ulične rasvjete, te da je</span><span class="span1"> u zoni saobraćajne nezgode brzina ograničena na  80km/h postavljenim saobraćajnim znakom. Vozilo marke „M...“, reg. oznaka PG ..., zatečeno je pored lijeve ivice kolovoza, gledano iz pravca Tivta ka Budvi, okrenuto na desni bok, da na kolovozu nijesu uočeni vidljivi tragovi krzanja, zanošenja ili kočenja, </span><span class="span1">da je pored lijeve ivice kolovoza, gledano iz pravca Tivta u pravcu Budve, vidljiv trag ugažene trave i razorane zemlje, koji trag počinje pored betonske rigole paralelno sa 23,80 metara  orjentirne prave linije orjentirnog pravca prema Tivtu, a koji trag vodi do vozila marke „M...“, reg. oznake PG .... Iz zapisnika dalje proizilazi, da je pored lijeve ivice kolovoza, gledajući iz pravcu Tivta oštećena vertikalna signalizacija, tzv. „mačije oko“, oboren betonski stub pored lijeve  ivice kolovoza, zatečeni plastika crne boje pravougaonog oblika u vidu poklopca i više komada alata, dva komada plastike nepravilnog oblika crne i bež boje, naslanjač za glavu sa sjedišta. Na vozilu marke "M..." uočena su oštećenja u većem obimu, koja nijesu mogla biti pojedinačno konstatovana zbog zatečenog položaja vozila. Lice mjesta je fotografisano i skicirano od strane krim tehničara, kojem je naloženo, da izuzme brisebe sa upravljača, mjenjača i ručice unutrašnje strane prednjih lijevih vrata radi DNK vještačenja, donijeta naredba vještaku mašinske struke, da konstatuje oštećenja na vozilu nakon pomjeranja sa lica mjesta, te da se od lica koja su učestvovala u saobraćajnoj nezgodi uzme krv za analizu na prisustvo alkoholau dva navrata, sa razmakom od pola sata. Bliži izgled lica mjesta saobraćajne nezgode, položaj zatečenog vozila i tragova evidentiranih prilikom vršenja uvidjaja saobraćajne nezgode, vjerno su prikazani u fotodokumentaciji i skici lica mjesta, koja je sastavni dio zapisnika o uvidjaju, u koje je sud izvrši uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine izvještaja o mašinsko - tehničkom vještačenju, sačinjenog od strane sudskog vještaka za oblast mašinstva inžinjera N. M., od 29.01.2015. godine, utvrdjuje se, da je vještak dana 24.01.2015. godine, na parking prostoru UP OB Kotor, izvršio detaljan uvid u tehničko stanje i nastala oštećenja na putničkom motornom vozilu „M...“, reg. oznaka PG ..., broja šasije WDB2011261A295168, broja motora 60291110016675, KW 93, radne zapremine motora 2497cm3, godine proizvodnje 1986., oblik i namjena karoserija zatvorena – limuzina, broj vrata 5, broj sjedišta 5, boja vozila siva metalik C8, mase 1260kg, vrsta goriva D2-nafta, stanje kilometraže na brojčaniku 357751km, koji podatak je nepouzdan, da vozilo posjeduje saobraćajnu dozvolu,  broj ..., izdatu od CB Podgorica sa rokom važenja do 16.04.2015. godine, a  koja se vodi na ime F. R. iz P.... Vještak je nadalje utvrdio, da pregledom i uvidom u tehničko stanje i nastala oštećenja, (komplet karoserija vozila sa svim pripadajućim djelovima pretrpjela jače deformacije na uzdužnoj i poprečnoj osi usled prevrtanja, komplet limovi sa ukrasnim elementima oštećeni – jače deformacije, sklop motora i mjenjača sa kardanskim prenosom pretrpio oštećenja, kardan pokidan, vješanje prednjih i zadnjih točkova pretrpjelo oštećenja, a na zadnjem  desnom točku komplet vješanje pokidano, elektro i signalni uređaji polomljeni, instalacija pokidana, instrument tabla sa instrumentima oštećena, akumulator polomljen, komplet stakla na vozilu polomljena – prednje i zadnje vjetrobransko staklo, felna zadnjeg desnog točka aluminijska polomljena, spoljni i unutrašnji retrovizori </span><span class="span1">polomljeni), na putničkom motornom vozilu „M...“ reg. oznaka PG CN 682 nije uočio nedostatke koji bi uticali na tehničko stanje vozila u momentu nezgode. Nadalje, da su pneumatici dugo vremena u upotrebi-vidljiva dotrajalost, gazeća površina istrošena-šare dubine 2-3 mm, da je stanje pneumatika na vozilu „loše“ usled duge upotrebe, mogućnost korišćenja uz opreznu vožnju, prilagođavajući brzinu uslovima puta, da je mišljenja da su, u momentu nezgode,  kočioni  sistem i upravljački mehanizam bili tehnički ispravni i funkcionalni, a opisana oštećenja na vozilu su posledica nastale nezgode, te da se šteta cijeni kao totalna, uz mogućnost korišćenja ostataka kao furde, o čemu odlučuje vlasnik. Vještak je na kraju zaključio da je vozilo „M...“ u momentu nezgode bilo tehnički ispravno, te da tehničko stanje nije uzrok nastale nezgode već neke druge okolnosti, te da je vozač mogao bezbjedno da upravlja vozilom prilagođavajući vožnju uslovima puta.</span>
</p>
<p>&nbsp;</p>
<p>
<span class="span1">Sud je izvještaj vještaka mašinske struke ing. mašinstva N. M., cijenio kao stručan, jasan, objektivn, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Obdukcionog zapisnika Kliničkog centra Crne Gore-Odjeljenja za sudsku medicinu S.br. 27/2015 od 19.02.2015. godine, sačinjenog od strane vještaka prof. dr. sc. med. Č. D. utvrdjuje se, da je smrt oštećenog Lj. M. nasilna i da je nastupila usljed oštećenja za život važnih moždanih centara u kičmenoj moždini, te sledstvenim posledicama i komplikacijama. Nadalje se utvrđuje, da su oštećenja za život važnih centara u kičmenoj moždini nastala zbog preloma više vratnih pršljenova, da su prelomi vratnih pršljenova kao i drugih kostiju, spolja i unutra, nastale kao djelovanje tupine zamahnutog mehaničkog oruđa, te da od oštećenog u vrijeme umiranja nije uzet materijal za analizu alkoholisanosti, jer je od povređivanja do smrti, protekao vremenski interval duži od 24 časa.</span>
</p>
<p>&nbsp;</p>
<p>
<span class="span1">Sud je obdukcioni zapisnik vještaka obducenta prof. dr. sc. med. D. Č., cijenio kao stručan, jasan, objektivn, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine izvještaja Kliničkog centra Crne Gore - Odjeljenja za sudsku medicinu A.br.111/2015 od 09.02.2015. godine, </span><span class="span1">o prisustvu alkohola kod optuženog P. Z., </span><span class="span1">proizilazi da je od istog 135 minuta nakon saobraćajne nezgode za analizu uzeta krv, te da je prvodenom analizom metodom “Widmark”, </span><span class="span1">utvrđena koncentracija apsolutnog alkohola u krvi od 1,34 gram promila.</span>
</p>
<p>&nbsp;</p>
<p>
<span class="span1">Iz sadržine izvještaja Kliničkog centra Crne Gore-Odjeljenja za sudsku medicinu A.br.112/2015 od 09.02.2015. godine, </span><span class="span1">o prisustvu alkohola kod oštećenog Lj. M., </span><span class="span1">proizilazi da je od istog 120 minuta nakon saobraćajne nezgode za analizu uzeta krv, te da je prvodenom analizom “Widmark” </span><span class="span1">utvrđena koncentracija apsolutnog alkohola u krvi od 2,01 gram promila.</span>
</p>
<p>&nbsp;</p>
<p>
<span class="span1">Iz sadržine Nalaza i mišljenja vještaka sudske medicine </span><span class="span1">dr. R. N., </span><span class="span1">o koncentraciji apsolutnog alkohola u krvi kod optuženog P. Z. od 23.11.2015. godine, utvrđuje se, da je vještak na osnovu ustanovljenog stepena alkoholisanosti kod optuženog P. Z., uzimanjem krvi, koja koncentracija je utvrđena iz izvještaja o alkoholisanosti Kliničkog centra Crne Gore-Odjeljenja za sudsku medicinu, nedvosmisleno utvrdio, da je kod </span><span class="span1">optuženog P. Z. postojala faza eliminacije alkohola iz organizma, kada je dozvoljena primjena formule za retrogradno proračunavanje alkohola u vrijeme izvršenja krivičnog djela, te da je koncentracija apsolutnog alkohola u vrijeme odigravanja predmetne saobraćajne nezgode iznosila od 1,63 do 1,72 gram promila, što klinički predstavlja pijano stanje, koje karakteriše vrlo snižene intelektualne funkcije, gubitak samokontrole i samokritičnosti, da dolazi do povremenog gubitka prisebnosti, može se pojaviti grubost, surovost i brutalnost, dolazi do prostorne i vremenske dezorijentacije, shvatanje opasnosti je svedeno na minimum, pa se stvarnost ne uočava realno, moguće povraćanje i vrtoglavica.</span>
</p>
<p>&nbsp;</p>
<p>
<span class="span1">Iz sadržine dopunskog nalaza i mišljenja vještaka sudske medicine </span><span class="span1">istog vještaka, </span><span class="span1">o koncentraciji apsolutnog alkohola u krvi kod optuženog P. Z. od 25.02.2016. godine, utvrđuje se, da je optuženi, a imajući u vidu njegovu izjavu, da je sa ispijanjem alkoholnih pića završio u 21:30h kao i vrijeme nezgode i vrijeme uzorkovanja krvi, kod optuženog u vrijeme predmetne nezgode postojalo stanje eliminacije alkohola iz organizma, kada je dozvoljena primjena formule eliminacije, pa je optuženi u vrijeme predmetne saobraćajne nezgode mogao imati najmanje 1,63 gram promila, a najviše 1,72 gram promila, što klinički predstavlja pijano stanje. Pri tako utvrdjenoj koncentraciji alkohola u krvi kod optuenog, vještak je ustvrdio, da je optuženi popio više od dvije čase vina (2x200ml) i jedne čašice rakije (1x33ml), kako je to naveo u svojoj odbrani.</span>
</p>
<p>&nbsp;</p>
<p>
<span class="span1">Saslušan na glavnom pretresu vještak sudske medicine dr. R. N., je </span><span class="span1">u cjelosti je ostao pri osnovnom i dopunskom nalazu i mišljenju, s tim što je dodao i pojasnio, da imajući u vidu izmjerene koncentracije alkohola u krvi, labaratorijskom metodom, ni u jednoj varijanti, bez obzira kada je ispijanje alkohola bilo, ne može doći do dobijene koncentracije na osnovu samo ovoliko  popijenog alkohola (dvije čašice vina i čašice rakije), pri uobičajenim količinama alkohola koja se nalaze u tim pićima. Objasnio je, da sudsko medicinska literatura govori da ogromna većina osoba ima faktore eliminacije beta u rasponu od 0,13 do 0,17 promila na sat, a koji podatak je koristio prilikom vještačenja, obzirom da nije bilo moguće precizno izračunati faktor eliminacije beta, obzirom da krv nije  izvađena dva puta, sa razmakom od oko pola sata. Dalje je naveo i objasnio, da je zaključak, da se u konkretnom slučaju kod optuženog radilo o fazi eliminacije alkohola iz krvi, temeljio na navodima odbrane optuženog P. Z., koj je naveo, da je oko 21,30 časova, zajedno sa oštećenim krenuo kući, a da se saobraćajna nezgoda dogodila oko 23,30 časova“, a imajući u vidu protek vremena, ukoliko se ova izjava uzme kao istinita, radilo se o fazi eliminacije i u vrijeme nezgode i u vrijeme uzorkovanja krvi, što je neophodno da bi se promijenila formula. Nadalje je objasnio, da ukoliko je od poslednjeg konzumiranja alkoholnih pića do nezgode prošlo manje od 60 minuta, tada se u vrijeme nezgode osoba nalazi u fazi repsorcije alkohola, kada nije dozvoljena primjena formule za retrogramno proračunavanje alkohola, iz razloga što resorpcija nije pravilan proces kao eliminacija, odnosno u istoj jedinici vremena se ne resorbuje ista količina alkohola, tako da tada nije ni moguće utvrditi koliko je bilo alkohola u krvi u vrijeme nezgode. Nadalje, postoji mogućnost da u prvih pola sata nakon ispijanja alkohola uopšte i ne dođe do resorpcije alkohola u krvi, potom da bude nagla resorpcija ili postepena ili bilo koja druga teorijska varijanta, a što sve zavisi od mnogo varijabilnih i neparametrijskih podataka, a što sve onemogućava proračunavanje koncentracije alkohola u vrijeme saobraćajne nezgode. Takođe je objasnio, da je za retrogradni proračun koncentracije alkohola u vrijeme događaja neophodno utvrditi da je i </span><span class="span1">predmetna nezgoda i uzorkovanje krvi bilo u fazi eliminacije, a što se utvrđuje tako što se mora pronaći podatak da je od poslednjeg konzumiranja alkohola pa do nezgode proteklo najmanje 60 minuta i kada se to uvrdi, uz podatak da poslije nezgode takođe nije konzumirao alkohol, zasigurno znamo da je i u vrijeme nezgode i u vrijeme uzorkovanja krvi postojala eliminacija kada je proračun dozvoljen. Ukoliko je sa ispijanjem alkoholnog pića završeno 15 ili 30 minuta prije nezgode, tada bi se u vrijeme nezgode osoba nalazila zasigurno u fazi resorpcije kada nije dozvoljen retrogradni proračun, a teorijski u vrijeme nezgode mogla je da ima i 0,00 promila alkohola u krvi. Vještak je, takođe objasnio da ukoliko oštećeni Lj. M., nije konzumirao alkoholna pića 60 minut prije nezgode i nakon nezgode, u vrijeme nezgode se nalazio u fazi eliminacije i u vrijeme saobraćajne nezgode je mogao imati najmanje 2,27 a najviše 2,35 promila alkohola u krvi, za standardne vrijednosti eliminacije beta od 0,13 do 0,17 promila na sat, prema kojim koncentracijama alkohola u krvi isti se nalazio u pijanom stanju.</span>
</p>
<p>&nbsp;</p>
<p>
<span class="span1">Sud je nalaz i mišljenje, dopunu istog, te usmeno izjašnjenje vještaka sudske medicine dr. R. N., cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržaja otpusne liste sa epikrizom JZU Opšta bolnica Kotor, matični broj istorije bolesti 351/15, na ime optuženog P. Z., utvrđuje se da je isti dana 21.01.2015. godine, dovezen od strane HP Kotor kao hitan slučaj, zbog povreda zadobijenih u saobraćajnoj nezgodi.</span>
</p>
<p>
<span class="span1"> </span>
</p>
<p>
<span class="span1">Iz sadržaja nalaza i mišljenja vještaka saobraćajne struke Č. G. od 29.01.2016. godine, </span><span class="span1">utvrđuje se, da je taj vještak na osnovu uviđajne dokumentacije, podataka o putu, analizom oštećenja na vozilu i tragovima nastalih u nezgodi utvrdio da je brzina kretanja vozila „M...”, neposredno prije početka traga silaska sa kolovoza - ugažene trave i razorane zemlje (koji trag je označen rednim brojem 10 na skici lica mjesta), bila oko 80 km/h, što je vještak utvrdio na osnovu prosječnog usporenja vozila "M...." od mjesta silaska sa kolovoza, duž prevrtanja do konačnog zaustavljanja, izgubljene brzine, u procesu deformisanja, pri tom uzimajući u obzir ekvivalent deformacionog rada, koeficijent mase vozila i same mase vozila, kojeficijenat zakorekciju čvrstoće i stanja karoserije. Nadalje, iz nalaza se utvrdjuje, da je potreban zaustavni put vozila "M..." vožen brzinom oko 80 km/h, po mokrom kolovozu bio 63,35 metara, od čega je put reagovanja 24,43 metra, a put kočenja 38,92 metara, dok je vrijeme potrebno za zaustavljanje 4,70 sekundi. Nadalje, vještak je utvrdio, da je vozač vozila "M..." bočno pomjerio-izmakao svoje vozilo iz saobraćajne trake kojom se kretao, do početka traga silaska sa kolovoza na lijevoj saobraćajnoj traci za njegov smjer kretanja, te da je pri posjedovanoj brzini od oko 80 km/h, put izmicanja iznosio 63,30 metara, za vrijeme od 2,85 sekundi, te je stoga zaključio, da je vozač vozila "M..." na putu izmicanja pri posjedovanoj brzini  imao i prostornih i vremenskih uslova da aktivira radnu kočnicu i na putu od oko 63,30 metara, koje mu je bilo na raspolaganju, zaustavi vozilo prije mjesta početka traga silaska sa kolovoza. Vještak je u svom pisanom nalazu analizirao i izjavu optuženog, da je oštećeni uhvatio za volan koji je vukao u desnu stranu prema sebi, jer je sjedio na mjestu suvozača, dok je on vukao u lijevu stranu, da je uspio da dohvati ključ i isključi automobil pa je zaključio, da bi opisane radnje ukupno trajale duže od vremena koje je vozaču predmetnog vozila bilo potrebno za zaustavljanje vozila, posjedovanom brzinom, pravovremenim aktiviranjem radne kočnice u trenutku preduzimanja radnje suvozača na upravljaču. </span><span class="span1">Nadalje,  vještak je zaključio, da gašenje motora na predmetnom vozilu dovodi do prestanka ispravnog  funkcionisanja kočionog sistema, a da upravljački mehanizam otežano funkcioniše. </span>
</p>
<p>&nbsp;</p>
<p>
<span class="span1">Saslušan na glavnom pretresu dana 13.03.2017. godine, vještak saobraćajne struke Čarapić Goran,</span><span class="span1"> u cjelosti ostao pri svom pisanom nalazu i mišljenju, s tim što je dodao i pojasnio, da se na osnovu analize skica lice mjesta, može zaključiti da na kolovozu, prije mjesta silaska sa kolovoza, nijesu uočljivi bilo kakvi tragovi, a posebno ne tragovi koji bi ukazivali da je vozilo „M...“ intenzivno usporavalo odnosno kočilo, iz kog razloga je i konstatovao da vozač vozila „M...“ na tom putu izmicanja do mjesta silaska sa kolovoza nije intenzivo kočio upotrebom radne – nožne kočnice. Vještak je dalje naveo i objasnio, da stanje pneumatika na predmetnom vozilu nije moglo uticati na održavanje bezbjednog smjera kretanja vozila, odnosno održavanju pravolinijske putanje vozila saobraćajnom trakom kojom se vozilo kretalo, te da dubina šara na zadnjim pneumaticima od 2-3 milimetra, kako je to konstatovao vještak mašinske struke, nije uticala na uzrok, tok i dinamiku predmetne nezgode. Objasnio je, da bi pri takvom stanju pneumatika, uz intenzivno kočenje upotrebom radne kočnice, </span><span class="span1">na kolovozu su morali ostati vidljivi tragovi intenzivnog kočenja, čak i na mokrom kolovozu, što u konkretnom nije slučaj. Dalje je objasnio,  da pod pretpostavkom, da na vozilu "M..." nije bio u funkciji motor, da je ručica mjenjača bila u nekom stepenu prenosa, vozilo bi se i dalje kretalo silom inercije, te da bi u tim uslovima kočioni i upravljački sistem na vozilu imali odredjenu funkciju, ali ne onakvu kakvu bi imali da je motor u funkciji. Objasnio je, da isključivanjem pogonskog motora, ne dolazi do blokade pogonskih točkova, ukoliko je vozilo bilo u nekom većem stepenu prenosa, već bi se pogonski točkovi nastavili okretati do konačnog zaustavljanja, uz usporovanje trenjem, i da u tom slučaju na kolovozu ne bi ostali tragovi pneumatika od predmetnog vozila. Vještak je dalje naveo i objasnio, da bi u slučaju naglog usmjeravanja točka upravljača udesno, a zatim ulijevo, pri brzini od oko 80 km/h, došlo do destabilizacije vozila i njegove rotacije po kolovozu, kada bi na kolovozu ostali tragovi u vidu tragova zanošenja. </span>
</p>
<p>&nbsp;</p>
<p>
<span class="span1">Sud je nalaz i mišljenje, te usmeno izjašnjenje vještaka saobraćajne struke Č. G., cijenio kao stručno, jasno, objektivno, zasnovano na pravilima struke i nauke, pa je iste u cjelosti prihvatio, obzirom da su predmetnim vještačenjem i usmenim izjašnjenjem vještaka po ocjen ovog suda utvrdjene sve relevantne činjenice vezano za nastanak i tok predmetne saobraćajne nezgode, a koje vještačenje je  za osnov imalo podatke iz spisa predmeta-uvidjajne dokumentacije i odbrane optuženog, te je stoga kao neosnovan cijenio predlog branioca optuženog, da se u dokaznom postupku odredi novo saobraćajno vještačenje.</span>
</p>
<p>&nbsp;</p>
<p>
<span class="span1">Iz sadržine  Izvještaja o DNK vještačenju Forenzičkog centra u Danilovgradu broj 515/17 od 28.02.2017. godine, sačinjenog od strane vještaka forenzičke genetike J. J.,  utvrđuje se, da je tom centru na vještačenje dostavljen biološki materijal izuzet iz unutrašnjosti spredmetnog vozila prilikom vršenja uvidjaja i to bris označen "B1" izuzet sa točka upravljača, "B2"  izuzet sa ručice mjenjača, "B3" izuzet sa ručke unutrašnje strane prednjih lijevih vrata i "B4" izuzet sa ručice za otvaranje prozora prednjih lijevih vrata, kao i nesporni biološki materijal optuženog P. Z. i oštećenog Lj. M., te da je DNK analizom spornog i nespornog bološkog materijala, na brisu označenim "B1" (biološki materijal izuzet sa točka upravljača) utvrdjeno, prisustvo biološkog materijala od najvjerovatnije tri osobe, da dobijeni rezultat DNK analize </span><span class="span1">daje ekstremno jaku podršku hipotezi, da je optuženi P. Z. jedan od donora biološkog materijala, odnosno ne podržava hipotezu, da je oštećeni Lj. M. jedan od donora biološkog materijala, da na brisu označenom "B2" izuzet sa ručice mjenjača utvrdjeno prisustvo manje količine biološkog materijala od najvjerovatnije dvije osobe, te da se rezultatima DNK analize nije moguće izjasniti, da li je optuženi P. Z. donor biološkog materijala, odnosno analiza ne podržava hipotezu, da je oštećeni Lj. M. jedan od donora, dok na brisevima označenim "B3" i "B4", nije utvrdjeno prisustvo dovoljne količine biološkog materijala za interpretaciju.</span>
</p>
<p>&nbsp;</p>
<p>
<span class="span1">Sud je izvještaj o DNK vještačenju, cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadrine dvije pravosnažne presude Osnovnog suda u Kotoru, utvrdjuje se da je optuženi P. Z. osudjivan i to: presudom K.br. 259/02 od 10.11.2003. godine, </span><span class="span1">zbog krivičnog djela oduzimanje maloljetnog lica iz čl. 98. st. 1. KZ RCG, kojom mu je izrečena uslovna osuda 2. mjeseca zatvora uslovno na 1. godinu i  presudom K.br. 144/05 od 09.11.2006. godine, zbog krivičnog djela nasilje u porodici ili porodičnoj zajednici iz čl. 220. st. 1. KZ CG, kojom mu je izrečena uslovna osuda 3. mjeseca zatvora uslovno na 2. godine.    </span>
</p>
<p>&nbsp;</p>
<p>
<span class="span1">Iz</span><span class="span2"> </span><span class="span1">izvoda iz kaznene evidencije Ministarstva pravde Crne Gore na ime o</span><span class="span1">ptuženog, proizilazi da je isti osuđivan i to: </span><span class="span1">presudom Višeg suda Bijelo Polje, K. br. 50/95 od 19.01.1996. godine, zbog krivičnog djela teško djelo protiv bezbjednosti javnog saobraćaja iz čl. 177. st. 2. Krivičnog zakonika, kojom je osuđen na kaznu zatvora u trajanju od 3. godine i 6. mjeseci, presudom Rejonskog suda Plovdivu-Bugarska, zbog krivičnog djela iz čl. 142. st. 2. tačka 1. i tačka 2. u vezi st. 1. u vezi čl. 54. KZ i osudjen na kaznu zatvora u trajanju od 5. godina, presudom Osnovnog suda Kotor, K.br.259/02 od 10.11.2003. godine, zbog krivičnog djela oduzimanje maloljetnog lica iz čl. 98. st. 1. KZ RCG, kojom mu je izrečena uslovna osuda 2. mjeseca zatvora uslovno na 1. godinu, presudom Osnovnog suda Kotor, K.br. 144/05 od 09.11.2006. godine, zbog krivičnog djela nasilje u porodici ili porodičnoj zajednici iz čl. 220. st. 1. KZ CG, kojom mu je izrečena uslovna osuda 3. mjeseca zatvora uslovno na 2. godine i presudom Osnovnog suda Kotor, K.br. 52/06 od 25.09.2009. godine, zbog krivičnog djela nasilničko ponašanje iz čl. 399. Krivičnog zakonika i osuđen na kaznu zatvora u trajanju od 3. mjeseca.</span>
</p>
<p>&nbsp;</p>
<p>
<span class="span1">Cjeneći rezultate cjelokupnog dokaznog postupka, navode optužbe, odbrane  optuženog, te sve provedene dokaze kako pojedinačno  tako i u njihovoj međusobnoj povezanosti, ovaj sud je našao, da je optuženi P. Z. izvršio krivično djelo – teško djelo protiv bezbjednosti javnog saobraćaja iz čl. 348. st. 2. u vezi čl. 399. st. 1. Krivičnog zakonika Crne Gore, na način, mjesto i u vrijeme kako je to bliže predstavljeno u izreci presude. </span>
</p>
<p>&nbsp;</p>
<p>
<span class="span1">Naime, u postupku je na nesumnjiv način utvrđeno, da se predmetna saobraćajna nezgoda dogodila dana 20.01.2015. godine, oko 23,30 časova, na magistralnom putu Tivat - Budva, u naselju Radanovići, Opština Kotor, na dijelu puta na kome je kolovoz prav, bez oštećenja, u vrijeme nezgode mokar, šrine 6,8 metara, isprekidanom linijom podijeljen na dvije saobraćajne trake od po 3,4 metra, namijenjen za kretanje vozila u oba smjera, na kom dijelu puta je brzina ograničena do 80 km/h postavljenim saobraćajnim znakom, da je u predmetnoj saobraćajnoj </span><span class="span1">nezgodi učestvovao optuženi P. Z., koji je upravljao putničkim motornim vozilom marke „M.“ reg. oznaka PG ..., iz pravca Tivta u pravcu Budve, sa kojim se kao saputnik u vozilu na mjestu suvozača nalazio oštećeni Lj. M., a koje činjenice je sud nesumnjivo utvrdio iz sadržine zapisnika o uviđaju Osnovnog državnog tužilaštva u Kotoru Kt.br. 17/15 od 29.01.2015. godine, skice lica mjesta i fotodokumentacije predmetne saobraćajne nezgode Uprave Policije  OB Kotor, a što nije sporio ni optuženi u navodima svoje odbrane.</span>
</p>
<p>&nbsp;</p>
<p>
<span class="span1">Nadalje, u postupku je nesumnjivo utrvđeno, da je optuženi P. Z. kritičnom prilikom i na konfliktnoj dionici puta, upravljao vozilom marke "M..." pod dejstvom alkohola, u pijanom stanju pri koncentraciji od 1,63 gram promila apsolutnog alkohola u krvi, a koju činjicu je sud nesumnjivo utvrdio iz stručnog i objektivnog nalaza, dopune istog i usmenog izjašnjenja vještaka sudske medicine dr. R. N., koji vještak je na osnovu izvještaja Kliičkog Centra Crne Gore - Odjeljenja za sudsku medicinu A.br. 111/15 od 06.02.2015. godine, o koncentraciji alkohola u krvi kod optuženog, a koja analiza je urađena 135 minuta nakon nezgode i kojom analizom je utvrdjena koncentracija apsolutnog alkohola u krvi od 1,34 gram promila, te navoda odbrane optuženog P. Z., da je posledju količinu alkohola popio oko 21,30 časova, kada je sa oštećenim krenuo kući nesumnjivo utvrdio, da je kod optuženog i u vrijeme saobraćajne nezgode i vadjenja krvi za analizu postojala faza eliminacije alkohola iz organizma, što je dozvoljavalo primjenu formule za retrogradno proračunavanje alkohola u vrijeme izvršenja krivičnog djela, uz primjenu faktora eliminacije beta u rasponu od 0,13 do 0,17 promila na sat, na osnovu čega je vještak zaključio, da je koncentracija apsolutnog alkohola u krvi kod optuženog u vrijeme nastanka predmetne saobraćajne nezgode iznosila u rasponu od 1,63 do 1,72 gram promila, što klinički predstavlja pijano stanje, koje karakteriše vrlo snižene intelektualne funkcije, gubitak samokontrole i samokritičnosti, prostorne i vremenske dezorjentacije, pogrešnog shvatanja realnosti itd. </span>
</p>
<p>&nbsp;</p>
<p>
<span class="span1">U postupku je nesumnjivo utvrđeno, da se optuženi P. Z., koji je upravljao vozilom marke "M...“ magistralnim putem iz pravca Tivta u pravcu Budve, nije kretao desnom stranom kolovoza u smjeru kretanja, već je sa vozilom prešao u lijevu saobraćajnu traku, skrenuo van kolovoza preko lijeve ivice kolovoza, gledano za njegov smjer kretanja, usljed čega je došlo do prevrtanja vozila, kojom prilikom je saputnik u vozilu optuženog, oštećeni M. Lj. zadobio tjelesne povrede u vidu oštećenja za život važnih centara u kičmenoj moždini nastalih zbog preloma više vratnih pršljenova, od kojih povreda je kod oštećenog dana 04.02.2015. godine nastupila smrt.</span>
</p>
<p>&nbsp;</p>
<p>
<span class="span1">Ovakvo činjenično stanje, sud je nesumnjivo utvrdio, iz stručnog i objektivnog nalaza i mišljenja stalnog sudskog vještaka saobraćajne struke Č. G. i njegovog usmenog izjašnjenja na glavnom pretresu, koji je na osnovu analize svih okolnosti koje karakterišu nastanak i razvoj predmetne saobraćajne nezgode utvrdio, da je brzina kretanja vozila „M...“, neposredno prije početka traga silaska sa kolovoza, bila oko 80km/h, pri kojoj brzini je po mokrom kolovozu, vozač imao i prostorno i vremenskih uslova  da zazustavi vozilo na kolovozu, obzirom da je zaustavni put pri posjedovanoj brzini i mokrom kolovozu iznosio 63,35 metara, a potrebno vrijeme 4,70 sekundi, odnosno, da je put izmicanja pri posjedovanoj brzini iznosio 63,30 metara, za vrijeme od 2,85 sekundi, što upućuje na nesumnjiv zaključak, da je optuženi upravljajući predmetnim vozilom, imao prostornih, vremenskih i tehničkih uslova da aktiviranjem radne kočnice, na putu od oko 63,30 metara, koje mu je bilo na raspolaganju, </span><span class="span1">zaustavi vozilo prije mjesta početka traga silaska sa kolovoza, odnosno optuženi je imao sve tehničke uslove da zadrži pravac kretanja svojom desnom saobraćajnom trakom kojom se kretao iz pravca Tivta u pravcu Budve, bez usmjeravanja vozila ulijevo i silaska sa kolovoza, te da na uočenu opasnost nije reagovao usporavanjem vozila i po potrebi zaustavljanjem istog, za šta je imao i vremenskih i prostornih mogućnosti, obzirom da na komfliktnoj dionici puta prije početka traga silaska sa kolovoza, nijesu po kolovozu i van istog uočeni tragovi karakteristični za tragove intezivnog kočenja, kao ni tragovi karakteristični za slučaj iznenadnog loma ili otkaza nekog uredjaja na vozilu, čija je funkcija upravljivost vozila, kako je to sud nesumnjivo utvrdio, iz sadržine zapisnika o uvidjaju saobraćajne nezgode Osnovnog državnog tužilaštva u Kotoru. </span>
</p>
<p>&nbsp;</p>
<p>
<span class="span1">Činjenica da je kod oštećenog Lj. M., od posledica saobraćajne nezgode nastupila smrt usljed oštećenja za život važnih centara u kičmenoj moždini, nastali zbog preloma više vratnih pršljenova, sud je nesumnjivo utvrdio iz sadržine Obdukcionog zapisnika Kliničkog centra Crne Gore - Odjeljenja za sudsku medicinu S.br. 27/15 od 19.02.2015. godine, sačinjenu od strane vještaka sudske medicine prof. dr. Č. D..</span>
</p>
<p>&nbsp;</p>
<p>
<span class="span1">Sud je cijenio i navode odbrane optuženog, da je do destabilizacije vozila kojim je upravljao, skretanja u lijevu saobraćajnu traku, izlijetanja i prevrtanja vozila preko lijeve ivice kolovoza gledano za njegov smjer kretanja, došlo iz razloga što je oštećeni Lj. M., koji je u vozilu sjedio na mjestu suvozača, sa obje ruke uhvatio za volan i vukao ga u desnu stranu, dok je optuženi reagovao, povlačeći volan u lijevu stranu, što je bio razlog da dodje do destabilizacije vozila, izlijetanja i prevrtanja preko lijeve ivice kolovoza, pa je takve navode odbrane cijenio kao neosnovane i sračunate na izbjegavanje krivice, obzirom, da je optuženi takvom svojom odbranom pokušao da prikaže, da su radnje oštećenog prouzrokovale predmetnu saobraćajnu nezgodu. Ovo iz razloga, što su takvi navodi odbrane optuženog, opovrgnuti stručnim i objektivnim izvještajem o DNK vještačenju Forenzičkog centra u Danilovgradu, broj 515/17 iz kojeg je sud nesumnjivo utvrdio, da u biološkom materijalu izuzetom sa točka upravljača-volana predmetnog vozila, a koji biološki materijal je izuzet prilikom vršenja uvidjaja na licu mjesta, nije dokazano prisustvo biološkog materijala oštećenog Lj. M., već isključivo optuženog P. Z. (ekstremno jaka podrška). Nadalje, navodi odbrane optuženog, da je za sve vrijeme otimanja oko volana sa oštećenim, držao nogu na radnoj kočnici, koju je intezivno pritiskao pokušavajući da zaustavi vozilo, opovrgnuti su kako sadržinom uvidjajne dokumentacije, iz koje nesumnjivo proizilazi, da na konfliktnoj dionici puta prije početka traga silaska vozila sa kolovoza, nijesu uočeni bilo kakvi tragovi, a posebno ne tragovi intezivnog kočenja, a koji tragovi bi morali ostati na kolovozu u slučaju intezivnog kočenja radnom kočnicom, kako to nesumnjivo proizilazi iz izjašnjenja vještaka saobraćajne struke Č. G. i pored činjenice, da je kolovoz bio mokar, a da je dubina šara na zadnjim pneumaticima bila od 2-3 mm. Nadalje, navodi odbrane optuženog sa glavnog pretresa, da je prilikom otimanja oko volana sa oštećenim uspio rukom da dohvati za kontakt bravu, i isključi automobil, kako bi isti zaustavio, jer je računao da će u tom slučaju pogonski točkovi na automobilu blokirati, za sud su krajnje neuvjerljivi i nelogični, obzirom da iz izjašnjenja stalnog sudskog vještaka saobraćajne struke nesumnjivo proizilazi, da u slučaju gašenja motora, pri činjenici da je ručica mjenjača u nekom većem stepenu prenosa, a optuženi je naveo, da mu je bila u trećoj ili četvrtoj brzini, ne bi došlo do zaustavljanja vozila i blokade pogonskih točkova, već bi vozilo nastavilo da se kreće silom inercije do konačnog zaustavljanja, uz usporavanje trenjem, bez ostavljanja </span><span class="span1">tragova na kolovozu, te da u tom slučaju kočioni i upravljački sistem na vozilu, slabije funkcionišu, a koja činjenica je po ocjeni suda optuženom morala biti poznata, imajući u vidu da je optuženi po zanimanju automehaničar, koji se tom profesijom bavi 32 godine, kako to proizilazi iz navoda njegove odbrane. Nadalje, neosnovani su navodi odbrane optuženog, da je do destabilizacije i izlijetanja vozila preko lijeve ivice kolovoza došlo, usljed naglog usmjeravanja vozila udesno od strane oštećenog, a zatim ulijevo, jer bi u tom slučaju, pri posjedovanoj brzini od oko 80 km/h, došlo do rotacije vozila na kolovozu, u kom slučaju bi ostali tragovi u vidu zanošenja, a kako je to sud nesumnjivo zaključio iz usmenog izjašnjenja vještaka saobraćajne struke, a koji tragovi nijesu uočeni na konfliktnoj dionici puta, kako to nesumnjivo proizilazi iz uvidjajne dokumentacije. Konačno, i da su tačni navodi odbrane optuženog, da je oštećeni tokom vožnje sa obje ruke uhvatio za volan, usmjeravajući vozilo u desnu stranu, optuženi je, kako to proizilazi iz stručnog i objektivnog nalaza i mišljenja vještaja saobraćajne struke Č. G., imao prostornih i vremenskih uslova, da blagovremenim aktiviranjem radne kočnice na uočenu opasnost, zaustavi vozilo prije početka traga silaska sa kolovoza, o čemu se sud prethodno izjasnio u presudi. </span>
</p>
<p>&nbsp;</p>
<p>
<span class="span1">Kod ovako utvrdjenog činjeničnog stanja, sud je kao neosnovan odbio predlog odbrane, da se u dopuni dokaznog postupka sasluša vještak humane genetike J. J., policijski službenik-krim tehničar D. J. koji je izuzimao biološke tragove iz predmetnog automobila, kao i B. i M. L. kod kojih su optuženi i oštećeni bili na slavi kritične noći, jer bi provodjenje ovih dokaza vodilo odugovlačenju postupka i uvećavanju njegovih troškova.</span>
</p>
<p>&nbsp;</p>
<p>
<span class="span1">Imajući u vidu naprijed izloženu činjeničnu građu, sud je nesumnjivo utvrdio, da je optuženi P. Z., kritičnom prilikom kao učesnik u saobraćaju, upravljajući vozilom marke "M...“ postupao protivno odredbi iz čl. 29. st.1. ZOBS-a na putevima, kojom je propisano da se vozilo kreće desnom stranom kolovoza u smjeru kretanja i odredbi čl.182. st. 4. ZOBS-a na putevim, kojom je propisano da vozač ne smije da upravlja vozilom u saobraćaju na putu niti da počne da upravlja vozilom, ako je pod dejstvom alkohola, pa je optuženi postupajući, suprotno citiranim zakonskim odredbama ugrozio saobraćaj i doveo u  opasnost život i tijelo ljudi, na način što je kritičnom prilikom na magistralnom putu Tivat-Budva, u naselju Radanovići, Opština Kotor, upravljao putničkim motornim vozilom marke „M...“, reg. oznaka PG ..., iz pravca Kotora u pravcu Budve, pod dejstvom alkohola u pijanom stanju pri koncentraciji od 1,63 promila apsolutnog alkohola u krvi i nije se kretao desnom stranom kolovoza u smjeru kretanja, već je istim prešao na suprotnu kolovoznu traku, izgubio kontrolu nad upravljačem i skrenuo van kolovoza, kojom prilikom je saputnik u vozilu optuženog, oštećeni Lj. M., zadobio tjelesne povrede u vidu oštećenja za život važnih centara u kičmenoj moždini nastalih zbog preloma više vratnih pršljenova, od kojih povreda je kod oštećenog dana 04.02.2015. godine nastupila smrt.</span>
</p>
<p>&nbsp;</p>
<p>
<span class="span1">Postupajući na naprijed opisani način, ne pridržavajući se odredbi čl. 29. st. 1. i 182. st. 4. ZOBS-a na putevima, upravljajući vozilom  u saobraćaju pod dejstvom alkohola u pijanom stanju, pri koncentaciji od 1,63 gram promilla apslolutnog alkohola u krvi, optuženi je bio svjestan da na taj način može ugroziti saobraćaj i dovesti u opasnost život i tijelo ljudi, a koja činjenica je optuženom morala biti poznata, kao dugogodišnjem vozaču,  ali je i pored toga na tako nešto pristao, postupajući pritom u odnosu na osnovno krivično djelo ugrožavanje javnog saobraćaja iz čl. 339. st. 1. Krivičnog zakonika Crne Gore, sa eventualnim umišljajem. Kao posledica izvršenja </span><span class="span1">osnovnog krivičnog djela nastupila je smrt oštećenog Lj. M., što predstavlja kvalifikatorno obilježje bića krivičnog djela iz čl. 348. st. 2. Krivičnog zakonika Crne Gore, koji stoji u vezi sa radnjama optuženog, pa je u odnosu na težu posledicu optuženi postupao iz nehata.</span>
</p>
<p>&nbsp;</p>
<p>
<span class="span1">Na osnovu svega izloženog, sud je zaključio da su se u radnjama optuženog P. Z. ostvarili svi subjektivni i objektivni elementi bića krivičnog djela teško djelo protiv bezbjednosti javnog saobraćaja iz čl. 348. st. 2. u vezi čl. 339. st.1. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Sud je cijenio i ostale dokaze provedene u postupku, pa je našao da oni nijesu od uticaja na drugačiju odluku u ovoj krivičnoj stvari.</span>
</p>
<p>&nbsp;</p>
<p>
<span class="span1">Odlučujući o kazni za optuženog sud je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio da je porodičan čovjek, otac četvoro maloljetne djece, dok je kao otežavajuću okolnost cijenio njegov raniji život tj. osuđivanost za isto krivično djelo, a što je utvrđeno iz izvoda iz KE za optuženog, pa je sud cijeneći naprijed navedenu olakšavajuću i otežavajuću okolnost na strani optuženog, istog za izvršeno krivično djelo osudio na kaznu zatvora u trajanju od 3 (tri) godine, nalazeći da je tako odmjerena kazna adekvatna stepenu krivice optuženog za izvršeno krivično djelo, te da predstavlja onu mjeru koja je nužno neophodna da se ostvari svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe propisivanja i  izricanja krivičnih sankcija iz čl. 4. st. 2. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je optuženom na osnovu čl. 74. Krivičnog zakonika Crne Gore, uz izrečenu kaznu zatvora, izrekao i mjeru bezbjednosti zabrane upravljanja motornim vozilom "B" kategorije u trajanju od 1 (jedne) godine, obzirom da je provedenim dokazima u postupku nesumnjivo utvrdjeno, da je optuženi kao učesnik u saobraćaju i ranije osudjivan za teži oblik krivičnog djela ugrožavanje javnog saobraćaja, koje je za posljedicu imalo takodje smrt jednog lica, a što je sud utvrdio iz Izvoda iz KE, a koja okolnosti ukazuja da je opasno da optuženi jedno vrijeme upravlja vozilom u javnom saobraćaju i što sve opravdava izricanje navedene mjere bezbjednosti, kako bi se otklonili stanja i uslovi, koji mogu biti od uticaja da optuženi ubuduće vrši krivična djela, u okviru opšte svrhe izricanja mjera bezbjednosti iz čl. 66. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako je optuženi oglašen krivim, sud ga je obavezao na plaćanje troškova krivičnog postupka-sudskog paušala u iznosu od 150,00 eura, te da na ime ostalih troškova postupka plati iznos od 602,00 eura, a koje troškove je sud imao po osnovu medicinskog vještačenja po vještacima prof. dr. Č. D. i dr. R. N., za saobraćajno vještačenje po vještaku Č. G. i vještaku mašinske struke M. N., sve u roku od 15 dana po pravosnažnosti presude, pod prijetnjom prinudne naplate, shodno čl. 226. i 229. Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Na osnovu izloženog, odlučeno je u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 09.05.2017. godine</span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">Zapisničar                                                              PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                            Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">  - VDT Podgorica,</span>
</p>
<p>
<span class="span1">  - Optuženom,</span>
</p>
<p>
<span class="span1">  - Braniocu optuženog</span>
</p>
<p>
<span class="span1">  - Predstavnku oštećene porodice Lj. po pravosnažnost presude</span>
</p>
<p>&nbsp;</p>
<p>
<span class="span1">Postupljeno, dana ____________ godine.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
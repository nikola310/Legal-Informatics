<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:12pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.625in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:start;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:1.5in;text-align:start;hyphenate:auto;font-family:Times New Roman;font-size:13pt;}
.p8{margin-left:-0.09861111in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.6166667in;margin-left:-0.125in;margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p11{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:Times New Roman;font-size:13pt;}
.p13{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p14{text-indent:0.5in;text-align:center;hyphenate:auto;font-family:Times New Roman;font-size:13pt;}
.p15{text-align:justify;hyphenate:auto;font-family:Times New Roman;font-size:13pt;}
.p16{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p17{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p18{margin-left:0.5in;text-align:start;hyphenate:auto;font-family:Times New Roman;font-size:13pt;}
.p19{margin-left:0.25in;text-align:start;hyphenate:auto;font-family:Times New Roman;font-size:13pt;}
.p20{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 252/11</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu optuženog </span><span class="s1">Č.I.</span><span>, zbog krivičnog djela teška krađa iz čl. 240 st.1 tč.1 Krivičnog zakonika, po optužnici Osnovnog državnog tužilaštva u Baru Kt. br. 187/11 od 10.08.2011. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca R. I., optuženog i njegovog branioca po službene dužnosti M.D., advokata iz B., dana 24.10.2011. godine donio je i javno objavio,</span>
</p>
<p class="p6"></p>
<p class="p7">
<span class="s1">        P R E S U D U</span><span> </span>
</p>
<p class="p8"></p>
<p class="p9">
<span>Optuženi </span><span class="s1">Č. I.</span><span>, J</span><span class="s2">MBG..., od oca T. i majke Đ. rođene H., rođen ... godine u K., Opština Bar, gdje je i stalno nastanjen, po zanimanju moler, razveden, otac jednog djeteta, završio osnovnu školu, pismen, osuđivan presudama : Vojnog suda u Beogradu od 09.09.1971. godine, zbog krivičnog djela krađa vojne opreme iz čl. 347 st.2 na kaznu 2 godine strogog zatvora, Opštinskog suda Titograd K broj 514/73 od 09.01.1975. godine, zbog krivičnog djela iz čl. 254-2 KZ, na kaznu zatvora od 45 dana, Okružnog suda Titograd K broj 264/76 od 23.03.1979. godine, zbog krivičnog djela iz čl. 250 st.1 tč.1 KZ, na kaznu zatvora od 1 godine i 4 mjeseca, Opštinskog suda Zagreb K broj 1238/81 od 03.06.1981. godine, zbog krivičnog djela iz čl.130/1 KZRH, na kaznu zatvora od 7 mjeseci, Okružnog suda Titograd K broj 1425/83 od 05.11.1985. godine, zbog krivičnog djela iz čl. 153 st.1 tč. 1 KZ SRCG, na kaznu zatvora od 9 mjeseci, Osnovnog suda Bar K broj 441/06 od 23.07.2008. godine, zbog krivičnog djela teška krađa čl. 240/1 u vezi čl. 20 KZ, na kaznu zatvora od 6 mjeseci, Osnovnog suda Bar K broj 380/06 od 21.09.2006. godine, zbog krivičnog djela teška krađa čl. 240/1 KZ, na kaznu zatvora od 1 godine, Osnovnog suda Kotor K broj 310/06 od 18.10.2006. godine, zbog krivičnog djela teška krađa čl. 240 st.1 tč. 1 u vezi čl. 49 KZ, na kaznu zatvora od 1 godine, Općinskog suda Bujama K broj 492/05-21 od 30.11.2005. godine, zbog krivičnog djela iz čl. 217 st.1 tč 1 u vezi čl. 33 i čl. 6 KZ, na kaznu zatvora od 10 mjeseci, uslovno na 3 godine i protjerivanje iz Hrvatske na 4 godine, Osnovnog suda Kotor K broj 356/07 od 31.10.2007. godine, zbog krivičnog djela teška krađa čl. 240 st. 1 tč. 1 u vezi čl. 20 KZ, na kaznu zatvora od 3 mjeseca, Osnovnog suda Podgorica K broj 1409/05 od 27.01.2009. godine, zbog krivičnog djela teška krađa čl. 240/1 u vezi čl. 20 KZ, na kaznu zatvora od 6 mjeseci, Općinskog suda Bujama K broj 20/08 od 16.05.2008. godine, zbog krivičnog djela iz čl. 217 st.1 tč 1 u vezi čl. 216 st.1 KZ, na kaznu zatvora od 1 godine i dva mjeseca, Osnovnog suda Herceg Novi  K broj 264/08 od 23.04.2009. godine, zbog krivičnog djela teška krađa čl. 240 st.1 tč.1 KZ, na kaznu zatvora od 1 godine. </span>
</p>
<p class="p9">
<span class="s2">    </span>
</p>
<p class="p10">
<span>Na osnovu čl.373. tač.2 ZKP</span>
</p>
<p class="p11"></p>
<p class="p3">
<span class="s1">OSLOBAĐA SE OD OPTUŽBE</span>
</p>
<p class="p11"></p>
<p class="p9">
<span>Da je :</span>
</p>
<p class="p9"></p>
<p class="p9">
<span class="s2">U noći između 19.04. i 20.04.2011. godine iz prodavnice »Boje i lakovi ..«, vlasništvo M. M., koja se nalazi u ul. Bul. Revolucije C 7 u Baru, obijanjem zatvorenog prostora oduzeo novac u iznosu od 30 €, vlasništvo oštećenog, na način, što je podesnim sredstvom - pajserom, djelovao na cilindrični uložak brave, koji je slomio, a zatim podesnim sredstvom djelovao između štoka i vrata eloksirane bravarije, koja je otvorio, nakon čega je ušao u pomenuti objekat, izvršio premetačinu, i iz fioke kase oduzeo novac u iznosu od 30 € ponijevši ga sa sobom, u namjeri da njegovim prisvajanjem sebi pribavi protivpravnu imovinsku korist,</span>
</p>
<p class="p12"></p>
<p class="p9">
<span class="s2">- čime bi učinio krivično djelo - </span><span class="s3">teška krađa iz čl. 240 st. 1. tč. 1. Krivičnog zakonika.</span>
</p>
<p class="p8"></p>
<p class="p13">
<span>  Jer nije dokazano da je učinio djelo za koje je optužen.</span>
</p>
<p class="p14"></p>
<p class="p9">
<span>Troškovi krivičnog postupka padaju na teret budžetskih sredstava suda. </span>
</p>
<p class="p9"></p>
<p class="p14">
<span class="s1">O b r a z l o ž e n j e</span>
</p>
<p class="p9"></p>
<p class="p9">
<span>Optužnicom Osnovnog državnog tužioca u Baru Kt. br. 187/11 od 10.08.2011. godine stavljeno je na teret optuženom izvršenje krivičnog djela bliže opisanog u dispozitivu.</span>
</p>
<p class="p15"></p>
<p class="p15">
<span>	Optuženi je u svojoj odbrani izjavio da ne </span><span class="s2">priznaje da je bilo što uradio u noći između 19/20.04.2011. godine i on je te noći samo šetao Barom. Na glavnom pretresu je dodao se ne sjeća da je u Baru izvršio neko krivično djelo u vrijeme kada je uhapšen. On s vremena na vrijeme popije i kada popije to traje nekoliko dana i to se desilo i u tom periodu. On zna da jeste šetao po gradu, ali se ne sjeća da je ulazio u bilo kakav objekat i da je tom prilikom nešto oduzeo. I tih dana kao i obično kada bi pio on bi pio sve što mu dođe do ruke i to pivo, rakiju, špricer, tačnije bijelo vino sa kiselom vodom i tome slično i radi se o većim količinama.  On do sada nije imao nikada psihičkih problema i nije se liječio.</span>
</p>
<p class="p15"></p>
<p class="p15">
<span>	U dokaznom postupku na saglasan predlog stranaka pročitan je iskaz svjedoka oštećenog M. M. iz prethodnog postupka, </span><span class="s2">pročitani su : </span><span>izvještaj o tehničkoj obradi i identifikaciji papilarnih linija UP PJ Bar br. 24-03/3-244 /11-2615/2 od 27.04.2011. godine, nalaz Forenzičkog centra u Danilovgradu br. 07-264/11-2-2361 od 7.07.2011. godine, izvod iz kaznene evidencije UP PJ Bar od 26.04.2011. godine, službena zabilješka u formi zapisnika o uviđaju UP PJ Bar od 20.04.2011. godine, </span><span class="s2">nalaz i mišljenje sudskog vještaka neuropsihijatra M.S.  od 27.09.2011. godine.</span>
</p>
<p class="p15"></p>
<p class="p9">
<span>Svjedok oštećeni </span><span class="s1">M. M.</span><span> je izjavio da </span><span class="s2">nije očevidac predmetne krađe. On je za nju saznao u jutarnjim časovima, tačnije oko sedam ujutro kada se otvara radnja. Došao je ispred radnje koja se nalazi u Bul. revolucije, preko puta suda i tada je primijetio da su vrata od radnje otvorena. Takođe je primijetio da su vrata oštećena, tj. bio je oštećen cilindrični uložak brave. Ušao je u unutrašnjost radnje i primijetio je da je kasa otvorena i da fali 30 eura, sitnine koja se uvijek nalazi u kasi. Nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p9"></p>
<p class="p9">
<span>Iz izvještaja o tehničkoj obradi i identifikaciji papilarnih linija UP PJ Bar br. 24-03/3-244/11-2615/2 od 27.04.2011. godine utvrđeno je da tragovi papilarnih linija koji su pronađeni na rukohvatu vrata pripadaju optuženom i to trag 2 od domalog prsta lijeve ruke, a trag broj 3 od srednjeg i domalog prsta lijeve ruke. </span>
</p>
<p class="p9"></p>
<p class="p9">
<span>Iz nalaza Forenzičkog centra u Danilovgradu br. 07-264/11-2-2361 od 7.07.2011. godine utvrđeno je da ako je sistemsko vrijeme bilo u redu optuženi se prvi put pojavio u 20:02:12 časova, vrijeme izvršene provale je 03:05:45, a odlazak sa lica mjesta je bio u 03:12:32. </span>
</p>
<p class="p9"></p>
<p class="p9">
<span>Iz izvoda iz kaznene evidencije UP PJ Bar od 26.04.2011. godine utvrđeno je da je optuženi osuđivan </span><span class="s2">presudama : Vojnog suda u Beogradu od 09.09.1971. godine, zbog krivičnog djela krađa vojne opreme iz čl. 347 st.2 na kaznu 2 godine strogog zatvora, Opštinskog suda Titograd K broj 514/73 od 09.01.1975. godine, zbog krivičnog djela iz čl. 254-2 KZ, na kaznu zatvora od 45 dana, Okružnog suda Titograd K broj 264/76 od 23.03.1979. godine, zbog krivičnog djela iz čl. 250 st.1 tč.1 KZ, na kaznu zatvora od 1 godine i 4 mjeseca, Opštinskog suda Zagreb K broj 1238/81 od 03.06.1981. godine, zbog krivičnog djela iz čl.130/1 KZRH, na kaznu zatvora od 7 mjeseci, Okružnog suda Titograd K broj 1425/83 od 05.11.1985. godine, zbog krivičnog djela iz čl. 153 st.1 tč. 1 KZ SRCG, na kaznu zatvora od 9 mjeseci, Osnovnog suda Bar K broj 441/06 od 23.07.2008. godine, zbog krivičnog djela teška krađa čl. 240/1 u vezi čl. 20 KZ, na kaznu zatvora od 6 mjeseci, Osnovnog suda Bar K broj 380/06 od 21.09.2006. godine, zbog krivičnog djela teška krađa čl. 240/1 KZ, na kaznu zatvora od 1 godine, Osnovnog suda Kotor K broj 310/06 od 18.10.2006. godine, zbog krivičnog djela teška krađa čl. 240 st.1 tč. 1 u vezi čl. 49 KZ, na kaznu zatvora od 1 godine, Općinskog suda Bujama K broj 492/05-21 od 30.11.2005. godine, zbog krivičnog djela iz čl. 217 st.1 tč 1 u vezi čl. 33 i čl. 6 KZ, na kaznu zatvora od 10 mjeseci, uslovno na 3 godine i protjerivanje iz Hrvatske na 4 godine, Osnovnog suda Kotor K broj 356/07 od 31.10.2007. godine, zbog krivičnog djela teška krađa čl. 240 st. 1 tč. 1 u vezi čl. 20 KZ, na kaznu zatvora od 3 mjeseca, Osnovnog suda Podgorica K broj 1409/05 od 27.01.2009. godine, zbog krivičnog djela teška krađa čl. 240/1 u vezi čl. 20 KZ, na kaznu zatvora od 6 mjeseci, Općinskog suda Bujama K broj 20/08 od 16.05.2008. godine, zbog krivičnog djela iz čl. 217 st.1 tč 1 u vezi čl. 216 st.1 KZ, na kaznu zatvora od 1 godine i dva mjeseca, Osnovnog suda Herceg Novi  K broj 264/08 od 23.04.2009. godine, zbog krivičnog djela teška krađa čl. 240 st.1 tč.1 KZ, na kaznu zatvora od 1 godine</span>
</p>
<p class="p9"></p>
<p class="p9">
<span>Iz službene zabilješke u formi zapisnika o uviđaju UP PJ Bar od 20.04.2011. godine utvrđeno je da je uviđajna ekipa konstatovala da je NN učinilac djelovao podesnim sredstvom na cilindrični uložak brave koji lomi, podesnim sredstvom djeluje na vrata eloksirane bravarije koje otvara, zatim ulazi unutar objekta. Na stolu se nalazi Lap top, mob. Telefon, računar i miksete za miješanje boja. Po izjavi M. M. iz registar kase sa pulta oduzeto je 30 € u apoenima 1v20 i 1x10 €, a druge stvari nisu uzete. Na rukohvatu na vratima ispod cilindričnog uloška pronađeni su tragovi papilarnih linija koje je krim tehničar fiksirao i izuzeo.     </span>
</p>
<p class="p9"></p>
<p class="p9">
<span>Iz </span><span class="s2">nalaza i mišljenja sudskog vještaka neuropsihijatra M. S. od 27.09.2011. godine utvrđeno je da Č. I. ne boluje od trajnog duševnog oboljenja, osoba je ispod prosječnih intelektualnih sposobnosti, ne pokazuje simptome težeg duševnog poremećaja. Prisutno je dugogodišnje konzumiranje alkohola koje je na nivou toksikomanske zavisnosti o alkoholu. U vrijeme izvršenja krivičnog djela nalazio se u stanju akutne alkoholisanosti na nivou   pripitosti, koje odgovara kliničkoj slici jednostavne alkoholisanosti, odnosno ne upućuje na težu intoksikaciju alkoholom niti na patološku reakciju na alkohol, imajući u vidu način izvršenja krivičnog djela i ponašanje optuženog u vrijeme izvršenja krivičnog djela. Optuženi negira krivično djelo kojim se tereti. Pod pretpostavkom da je isto počinio mišljenja je da su sposobnost shvatanja značaja krivičnog djela i mogućnost upravljanja postupcima u vrijeme izvršenja krivičnog djela kod optuženog bili smanjeni ali ne bitno.  Obzirom da optuženi Čobović Isa ispunjava standard zavisnosti o alkoholu mišljenja je da sa medicinske strane postoji potreba primjene mjere bezbjednosti obaveznog liječenja od alkohola koja će se provesti po tipu ambulantnog liječenja u Domu zdravlja u Baru ili drugoj ustanovi shodno stavu Suda.</span>
</p>
<p class="p9"></p>
<p class="p9">
<span>Ocjenom izvedenih dokaza nije dokazano da je optuženi učinio krivično djela koje mu je stavljeno na teret. </span>
</p>
<p class="p9"></p>
<p class="p9">
<span class="s2">Optužnicom Osnovnog državnog tužilaštva optuženom je stavljeno na  teret da je učinio krivično djelo na način što je obijanjem prodavnice »Boje i lakovi ..«, nakon ulaska u unutrašnjost izvršio premetačinu i iz fioke kase oduzeo novac u iznosu od 30 €.</span>
</p>
<p class="p9"></p>
<p class="p9">
<span>Oštećeni M. M. je u svom iskazu naveo da je nakon ulaska u unutrašnjost </span><span class="s2">radnje primijetio je da je kasa otvorena i da fali 30 eura, dok je uviđajna ekipa Uprave policije konstatovala da je p</span><span>o izjavi oštećenog iz registar kase sa pulta oduzeto je 30 €, a druge stvari nisu uzete. Iz navedenih dokaza nije dokazan navod iz optužnice da je optuženi nakon ulaska u prodavnicu oštećenog izvršio premetačinu. </span>
</p>
<p class="p9"></p>
<p class="p9">
<span>U osnovi krivičnog djela teška krađa je krivično djelo krađa. Optuženom je stavljeno na teret da je oduzeo novac u iznosu od 30 €, </span><span class="s2">ponijevši ga sa sobom, u namjeri da njegovim prisvajanjem sebi pribavi protivpravnu imovinsku korist, pri čemu ni u jednom dijelu nije navedeno ono što predstavlja obilježje krivičnog djela krađa, a u pitanju je namjera da se oduzmu i protivpravno prisvoje stvari u iznosu preko 150 €. Ukoliko je stav tužilaštva bio da je optuženi imao namjeru pribavljanja protivpravne imovinske koristi u iznosu od 150 €, to je moralo biti navedeno u optužnici, jer postojeći opis krivičnog djela predstavlja opis krivičnog djela sitna krađa, utaja i prevara iz čl. 246 st.1 Krivičnog zakonika.    </span>
</p>
<p class="p9">
<span> </span>
</p>
<p class="p9">
<span>Optuženi je nakon ulaska u prodavnicu oštećenog oduzeo novac u iznosu od 30 €. Na stolu prodavnice nalazili su se Lap top, mobilni telefon, računar i miksete za miješanje boja. Mikseta za miješanje boja predstavlja sredstvo za rad lica koja se bave prodajom boja i lakova i imaju vrijednost samo za ta lica, međutim, Lap top, mobilni telefon i računar su tehnička roba koja ima svoju vrijednost, koja može lako da se proda, a koju robu optuženi nije oduzeo. Optuženi je oduzeo samo novac u iznosu od 30 €, što po ocjeni suda ukazuje da je njegov umišljaj bio usmjeren na pribavljanje male imovinske koristi. Optuženom je stavljeno na teret izvršenje krivičnog djela teška krađa iz čl. 240 st.1 tč.1 Krivičnog zakonika. Međutim, da bi postojalo krivično djelo teška krađa mora postojati krivično djelo krađa, a da bi postojalo krivično djelo krađa iz čl. 239 Krivičnog zakonika potrebno je da vrijednost oduzete stvari iznosi preko 150 €. Ukoliko to nije slučaj postoji krivično djelo </span><span class="s2">sitna krađa, utaja i prevara iz čl. 246 st.1 Krivičnog zakonika</span><span>. Za postojanje navedenog krivičnog djela potrebno je da budu ispunjeni objektivni uslov, odnosno da </span><span class="s2">vrijednost ukradene stvari ne prelazi iznos od 150 €, i subjektivni uslov da je učinilac išao za tim da pribavi malu imovinsku korist. Vrijednost oduzetog novca iznosi 30 €. U prodavnici oštećenog kao što je već navedeno nalazili su se tehnički uređaji koje optuženi nije oduzeo, a već je navedeno da optuženi nije vršio premetačinu u prodavnici. Oduzimanjem samo novca optuženi je pokazao namjeru da pribavi malu imovinsku korist, odnosno njegov umišljaj bio je usmjeren na pribavljanje male vrijednosti. Iz svega navedenog proizilazi da se u radnjama optuženog stiču obilježja krivičnog djela sitna krađa, utaja i prevara iz čl. 246 st.1 Krivičnog zakonika, a ne krivičnog djela krađa koja bi prema načinu izvršenja krivičnog djela bila pravno kvalifikovana kao teška krađa. Sud je optuženog mogao oglasiti krivim zbog izvršenja krivičnog djela sitna krađa, utaja i prevara iz čl. 246 st.1 Krivičnog zakonika</span><span>, da se oštećeni M. M.pridružio krivičnom gonjenju, jer bi se na taj način smatralo da je oštećeni pridružujući se krivičnom gonjenju protiv optuženog preduzeo krivično gonjenje prema optuženom. Kako se oštećeni nije pridružio krivičnom gonjenju, a kako nije dokazano da je optuženi učinio krivično djelo za koje je optužen donijeta je presuda kojom je oslobođen od optužbe. </span>
</p>
<p class="p9"></p>
<p class="p9">
<span>Odluka o troškovima krivičnog postupka zasniva se na odredbi čl. čl. 230  ZKP, zbog čega troškovi krivičnog postupka padaju na teret budžetskih sredstava suda. </span>
</p>
<p class="p9"></p>
<p class="p9">
<span>Na osnovu izloženog odlučeno je kao u izreci presude</span>
</p>
<p class="p13"></p>
<p class="p16">
<span class="s1">OSNOVNI SUD U BARU</span>
</p>
<p class="p16">
<span class="s1">Dana 24.10.2011. godine</span>
</p>
<p class="p16"></p>
<p class="p16"></p>
<p class="p12">
<span class="s1">ZAPISNIČAR,			         				      S U D I J A</span>
</p>
<p class="p17"></p>
<p class="p17">
<span class="s1">  M. M. 				                		                                 G. Š.</span>
</p>
<p class="p17">
<span> </span>
</p>
<p class="p17"></p>
<p class="p17">
<span>PRAVNA POUKA:Protiv ove presude može se </span>
</p>
<p class="p17">
<span>izjaviti žalba Višem sudu u Podgorici u roku od</span>
</p>
<p class="p17">
<span>15 dana od dana prijema pismenog otpravka.</span>
</p>
<p class="p17">
<span>Žalba se predaje ovom sudu u dva primjerka.</span>
</p>
<p class="p18"></p>
<p class="p19"></p>
<p class="p12">
<span>DNA:- 1 x ODT</span>
</p>
<p class="p19">
<span>    - 1 x optuženom</span>
</p>
<p class="p12">
<span>          - 1 x braniocu D. M. </span>
</p>
<p class="p19">
<span>    -	 u spise.</span>
</p>
<p class="p20"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.375in 1.0833334in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{margin-bottom:0.083333336in;text-align:start;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										</span><span class="s1">K. br. 657/10</span>
</p>
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p2"></p>
<p class="p4">
<span>	OSNOVNI SUD U BIJELOM POLJU kao krivični prvostepeni sud,  sudija Ivan Adamović kao sudija pojedinac, uz učešće namještenika suda D.inje Bošković, kao zapisničara,  rješavajući po optužnom predlogu Osnovnog državnog tužilaštva u Bijelom Polju, Kt br. 410/10 od 01. 12. 2010. godigne, protiv okrivljenih B.M.a i B.D.a, iz Rasova, opština Bijelo Polje,  nakon održanog glavnog i javnog pretresa, u prisustvu: zamjenika ODT-a Jelić Ljubice, okrivljenih B.M.a i B.D.a i oštećenog S.S.a, a u odsustvu punomoćnika oštećenog adv. O.a P.a, iz Bijelog Polja,  dana 12. 04. 2011.  godine,   </span>
</p>
<p class="p5"></p>
<p class="p5"></p>
<p class="p2"></p>
<p class="p6">
<span>P R E S U D U</span>
</p>
<p class="p5"></p>
<p class="p5"></p>
<p class="p2">
<span>	Okrivljeni  B.M., jmbg - ..., od oca D., majke M., rođene R., rodjen ...g. u B.Polju, sa prebivalištem u Rasovu, opština B.Polje, drž. CG, oženjen otac jednog djeteta, završio SSS, netaposlen, srednjeg imovnog stanja, neosuđivan,</span>
</p>
<p class="p2"></p>
<p class="p2">
<span>	Okrivljeni B.D.O, jmbg - .... od oca G., majke Š., rodjene M. rođen ...... u Bijelom Polju, sa prebivalištem u  mjestu rođenja - naselje Rasovo, drž. CG, oženjen, otac troje djece, završio SSS, srednjeg imovnog stanja, osuđivan presudama Opštinskog suda u Bijelom Polju K br. 111/78 od 11. 04. 1979 godine zbog KD iz člana 152 Kz-a, na novčanu kaznu od 120,00 din; K br. 166/79 od 29. 05. 2980 god. zbog KD iz člana 46 st. 2 KZ-a na kaznu zatvora od 30 dana; K br. 166/79 koja je preinačena presudom Okružnog suda K br. 187/70 od 26. 05. 1980 god. na kaznu zatvora u trajanju od 3 mjeseca, i K br. 564/88 od 25. 10. 1989 godine, zbog KD iz člana 136/3 Kz-a, na kaznu zatvora od 4 mjeseca uslovno na jednu godinu,</span>
</p>
<p class="p2"></p>
<p class="p2"></p>
<p class="p2"></p>
<p class="p6">
<span>K R I V I     S U</span>
</p>
<p class="p5"></p>
<p class="p5"></p>
<p class="p2">
<span>	-Zato što su :</span>
</p>
<p class="p2">
<span>	-dana 31. 05. 2010. godine, oko 17,30 h, u ugostiteljskom objektu "M.", u mjestu Rasovo, opština Bijelo Polje, lako tjelesno povrijedili oštećenog S.S.a, na način što ga je okrivljeni B.M. dva puta udario pesnicom u predjelu glave, od kojih udaraca je oštećeni posrnuo, a zatim kada je krenuo da izlazi,  okrivljeni B.D.o, sredstvima podobrnim da tijelo teško povrijedi i zdravlje teško naruši,  udario nogom obuvenom u cipelu u predjelu skočnog zgloba noge, od kojeg udarca je oštećeni pao na pod, a potom su ga okrivljeni B.M. i B.D.o izudarali pesnicama i nogama obuvenim u cipele u predjelu glave i tijela, K.m prilikom su mu nanijeli povrede u vidu nagnječno-razderne rane sa oguljotinom kože u predjelu lijeve obrve dužine oko 1,50 cm, oguljotine iznad nosa dimenzija 1x1cm, otoka oba kapka lijevog oka, krvnih podliva u predjelu obje nadlaktice, crvenila kože nepravilnih ivica dimenzija 10 x 15 cm, u predjelu lijevog rebarnog luka i crvenila kože s polja u predjelu lijevog rebarnog luka dimenzija 10x10 cm, i otoka u predjelu lijevog skočnog zgloba,</span>
</p>
<p class="p2"></p>
<p class="p2">
<span>	-čime su, kao saizvršioci,  izvršili krivično djelo laka tjelesna povreda iz čl. 152  st. 2 u vezi st. 1 Krivičnog zakonika,  </span>
</p>
<p class="p2"></p>
<p class="p7">
<span>-pa   sud,  primjenom navedenog zakonskog propisa i čl. 2, 4, 5, 13, 15, 32, 36, 42, KZ-a ,  i čl. 199, 202, 212  i 364 ZKP-a, </span>
</p>
<p class="p7"></p>
<p class="p7"></p>
<p class="p6">
<span>O S U Đ U J E</span>
</p>
<p class="p7"></p>
<p class="p2">
<span class="s2">	</span><span>B.D.a na kaznu zatvora od 45 (četrdesetpet) dana, </span>
</p>
<p class="p2"></p>
<p class="p2"></p>
<p class="p2">
<span>	-dok primjenom člana 52, 53 i 54 KZ-a, prema okrivljenom B.M.u         </span><span class="s2"> </span><span>i z r i č e,</span>
</p>
<p class="p7"></p>
<p class="p6">
<span>USLOVNU OSUDU</span>
</p>
<p class="p5"></p>
<p class="p8">
<span>	K.m mu utvrđuje kaznu zatvora  od 2 (dva) mjeseca,   i istovremeno određuje da se ista neće izvršiti, ukoliko okrivljeni u roku od dvije godine ne izvrši novo  krivično djelo.   </span>
</p>
<p class="p2">
<span> </span>
</p>
<p class="p2">
<span>	Okrivljeni se obavezuju da plate ovom sudu, na ime paušala iznos od po 50,00€ , kao i na ime troškova postupka, solidarno,  iznos od 77,00 €,  koje  iznose  će uplatiti na Depozit novčanih kazni, troškova postupka i paušala ovog suda, na žiro račun br.: 832-151-35, s sve u roku od 15 dana, po pravosnažnosti presude, pod prijetnjom prinudnog izvršenja, s tim što su dokaz o uplati istih dužni dostaviti krivičnoj pisarnici ovog suda.  </span>
</p>
<p class="p2"></p>
<p class="p2">
<span>	 Oštećeni S.S., radi ostvarivanja imovinsko-pravnog zahtjeva, upućuje se na parnični postupak.   </span>
</p>
<p class="p2"></p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p7">
<span>Optužnim predlogom Osnovnog državnog tužilaštva u Bijelom Polju, Kt. br. 745/2006 od 06.07.2007.godine, okrivljenim B.M.u i B.D.u, iz Rasova, opština Bijelo Polje, stavljeno je na teret izvršenje krivičnog djela laka tjelesna povreda iz čl. 152 st. 2 u vezi st. 1 Krivičnog zakonika.</span>
</p>
<p class="p2"></p>
<p class="p2">
<span>	Zamjenik ODT-a u završnoj riječi je izjavila da je izvedenim dokazima na glavnom pretresu i to iz iskaza oštećenog i svjedoka H.F.a i S.A., kao i iz nalaza i mišljenja vještaka med. struke te pojašnjenja istog nalaza na glavnom pretresu, proizilazi da su okrivljeni izvršili krivično djelo na način kako im je to optužbom stavljeno na teret i iz tih razloga ostala je pri optužnom predlogu i predložila sudu da se okrivljeni oglase krivim i osude n a kaznu po zakonu.    </span>
</p>
<p class="p7"></p>
<p class="p2">
<span>	Oštećeni S.S., u završnoj riječi, pridružio se krivičnom gonjenju protiv okrivljenih i postavio imovinsko-pravni zahtjev. </span>
</p>
<p class="p7"></p>
<p class="p7">
<span> Okrivljeni B.M., u svojoj odbrani u bitrnom u  je izjavio da se dana 31. 05. 2010. godine, nalazio u ćevapdžinici vlasništvo njegovog oca D.a, kada su negdje između 13,00 i 14,00 h, u istu ušli S.Š., S.S. i lice sa prezimenom S., koji su u tom trenutku bili u pripitom stanju, a dok su sjedjeli galamili su, provocirali prisutne goste. Okrivljeni je naveo da je čuo kako je S., a čije ime ne zna, u jednom trenutku S.Š. dobacio: "S. su nastali od Cigana". Okrivljeni je dalje naveo, da je zbog raspravke koja se vodila među ovim licima i njihove galame, u jednom trenutku odlučio da im prestane da služi piće, kada je u ćevapdžinicu došao njegov otac B.D.o, koji je ovim licima donio više pića. Dalje je naveo da je S.S. u jednom trenutku počeo rukama da S.a miluje, govoreći mu "Pogledajte kakve mišiće ima ovaj čovjek, ovo je karatista", na šta mu je S. odgovorio "Šta ti mene provociraš cijeli dan, pička ti materina", nakon čega S.S. ustaje i više puta pesnicama udara S.a u glavu, od kojih udaraca je S. pao, a zatim ustao i uhvatio se sa S.em u "grif", i tom prilikom ga više puta udario pesnicama u predjelu glave. Okrivljeni navodi da se u tom trenutku nalazio u šanku gdje je prao sudove, i dalje objašnjava da su S. i S. zajedno pali na patos, pri čemu je sa stola oboreno sve što se na njemu nalazilo i to čaše i flaše, a u tom trenutku je pao i sa njima prisutni S.Š.. Okrivljeni je dalje naveo, da u tom trenutku on i njegov otac D.o pritrčavaju licima, sa namjerom da ih razdvoje, u kom trenutku od S.S.a zadobija više udaraca stisnutim pesnicama u glavu, nakon čega njegov otac D.o, S.S.a izvodi iz lokala. Naveo je da je kod S.S.a primijetio krv na čelu, a nakon što ga je njegov otac D.o izveo iz lokala nije se više vraćao. Par minuta nakon što je izašao S., iz lokala je izašao S., ušao u svoje auto, a zatim se opet vratio prema lokalu, s tim što nije ušao u lokal jer mu to nije dozvolio B.D.o, a S. zatim ulazi u svoj automobil i odlazi u pravcu D.a. Okrivljeni B.M. tvrdio je da se on i njegov otac B.D.o nijesu tukli nisakim kritičnog dana, niti je kritičnom prilikom lako tjelesno povrijedio S.S.a, a tvrdio je da kod sebe nije imao nikakav metalni predmet, i kritičnom prilikom je samo on od S.a zadobio udarce u predjelu glave. </span>
</p>
<p class="p7"></p>
<p class="p2">
<span>	U završnoj riječi je izjavio da nije izvršio krivično djelo koje mu je optužbom stavljeno na teret,  se ne osjeća krivim, te da je cijela optužba protiv njega zasnovana na neistinama oštećenog S.a, pa je predložio sudu da ga oslobodi od optužbe.   </span>
</p>
<p class="p2"></p>
<p class="p2">
<span>	Okrivljeni B.D.o, u svojoj odbrani u bitnom je naveo da su dana 31. 05. 2010. godine, u njegovu kafanu, koja se nalazi u mjesto Rasovo došli S.S. zv. Sajo, S.Š. i S. M., u kom trenutku se već nalazilo 10-12 gostiju. Naveo je da je on u kafanu ušao nakon ovih lica, a po ulasku se pozdravio sa njima i navodi da je tada primijetio da su bili u pripitom stanju. Okrivljeni je dalje naveo, da je on sjeo za sto zajedno sa M.I., M.E., S.S.i M.M.. Naveo je da su oštećeni S. i S. koji se nalazio zajedno sa njim bili veoma bučni i da su dobacivali ostalim gostima u lokalu, zbog čega ih je on više puta opominjao. Dalje je naveo da je njegov sin B.M. kazao da te goste više neće usluživati, s tim što je oštećeni S.S. pozvao njega i zamolio ga da mu donese još dva pita, što je on i učinio. Naveo je da je S.Š. u jednom trenutku izašao iz kafane, ali se u istu kasnije vratio i sjeo za sto, zajedno sa oštećenim S.S.om i S. M.om, i tada je od ovog okrivljenog tražio da im donese još po jedno pivo. Okrivljeni navodi da mu je u tom trenutku zazvonio telefon, pa je izašao vani, a kada se vratio, obratio mu se S. riječima: "Gazda, gazda, ko te jebe", s tim što je okrivljeni opet izašao vani, a po povratku prišao je S.u, pitajući ga šta mu je kazao, nakon čega mu se obratio oštećeni S. objasnivši mu da je S. uputio njemu, a ne okrivljenom B.. Dalje je naveo da je u jednom trenutku vidio kako je S.Š. ustao, te da su ga oštećeni S.S. i S., kako navodi prisilno vratili da popije još koje pivo. Navodi da u jednom trenutku S. se obraća S. Š. riječima: "Što ti ne pomuze S.a žena krave", a oštećeni je rekao S.u: "Ovo je džudista, ovo je karataš, pri tom pipajući ga za ruke". Navodi da u tom trenutku S. se obraća oštećenom S.u riječima: "Koga ti cio dan provociraš", psujući mu majku, nakon čega oštećeni S. ustaje i udara S.a više puta pesnicama u predjelu glave, nakon čega S. ustaje i počinje međusobna tuča između oštećenog S.a i S. M.a, i u jednom trenutku su se uhvatili, pa jedno pali na pod i pri tom obalili sto i stolice, te čaše i flaše koje su bile na njemu, i pri tom su obalili i S. Š.a. Okrivljeni dalje objašnjava da tada on i njegov sin M., a koji se nalazio iza šanka, zajedno sa M.E. skaču kako bi ih razdvojili. Okrivljeni B.D.o navodi da je sklonio krupnije komade slomljenog stakla, dok je za to vrijeme njegov sin M. razdvajao S.a i oštećenog S.a, nakon čega ovaj okrivljeni hvata S.a za jaknu, i prigrlivši ga pizvodi iz lokala, nakon čega je oštećeni otišao u pravcu fudbalskog terena. Okrivljeni navodi da se zatim vratio u lokal, kada je S. otišao do toaleta, gdje se umio, a zatim je otišao ka svom automobilu, ušao u njega, okrenuo automobil, krenuo a zatim stao, izašao iz automobila i opet se zaputio u pravcu kafane, gdje okrivljeni navodi da ga je dočekao obrativši mu se riječima: "Šta ćeš ti momče", našta je S. odgovorio: "Da popijem još jedno pivo", nakon čega mu je ovaj okrivljeni kazao da ne može, i pri tom mu je i kazao da više nikad ne dolasku u kafanu. Naveo je da je kritičnom prilikom na nogama nosio patike, a da njegov sin M. nije imao nikakav metalni boks, a negirao je da su on i njegov sin M. kritičnom prilikom oštećenog S.S.a. Objasnio je još da je oštećeni S.S., nakon što je pao na pod, a zatim ustao, imao povredu na glavi, iz koje je krvarilo, ua koju ovaj okrivljeni smatra da je nastala prilikom pada na pod, ili na metalne stolice - sto.  </span>
</p>
<p class="p2"></p>
<p class="p2">
<span>	U završnoj riječi  je izjavio da nije izvršio krivično djelo koje mu je stavljeno na teret, a povrede koje je zadobio S. nanio mu je neko drugi.  Svjedoci saslušani tokom postupka koji su potvrdili navode oštećenog su pričali po njegovim instrukcijama i njihovi iskazi su međusobno protivrječni, a sami oštećeni prilikom odvijanja krivično-pravnog događaja bio je u teško alkoholisanom stanju. Predložio je sudu da ga oslobodi od optužbe.  </span>
</p>
<p class="p2">
<span> </span>
</p>
<p class="p7">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze:  saslušao oštećenog u svojstvu svjedoka S.S.a; saslušao svjedoke: S. M.a; S. Š.a; H.F.a; B.D.a; M.Ć.a; S.A.; S.S.a; M.E.a; P. R.; M.E.a; M.M.a; M.H.a i D.J.a; pročitao nalaz i dopunu nalaza vještaka med. struke dr S.M.a i saslušao istog vještaka na glavnom pretresu;  te pribavio i izvršio uvid u  izvode iz KE na ime okrivljenih.</span>
</p>
<p class="p2"></p>
<p class="p7">
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim, i u kontekstu sa navodima odbrane okrivljenih, sud je utvrdio činjenično stanje i na osnovu tako utvrđenog činjeničnog stanja zaključio da su okrivljeni izvršili krivično djelo stavljeno im na teret, te da su za isto krivi.</span>
</p>
<p class="p7"></p>
<p class="p2">
<span>	Sud je cijenio iskaz svjedoka D.J.a. U svom iskazu ovaj svjedok navodi da je tokom 2010. godine bio pripadnik Uprave policije - PJ u Bijelom Polju, te da je dobio dojavu, a kao dežurni rukovodilac bezbjedonosnog sektora, da se dogodila tuča u kafani u Rasovu. Naveo je da je povodom tog događaja obavio informativni razgovorom sa S.S.om, koji je tom prilikom imao zavoj oko glave, obzirom da je prethodno bio u Službi Hitne pomoći. Naveo je i da prilikom saslušavanja B.D.a, na njegovom tijelu nije primijetio nikakve povrede, te da prilikom preduzijmanja ovih službenih rtadnji, nije bilo nikakvih problema, niti ekscesa. Sud je cinio iskaz ovog svjedoka. Međutim, da isti nije očevidac kritičnog događaja iz istog nije mogao utvrdiiti pravno-televantne činjenice.</span>
</p>
<p class="p2"></p>
<p class="p2">
<span>	Sud je cijenio iskaz svjedoka S. M.a. U svom iskazu ovaj svjedok u bitnom navodi da se dana 31. 05. 2010. godine u popodnevnim časovima, nalazio u mjestu Rasovo kod kuće S.S.a, gdje je zatekao S. Š.a i gdje je popio jednu rakiju. Na njegov predlog pošli su u kafanu B.D.a, kako bi popili piće. Objasnio je da je u kafani bilo još gostiju koje nije poznavao, i to mu je bilo prvi put da dođe u tu kafanu. Naveo je da je sjeo za sto zajedno sa oštećenim S.S.om i S.Š.m, gdje su popili po pivo, i mezili. Naveo je da su tom prilikom razgovarali, a negirao je da su se međusobno svađali. Objasnio je i da nije namjeru da duže sjedi u kafani, obzirom da je u žalosti, i naveo je da je insistirao da idu iz kafane, ali je na insistiranje oštećenog S.a ostao kako bi popili još po jedno piće, nakon čega izlazi iz kafane i zapustio se u pravcu svog vozila koje je parkirao ispred kafane, a objasnio je i da je prije nego je ušao u vozilo, vratio se do kafane, kako bi pitao da nije ostao nešto dužan, gdje ga je dočekao okrivljeni B.D.o i kazao mu da za njega nema ulaska u kafanu. Naveo je još da ne zna ko se, kada i kako tukao sa oštećenim S.S.om, s tim što je negirao da je to on činio, a naveo je i da se pod pretpostavkom da se on tukao sa S.em, bilo bi vjerovatno da i na svom tijelu ima povreda. Iskaz ovog svjedoka sud je u potpunosti prihvatio, kao jasan, određen i objektivan, te ne usmjeren na otežavanje ili pak olakšavanje krivično-pravnog položaja okrivljenih. </span>
</p>
<p class="p2"></p>
<p class="p2">
<span>	Sud je cijenio iskaz svjedoka S. Š.a. U svom iskazu ovaj svjedok u bitnom navodi da se dana 31. 05. 2010. godine, zajedno sa S. M.om i oštećenim S.S.om pošto u kafanu vlasništvo B.D.a, a prethodno su sjedjeli u kući oštećenog. Naveo je da su sjeli za sto u kafanu, u K.j je bilo još gostiju, među kojima je prepoznao M.I., S. Š.a, B.D.a, B.M.a. Objasnio je da su se S. i oštećeni S. cijelo vrijeme nešto prepirali, a on je u jednom trenutku pošao do svoje kuće, kako bi suprugu prevezao do Željezničke stanice. Kada se vratio u kafanu naveo je da su se S. i S. i dalje svađali, i meusobno se psovali . Navodi da se u jednom trenutku S. obratio riječima: "šta ti mene cijelo vrijeme provociraš, piška ti materijna",  nakon čega su  oba ustala, međusobno se uhvatila rukama i prilikom pada prevrnuli su sto i stolice, kao i piće koje se nalazilo na stolu. Svjedok je objasnio da nije vidio ko je koga udarao, jer se on sklonio, kako ga ne bi neko udario, podvlačeći se pod drugi sto. Navodi, da kada je ustao primijetio je da se S.S. ne nalazi u kafani, a u tom trenutku se okrivljeni B.M. zv. K." trzao da krene za njim, u čemu ga je spriječio ovaj svjedok zadžavajući ga u lokalu. Navodi da nije vidio da su okrivljeni B.M. i B.D.o udarali oštećenog S.S.a, niti je kod okrivljenog B.M.a primijetio bilo kakav metalni predmet. Svjedok je još naveo da nije vidio na koji način je S.S. zadobio povredu, a koju je vidio na licu oštećenog tek kada je izašao i on iz lokala. Ovaj svjedok, u svom iskazu datom na glavnom pretresu, naveo je da kritičnom prilikom oštećeni S.S. nije nikoga vrijeđao, već da je to činio S. M.. Sud je cijenio iskaz ovog svjedoka, pa isti prihvata samo u dijelu da je bio prisutan i sjedio zajedno sa stolom sa oštećenim S.em i S.em, dok je dio iz navoda ovog svjedoka, kako kritičnom prilikom nije vidio nikakvo udaranje, kako između oštećenog i eventualno S.a, tako i između oštećenog i okrivljenih, sud je prihvata, već ove navode cijeni kao pokušaj ovog svjedoka da ne iznošenjem i tvrdnjom da nije vidio , ne zamjera se niti okrivljenima niti oštećenom, pa na iskaz ovog svjedoka sud nije mogao zasnovati svoju odluku. </span>
</p>
<p class="p2"></p>
<p class="p2">
<span>	Sud je cijenio iskaz svjedoka B.D.a i u svom iskazu ovaj svjedok u bitnom je naveo da se kritičnog dana i vremena nalazio u kafani okrivljenog B.D.a, gdje je sjedio za stolom, dok je za drugim stolom sjedio okrivljeni B.D.o, M.I., S.S. i još jedno lice. Navodi da su se u kafani nalazili još oštećeni S.S., njegov rođak S.Š. i još jedno lice koje se preziva S.. Svjedok je dalje naveo da kako je  društvo oštećenog S.a bilo veoma bučno, pa navodi i da je primijetio da im je okrivljeni B.D.o u više navrata prilazio i molio ih da se ne svađaju i da ne galame. Dalje je naveo, da je S. u jednom trenutku oštećenom S.S.u uputio riječi: "Šta ti mene cijeli dan provociraš, pička ti materina", nakon čega su ustali, a zatim je oštećeni S. udario pesnicom S.a u glavu, a zatim je S. uzvratio, pa su jedan drugoga više puta udarili pesnicama u glavu . Svjedok navodi da je primijetio i S. Š.a, između njih, koji je pokušavao da ih razdvoji, a primijetio je i kada su sva trojica pali i istovremeno prevrnuli sto i stolice. Naveo je i da su dok su bili na podu, S. i oštećeni S., isti bili krvavi po glavi, a za to vrijeme B.D.an i njegov sin M. su ih razdvajali, nakon čega je okrivljeni B.D.an izveo iz kafane oštećenog S.a, a S. je izašao sam. Ovaj svjedok je naveo da nije vidio da su B.M. i B.D.o udarali S.S.a, a takođe nije vidio nikakav predmet kod B.M.a, niti je vidio da B.D.o udara nogama oštećenog S.a. U svom iskazu na glavnom pretresu, ovaj svjedok je dodao da su nakon kritičnog događaja oštećeni S. i S. bili krvavi, a tuča je završena kada je B.D.o razdvoio oštećenog S.a i S.a. Sud je analizirao iskaz ovog svjedoka, pa isti nije prihvatio, cijeni ga smišljenim u culju olakšava krivično-pravnog položaja okrivljenim, obzirom da oštećeni S., kao i svjedok S. kategorički negiraju da su se međusobno potukli, te da su jedan drugom zadali povrede, a osim toga ovaj svjedok je naveo da je osim oštećenog S.a i S. bio krvav, što bi ukazivalo da je kritičnom prilikom zadobio povrede,  za šta nema dokaza u spisima predmeta, niti medicinske dokumentacije na ime S.a, a i sam S. negira da je kritičnom prilkom zadobio bilo kakve povrede. </span>
</p>
<p class="p2"></p>
<p class="p2">
<span>	Sud je cijenio iskaz svjedoka S.A.. U svom iskazu ovaj svjedok navodi da je kritičnog dana došao kod kuće oštećenog S.S.a u mjestu Rasovo, zbog privatnih poslova. Tada mu je supruga oštećenog S.a kazala da je isti otišao u kafanu u blizini njihove kuće, vlasništvo B.D.a. Svjedok je pojasnio da je pošao od kafane i dok je istoj prilazio vidio je kroz otvorena vrata, da je u kafani u toku tuča, te da više lica udara jednog čovjeka. Objasnio je da nakon što se približio vidio je da iz kafane krvav izlazi oštećeni S.S., dok ga okrivljeni B.D.o zajedno sa, po pretpostavci ovog svjedoka,  svojim sinom udaraju pesnicama u predjelu vrata. Naveo je da je vidio kako lice koje je bilo sa B.D.om, a za koga pretpostavlja da je njegov sin, udara oštećenog S.a nogama obuvenim u cipele u predjelu grudnog koša i stomaka, za koje vrijeme je oštećeni S. bio u polu-savijenom položaju, dok mu je lice bilo krvavo. Ovaj svjedok je naveo da je u tom trenutku jedno lice uhvatilo za majicu okrivljenog B.D.a, obrativši mu se riječima: "Ne, ubi čovjeka". Naveo je i da je vidio da su neka lica podigli oštećenog S.a i odveli ga kroz školsko dvorište, nakon čega se ovaj svjedok udaljio sa lica mjesta. U svom iskazu na glavnom pretresu ovaj svjedok je naveo da je primijetio da su oštećenog S.a udarali i u kafani, kao i ispred nje, s tim što je primijetio da je nakon što je B.D.o izbacio oštećenog iz kafane, B.M. oštećenog udarao nogama, K.m prilikom je imao na nogama obuvene cipele. Sud je analizirao iskaz ovog svjedoka, dovodio ga u vezi sa drugim izvedenim dokazima, pa je isti u potpunosti prihvatio kao jasan, određen i objektivan. </span>
</p>
<p class="p2"></p>
<p class="p2">
<span>	Sud je cijenio iskaz svjedoka M.Ć.a. U svom iskazu ovaj svjedok u bitnom navodi da je kritičnog dana i vremena, zajedno sa H.F.om, prolazio pored kafane B.D.a, i u koju je imao namjeru da svrati. Naveo je da je sa udaljenosti od 30 m od kafane začuo galamu i vrisku, a kada se našao naspram ulaznih vrata od kafane, a sa ulice, vidio je da se unutar lokala odvija tuča, i vidio je kako udaraju nekog momka, s tim što nije vidio da je B.D.o nekoga udarao. Naveo je još da kada se udaljavao od kafane začuo je riječi: "Pustite da ga dokrajčimo, šta radite to D.ane, ubiste čovjeka". Naveo je još i da je vidio oštećenog S.a ispred kafane a koji je bio povrijeđen, a nije znao da navede ni ko mu je povrede nanio. Na glavnom pretresu naveo je još i da je vidio kako oštećenog S.a udaraju i ispred vrata kafane. Sud je cijenio iskaz ovog svjedoka, dovodio ga u vezu sa drugim dokazima, pa je isti u potpunosti prihvatio, kao jasan, određen i objektivan. </span>
</p>
<p class="p2"></p>
<p class="p2">
<span>	Sud je cijenio iskaz svjedoka H.F.a. U svom iskazu ovaj svjedok u bitnom navodi da je kritičnog dana i vremena, zajedno sa M.Ć.om, pošao prema kafani koja se nalazi u naselju Rasovo u blizini OŠ. Dok su se približavali navodi da je začuo vrisku koja je dopirala iz kafane. Naveo je da kada su došli ispred kafane, kroz otvorena vrata ugledao je kako oštećeni S.S. ustaje sa poda u kom trenutku ga okrivljeni B.D.o udara stisnutom pesnicom u predjelu glave, nakon čega oštećeni ponovo pada na patos. Pojasnio je da je primijetio da se oštećeni S. savio u klupko i da je pokrio glavu rukama, kada mu prilazi sin okrivljenog B.D.a, koga zovu "K.", i koji više puta nogama udara oštećenog S.a, a navodi i da je okrivljeni B.M. zv. K. nešto držao u desnoj ruci koje ovaj svjedok nije jasno vidio, niti je vidio da je tim predmetom eventualno okrivljeni B.M. udarao oštećenog S.a. Naveo je i da je u tom trenutku B.M. na nogama imao obuću, ali ovaj svjedok nije mogao da se izjasni koju. Svjedok je još pojasnio da je u kafani u tom trenutku primijetio i lice za koje je kasnije saznao da se zove B.D.o, kao i S. Š.a, koji je kritičnom prilikom vukao za majicu B.M.a zv. K.. Ovaj svjedok je naveo da se zajedno sa M. udaljio od ulaznih vrata i tada je začuo kako neko govori: "Pustite me da ga dokrajčim", dok ovaj svjedok navodi da je neki drugi glas govorio: "D.ane, dosta više, vidite li da ga ubiste." Svjedok je naveo i da je nakon što je iz kafane izašao oštećeni S.,  njemu prišao okrivljeni B.M. zv. K. i udario ga više puta pesnicama u glavu i nogama po tijelu, nakon čega su B.D.o i S.Š. povukli za majicu okrivljenog M.a sprečavajući ga da dalje udara oštećenog S.a, nakon čega S. odlazi u pravcu školskog igrališta. Sud je cijenio iskaz ovog svjedoka i isti u potpunosti prihvatio kao jasan, određen i objektivan, te podudaran u bitnim detaljima sa iskazom svjedoka M.Ć.a, sa kojim se kritičnom prilikom nalazio u društvu. </span>
</p>
<p class="p2"></p>
<p class="p2">
<span>	Sud je cijenio iskaz svjedoka S.S.a. U svom iskazu ovaj svjedok u bitnom navodi da se kritičnog dana i vremena nalazio u kafani vlasništvo okrivljenog B.D.a u društvu sa pok. M.I., M.E. i okrivljenim B.D.om, a naveo je da je u kafani bilo još gosti. Naveo je da su u kafani bila još 3 lica, koja su bila veoma bučna, međusobno su se prepirala, zbog čega ih je vlasnik kafane okrivljeni B.D.o više puta upozoravao. Ovaj svjedok navodi da je povremeno gledao u pravcu ovih lica, a koja su u jednom trenutku počela i da se psuju. Navodi i da je bio okrenut leđima prema tim licima, te da je u jednom trenutku začuo lom, nakon čega se okrenuo i vidio da se sva trojica nalaze na podu, i istovremeno se na podu nalazilo više prevrnutih čaša i flaša. Svjedok je naveo da je tog trenutka ustao i zajedno sa M.E. i M.I. izašao iz kafane, a naveo je i da nije vidio da su B.D.o i B.M. prilazili tim licima dok su ona bila na podu. U svom iskazu na glavnom pretresu ovaj svjedok navodi da je iz kafane izašao sam, a da su u kafani ostala sva lica koja su prethodno bila u kafani i da mu nije poznato šta se u kafani dalje dešavalo. Sud je analizirao iskaz ovog svjedoka, pa isti nije prihvatio, iz razloga što je kontradiktoran, te usmjeren na olakšavanje krivično-pravnog položaja okrivljenih, obzirom da je sa jednim od okrivljenih kritičnom prilikom i zajedno sjedio, osim toga svjedok navodi da kada su tri lica, pala na pod on je istog trena izašao zajedno sa M.I. i M.E., dok na glavnom pretresu navodi da je izašao sam. S toga, sud nije mogao prihvatiti iskaz ovog svjedoka i na njegovom iskazu zasnovati odluku.</span>
</p>
<p class="p2"></p>
<p class="p2">
<span>	Sud je cijenio iskaz svjedoka M.E.a. U svom iskazu datom tokom istražnog postupka ovaj svjedok navodi da se dana 31. 05. 2010. godine, nalazio  u ugost. objektu "M.", gdje je sjedio zajedno sa sada pok. M.I. i vlasnikom kafane B.D.om, dok je kao konobar radio okrivljeni B.M.. Naveo mu je da su mu pažnju privlačili ljudi koji su sjedjeli za obližnjim stolom i to njih trojica, za koje je kasnije saznao da se jedan preziva S., drugi S., a treće lice nije poznavao. Naveo je da su ova lica bila veoma bučna, da su se svađali i međusobno vrijeđali i navodi da je u jednom trenutku jedna od osoba koja se nalazila u ovom društvu, otišla iz kafane. Navodi da je vidio kako lice sa prezimemom S., ovdje oštećeni, ustaje i jedanput pesnicom udara S.a u predjelu glave, nakon čega S. hvata oštećenog S.a za kožnu jaknu i obojica padaju , pri čemu su obalili flaše i čaše sa stola. Svjedok navodi, da tada on, okrivljeni B.D.o i sada pok. M.I., kao i B.M. pritrčavaju ovim ljudima kako bi ih razdvojili. Navodi  da je vidio kako okrivljeni B.D.o vuče i odvaja oštećenog S.a, za koje vrijeme je oštećeni S. pokušavao da se istrgne i nasrtao je ka S.u. Svjedok navodi da je tada on zajedno sa okrivljenim B.M.om pokušao da odvuče S.a od S.a, što su uspjeli, nakon čega je prvi iz kafane izašao S., a nakon par minuta i S., dok okrivljeni B.D.o i M. nijesu izlazili iz kafane. Naveo je i da je nakon što su se razdvojili oštećeni S. i S., na licu obojice vidio krv, a takođe je naveo da se ne sjeća da je u kafani bio S.S. i da ga nije bilo u kafani kada se tuča završila.  </span>
</p>
<p class="p2">
<span>	U svom iskazu datom na glavnom pretresu, ovaj svjedok u bitnom navodi da se kritičnog dana i vremena nalazio u kafani zajedno sa pok. stricem M.I., M.M., a sa njima su za sto sjedjeli još i okrivljeni B.D.o i S.S.. Naveo je da se sjeća da su sa oštećenim S.S.om sjedjeli, njegov rođak S.Š. i lice sa prezimenom S., te da su se raspravljali veoma bučno. Svjedok navodi da se sjeća i da je S. u jednom trenutku oštećenom S.u upućivao uvrede na porodice i prezimena, i navodi da je u jednom trenutku oštećeni S. šakom udario S.a, nakon čega su pali na pod. Svjedok dalje navodi da dok su se nalazili u ležećem položaju međusobno su se čupali i udarali. Svjedok je naveo da su odmah nakon ovoga svi koji su sjedjeli za njegovim stolom uključujući i okrivljenog B.M.a pritrčali sa namjerom da ih razdvoje, pa navodi da je okrivljeni B.D.o uhvatio oštećenog S.a i odvukao ga, s tim što su u jednom trenutku zajedno pali na pod, dok je S.a uhvatio okrivljeni B.M., i to za garderobu i izgurao ga napolje. Ovaj svjedok navodi da nakon što se tuča završila primijetio je na usni oštećenog S.a krv, kao i na njegovom licu, a na licu S.a nije primijetio nikakve povrede. Ovaj svjedok navodi da je nakon otprilike minut okrivljeni B.D.o izbacio - izgurao oštećenog S.a, nakon čega su se oštećeni S. i okrivljeni B.D.o i M. našli ispred kafane. Ovaj svjedok navodi da mu dešavanje ispred kafane nije poznato, jer nije ništa vidio. Svjedok je naveo da je nakon ovog događaja on i njegov stric M.I. su ostale u kafanu još nekih pola sata. Sud je analizirao iskaz ovog svjedoka, pa isti nije prihvatio, obzirom da ovaj svjedok u svom iskazu datom u istražnom postupku ne navodi da je sa njim u društvu sjedio i S.S., dok na glavnom pretresu iznosi takvu tv rdnju, takođe, u istrazi navodi da je oštećenog S.a prvo odvukao okrivljeni B.D.o, a zatim su ga, kako navodi, on i B.M. odvačili od S.a, dok na glavnom pretresu predstavlja događaj da je B.D.o odvukao oštećenog S.a i dodaje da su u jednom trenutku pali, a navodi da B.M. odvlači S.a, pa kod ovakvih kontradiktornosti svjedoka sud isti nije mogao prihvatiti i cijeni ga smišljenim u cilju olakšavanja krivično-pravnog položaja okrivljenih. </span>
</p>
<p class="p2"></p>
<p class="p2">
<span>	Sud je cijenio iskaz svjedoka P. R.. U svom iskazu ovaj svjedok u bitnom navodi da se sjeća da je u kafanu koju on drži primijetio oštećenog S.S.a koji je bio krvav po licu i čelu i držao je krpu na glavi, dok je na glavnom pretresu naveo da je primijetio kod oštećenog S.a povredu iznad lijevog oka, gdje je bilo krvi. Naveo je da se u kafani ovog svjedoka oštećeni S. umio, i svezao krpu oko glave, nakon čega je u kafanu došao ujak oštećenog Z.Z.i Z.A., sa kojima je oštećeni zajedno izašao iz kafane ovog svjedoka. U odgovoru na pitanje oštećenog ovaj svjedok je ostavio kao mogućnost da mu se kritičnom prilikom oštećeni obratio riječim: "Izbiše me D.o i M.". Sud je cijenio iskaz ovog svjedoka, za koga proizilazi da nije očevidac kritičnog događaja, s tim što sud prihvata iskaz ovog svjedoka u dijelu njegovih navoda, o povredama koje je oštećeni imao  kada ga je ovaj svjedok vidio. </span>
</p>
<p class="p2"></p>
<p class="p2">
<span>	Sud je cijenio iskaz svjedoka M.E.e. U svom iskazu ova svjedokinja je u bitnom navela da je vidjela, a dok je prolazila sa svojom snahom N. i kćerkom A. okrivljenog B.D.a kako gura nekog čovjeka u predjelu leđa, od kafane. Navela je da se ne može sjetiti kojeg je to dana bilo, niti se mogla izjasniti da je lice koje je gurao okrivljeni D.o, oštećeni S., a navodi da je ta osoba koju je tog dana gurao okrivljeni B.D.o tog trenutka nije imala nikakvih povreda. Svjedokinja je još navela da događaj o kome je svjedočila se možda ne odnosi na događaj koji je predmet ovog krivično-pravnog postupka, a navela je da tog dana nije vidjela H.F.a i M.Ć.a. Sud je cijenio iskaz ove svjedokinje i, po ocjeni ovog suda, svjedočki iskaz se ne odnosi na kritični događaj, koji je predmet ovog krivičnog postupka, obzirom da nije prepoznala u sudnici prisutnog oštećenog S.a, niti je za lice koje je vidjela u događaju o kome je svjedočila, imalo povreda, dok prema drugim izvedenim dokazima jasno proizilazi da je oštećeni S., na svom licu, a po izlasku iz kafane kritičnog dana, imao vidljive povrede, kao i krvarenje na licu. </span>
</p>
<p class="p2"></p>
<p class="p2">
<span>	Sud je cijenio iskaz svjedoka M.M.a. U svom iskazu ovaj svjedok je u bitnom naveo da je bio prisutan u kafani okrivljenog B.D.a, gdje je sjedio zajedno sa njim, te sada pok. M.I., M.E. i S.. Naveo je da su za drugim stolom sjedjeli oštećeni S.S., zajedno sa S.em i još jednim licem. Ovaj svjedok navodi da je za posebnim stolom sjedio S. Š., koji se tom prilikom prepucavao sa licima koja su sjedjela sa oštećenim u društvu. Svjedok navodi da je tada pozvao S. Š.a da pređe za njegov sto, a kako bi spriječio eventualni incident. Svjedok je naveo da se sjeća da je B.M., koji je tog dana radio kao konobar, počeo da se raspravlja sa tim licima - oštećenim i njegovim društvom, koji su i njega psovali, nakon čega je okrivljeni M. kazao okrivljenom B.D.u da više neće da ih služi, a takođe je naveo da je okrivljeni B.D.o prilazio oštećenom i njegovom društvu i pokušavao je da ih smiri. Ovaj svjedok navodi da je izašao iz kafane prije nego je došlo do tuče. Sud je analizirao iskaz ovog svjedoka, pa obzirom da isti nije očevidac kritičnog događaja iz istog sud nije mogao utvrditi pravno-relevantne činjenice za presuđenje u ovoj krivičnoj stvari.</span>
</p>
<p class="p2"></p>
<p class="p2">
<span>	Sud je cijenio iskaz svjedoka M.H.a. U svom iskazu ovaj svjedok je naveo da je sjedio u kafani okrivljenog B.D.zajedno sa M.D., dok su za to vrijeme za drugim stolom sjedjeli oštećeni S.S. sa još dva lica, dok je za drugim stolom sjedio okrivljeni B.D.o, zajedno sa M.M. i sada pok. M.I. i S. Š.om, a bilo je još drugih lica koja ovaj svjedok ne poznaje. Svjedok je naveo da je društvo koje je sjedjeli zajedno sa oštećenim S.em bilo prilično bučno, a ovaj svjedok navodi da se sjeća da je oštećeni S. i sa njim tom prilikom nešto pričao, što ovaj svjedok nije shvatio kao provokaciju, a naveo je još i da se sjeća da se oštećeni obraćao i S. Š.u, govoreći mu: "Učitelju, učitelju", što ovaj svjedok takođe, nije shvatio kao uvredljivo.  Takođe, ovaj svjedok je naveo da je jedno lice koje je bilo u društvu sa S.em, bilo veoma grubo, a svjedok navodi da mu se čini da se nešto raspravljao i da je vrijeđao oštećenog S.a. Dalje navodi, da dok je bio on u kafani, nije bilo nikakve tuče, a navodi da se sjeća da je okrivljeni B.D.o ustajao i opominjao oštećenog i njegovo društvo. Iskaz ovog svjedoka sud je u potpunosti prihvatio kao jasan, određen i objektivan. Međutim, kako isti nije očevidac kritičnog događaja, to iz iskaza istog svjedoka sud nije mogao utvrditi pravno-relevantne činjenice. </span>
</p>
<p class="p2"></p>
<p class="p2">
<span>	Sud je cijenio iskaz oštećenog, saslušanog u svojstvu svjedoka, S.S.a. U svom iskazu ošećeni S.S. je naveo: da je dana 31. 05. 2010. godine, zajedno sa S. M.om i S.Š.m došao u kafanu zv. "M.", koja se nalazi u mjestu Rasovo, i koja se nalazi u blizini njegove kuće. Naveo je da su prethodno popili po nekolike rakije, s tim što je negirao da su se nalazili u pripitom stanju. Navodi da se u kafani nalazilo još gostiju, a on sa svojim društvom je sjeo za sto i poručili su piće. Naveo je i da su poručili jelo, koje je donio sin vlasnika kafane okrivljeni B.M., koje je bilo nedovoljno ispečeno. Svjedok navodi da je reagovao zbog nedovoljno ispečenog mesa, i objašnjava da je tada B.M. čudno reagovao i namrštio se. Naveo je i da su S. i S.Š. bučnije pričali, ali je negirao da su provocirali druge goste i da su se međusobno svađali. Svjedok je objasnio da je u trenutku kada je imao namjeru da pođe svojoj kući, pozvao okrivljenog B.M.a kako bi platio za uslugu. Navodi da mu je tada B.M. donio kompletan račun, za koji ovaj svjedok navodi da nije htio da plati, u kom trenutku B.M. reaguje na način što ga je opsovao govoreći mu: "Majku ti cigansku jebem, ti ćeš sve najedno da platiš danas ovđe", nakon čega, kako navodi ovaj svjedok, a dok se nalazio u stojećem položaju i sa namjerom da pođe, pa navodi da B.M. zamahuje rukom na K.j mu se nalazio metalni boks i udara ovog svjedoka jedanput u predjelu čela više lijevog oka, od kog udarca svjedok navodi da je posrnuo i pao na koljena. Dalje navodi da u trenutku kada je pokušao da ustane okrivljeni M. ga još jedanput udara metalnim boksom u predjelu čela više desnog oka. Zatim objašnjava da je pokušao da ustane kako bi pobjegao ka vratima, međutim, prilazi mu B.D.o i udara ga jedanput nogom obuvenom u cipele u predjelu desnog skočnog zgloba, od kog udarca ovaj svjedok pada na pod i dok se nalazio na podu navodi da su počeli da ga udaraju okrivljeni B.M. i B.D.o i to nogama obuvenim u cipele više puta. Pojašnjava da su ga udarali u predjelu grudi, glave, leđa, nogu i ruku, od kojih udaraca je u jednom trenutku izgubio i svijest. Navodi da kada je došao svijesti osjetio je jak udarac u glavu, i čuo je kako neko od gostiju govori: "Ne D.ane, ubi čovjeka". Tada je vidio da S.Š. drži okrivljenog B.M.a, za koje vrijeme B.M. govori: "Pusti me da ga dokrajčim", dok je okrivljenog B.D.a zadržavao sada pok. M.I., i tada svjedok navodi da je uspio da ustane i izađe iz kafane. Dalje svjedok navodi, da kada se našao ispred kafane, obratio se okrivljenom B.D.u riječima u smislu da se na ovome neće završiti, jer im on nije ništa uradio, u kom trenutku se B.M. istrgao Š. iz ruku, prišao oštećenom i udario ga jedanput nogom obuvenu u cipelu u predjelu rebara sa desne strane, od kog udarca svjedok navodi da je pao. Dalje je naveo da su neki momci koji su igrali fudbal u blizini, prišli mu i podigli ga, a zatim ga odveli u obližnju kafanu, koje je vlasnik P. zv. "Rus". </span>
</p>
<p class="p2">
<span>	Na glavnom pretresu oštećeni je ponovio iskaz dat u istražnom postupku i dodao da su kritičnog dana u kafani okrivljenog B.D.a, osim njega bili S.Š., S. M., koji su sjedjeli za jednim stolom, a primijetio je i B.D.a, sada pok. M.I. i M.E.a. Sud je analizirao iskaz oštećenog, pa navode iz iskaza oštećenog u dijelu da je okrivljeni B.M. kritičnom prilikom, na desnu ruku stavio metalni boks, te ga istim udario u dva navrata, sud ne prihvata, obzirom da taj predmet - metalni boks u svojim iskazima nije naveo nijedan od svjedoka, a i vještak med. struke je isključio mogućnost da su povrede u tom dijelu glave kod oštećenog mogle biti nanešene takvim predmetom. U ostalom dijelu iskaz oštećenog te njegovo pojašnjenje početka i razvoja  kritičnog događaja, sud je u potpunosti prihvatio, iz razloga što, po ocjeni ovog suda, oštećeni nije imao nijedan razlog da kritični događaj predstavi na način, kojim bi okrivio ovdje okrivljene, a zaštitio eventualnog stvarnog učinioca predmetnog krivičnog djela i to S. M.a, kako to predstavljaju okrivljeni. </span>
</p>
<p class="p2"></p>
<p class="p2">
<span>	Iz medicinske dokumentacije na ime oštećenog S.S.a, kao i nalaza i mišljenja vještaka med. struke dr S.M.a, sud je utvrdio da je oštećeni S.S. kritičnom prilikom zadobio povrede u vidu nagnječno-razderne rane sa oguljotinom kože u predjelu lijeve obrve dužine od oko 1,5 cm, oguljotinu iznad nosa dimenzija 1x1 cm, otok oba kapka lijevog oka, krvni podliv u predjelu obje nadlaktice, crvenilo kože nepravilnih ivica dimenzija 10x15 sm u predjelu lijevog rebarnog luka, crvenilo kože s polja 10x10 cm, otok u predjelu lijevog skočnog zgloba. Navedene povrede, prema mišljenju ovog vještaka, spadaju u laku tjelesnu povredu, a koje su mogle nastati i to povrede na glavi od udara tupo-tvrdim predmetom, kao što je pesnica, dok su povrede u predjelu nadlaktica i grudnog koša, kao i u predjelu skočnog zgloba mogle nastati od udarca tupo-tvrdim predmetom u šta spadaju udarci nogom obuvenom u obuću, kao i prilikom pada. U dopuni nalaza vještak med. struke dr S. decidno navodi da povreda kod oštećenog iznad desnog oka, a koja je opisana kao oguljotina kože u predjelu desne obrve dimenzija 1x1 cm, nije mogla nastati od udarca metalnim boksom, objašnjavajući da bi oštećeni, da je zadobio udarac metalnim boksom iznad desnog oka, zadobio obimniju povredu koja bi bila praćena otokom, krvnim podlivom i eventualno nagnječno-razdernom ranom. U pojašnjenju nalaza na glavnom pretresu, vještak S.  je ostao pri osnovnom nalazu i dopini nalaza, pojašnjavajući da nagnječno razderna rana sa oguljotinom kože u predjelu lijeve obrve dužine oko 1,5 cm spada u tzv. specifične povrede koje nastaju od udarca tupo-tvrdom mehaničkom silom, u šta spada pesnica ili bilo koji drugi tupo-tvrdi predmet, a mišljenja je da je navedena povreda najvjerovatnije nastala udarom pesnicom.  Za oguljotinu kože u predjelu nosa dimenzija 1x1 cm, ovaj vještak je naveo da je mišljenja da je vjerovatnije da je ta povreda nastala od udarca pesnicom u navedeni dio tijela i nije mogla nastati od udarca nogom obuvenom u obuću. Dalje je pojasnio da povrede u vidu krvnih podliva na lijevoj i desnoj nadlaktici kod oštećenog su mogle nastati od udaraca tupo-tvrdom mehaničkom silom, a prema mišljenju ovog vještaka najvjerovatnije su nastale udarcem pesnicom ili stezanjem šakom za navedeni dio tijela. Dalje pojašnjava da povreda kod oštećenog u vidu crvenila kože ispod lijevog rebarnog luka i to jedna dimenzija 10x15 cm, a druga 10x10cm, prema mišljenju ovog vještaka, mogla je nastati udarcem nogom obuvenom u obuću manjeg intenziteta, ili prilikom pada od tupo-tvrdu podlogu, dok je isključio mogućnost da su ove povrede mogle nastati od udarca pesnicom. Vještak je i mišljenja da je povreda kod oštećenog u vidu otoka u predjelu lijevog skočnog zgloba, prije bi mogla nastati od udarca nogom obuvenom u obuću, nego od udarca pesnicom. Sud je nalaz i mišljenje ovog vještaka u potpunosti prihvatio kao jasan, određen i objektivan, jer je dat na osnovu medicinske dokumentacije na ime oštećenog, te na osnovu pravila struke i nauke i u pojašnjenju datog nalaza vještak se precizno izjasnio o mogućnostima nastanka predmetnih povreda u granicama struke i nauke. </span>
</p>
<p class="p2"></p>
<p class="p2">
<span>	Iz izvoda iz KE na ime okrivljenog B.M.a, sud je utvrdio da isti do sada nije osuđivan, dok  iz izvoda iz KE na ime okrivljenog B.D.a, sud je utvrdio da je isti do sada osuđivan i to presudama: Opštinskog suda u Bijelom Polju K br. 111/78 od 11. 04. 1979 godine zbog KD iz člana 152 Kz-a, na novčanu kaznu od 120,00 din; K br. 166/79 od 29. 05. 2980 god. zbog KD iz člana 46 st. 2 KZ-a na kaznu zatvora od 30 dana; K br. 166/79 koja je preinačena presudom Okružnog suda K br. 187/70 od 26. 05. 1980 god. na kaznu zatvora u trajanju od 3 mjeseca, i K br. 564/88 od 25. 10. 1989 godine, zbog KD iz člana 136/3 Kz-a, na kaznu zatvora od 4 mjeseca uslovno na jednu godinu.</span>
</p>
<p class="p2"></p>
<p class="p2">
<span>	Naime, iz iskaza svjedoka M.H.a, čijem iskazu je ovaj sud poklonio punu vjeru, sud je utvrdio atmosferu koja je vladala u kafani zv. "M." prije nastanka kritičnog događaja, pa dešavanje u toj kafani i ponašanje oštećenog i osoba koje su bile sa njim u društvu, je bilo sa dosta galame, a kao posledica razgovora koji su vodili za tim stolom, a posebno imajući u vidu da su, kako su i sami priznali, prije dolaska u kafanu konzumirali alkohol, što su nastavili i u kafani. Analizom iskaza svih saslušanih svjedoka jasno proizilazi da je ponašanje za stolom oštećenog smetalo i iritiralo sve prisutne uključujući i okrivljene. Po ocjeni ovog suda, u takvoj atmosferi i desio se kritični događaj, i s toga, sud prihvata navode oštećenog u pogledu nastanka kritičnog događaja. Oštećeni je u svom iskazu naveo da je kritični događaj započeo na način, a nakon nesporazuma sa okrivljenim B.M.om oko računa za dobijenu uslugu u toj kafani. U ovom trenutku okrivljeni B.M., je i pesnicom udario oštećenog, kako je oštećeni precizno naveo u predjelu iznad lijevog oka, s tim što navode oštećenog da je okrivljeni M. tada na ruci imao metalni boks, sud nije prihvatio, a ovo imajući u vidu nalaz i mišljenje vještaka med. struke, koji je decidno negirao da je ta povreda u predjelu iznad lijevog oka mogla nastati od udarca metalnim boksom, već je mišljenja da je povreda mogla nastati udarcem pesnicom, što prihvata i ovaj sud. Dalji razvoj događaja takođe sud je utvrdio iz iskaza oštećenog, pa oštećeni navodi da je, nakon što je posrnuo, zadobio i drugi udarac u predjelu čela od okrivljenog B.M.a, s tim što sud, takođe, navode da je okrivljeni tada imao na ruci metalni boks, nije prihvatio, već je mišljenja  da je okrivljeni i taj udarac zadao pesnicom, a ovo imajući u vidu nalaz vještaka med. struke. Takođe, okrivljeni je dalji tok događaja predstavio na način da je u trenutku kada je pokušao da izađe, iz lokala od okrivljenog B.D.a zadobio udarac u predjelu skočnog zgloba, K.m prilikom je okrivljeni na nogama imao obuvene cipele. Iskaz oštećenog u ovom dijelu potvrđen je nalazom i mišljenjem vještaka i med. dokumentacijom na ime okrivljenog, a vještak se i izjasnio da je povreda u navedeni dio tijela oštećenog najvjerovatnije mogla nastati udarom nogom obuvenom u obuću. Oštećeni je dalje predstavio da je nakon primljenog udarca u predjelu skočnog zgloba pao na podlogu i dok se nalazio na podu, počeli su da ga udaraju oba okrivljena i to nogama obuvenim u cipele, a koji udarci su završavali u predjelu grudi, glave, leđa, nogu i ruku. Imajući u vidu povrede koje je u svom nalazu opisao vještak med. struke, te kod činjenice da oštećeni nije mogao za navedene povrede se precizno izjasniti od koga su konkretno zadobijene, to ovaj sud povrede u vidu krvnih podliva u predjelu obje nadlaktice, crvenila kože nepravilnih dimenzija 10 x15 cm, u predjelu lijevog rebarnog luka i crvenila kože s polja dimenzija 10x 10 cm, su nastale od udaraca koje je oštećeni zadobio u trenutku kada se nalazio na podu. Imajući u vidu da je vještak medicinske struke posebno za povrede u vidu crvenila kože nepravilnih dimenzija 10 x15 cm, u predjelu lijevog rebarnog luka i crvenila kože s polja dimenzija 10x 10 cm, naveo da su najvjerovatnije nastale od udaraca nogama obuvenim u obuću. Imajući u vidu ovako utvrđeno činjenično stanje, sud je promijenio činjenični opis iz dispozitiva optužnog predloga na način sadržan u dispozitivu presude. </span>
</p>
<p class="p2"></p>
<p class="p2">
<span>	Analizom odbrane okrivljenog B.M.a proizilazi da je oštećeni kritičnog dana i vremena povrede zadobio od S. M.a. Ovakvu odbranu okrivljenog ovaj sud nije prihvatio i cijeni je smišljenom u cilju izbjegavanja sopstvene krivice. Nelogično je, i za ovaj sud ne prihvatljivo, da oštećeni i pored činjenice da je kritičnog dana konzumirao alkohol, identifikuje kao učinioca krivičnog djela lica koja to eventualno nijesu učinila. Takođe, odbranu okrivljenog B.D.a sud nije prihvatio, cijeneći je smišljenom u cilju izbjegavanja sopstvene krivice, jer da se događaj odvijao kako ga predstavlja ovaj okrivljeni i ovdje saslušani svjedok S., bi neminovno zadobio tjelesne povrede, a oštećeni bi njega identifikovao kao učinioca djela. Način razvoja događaja kako ga je predstavio oštećeni, osim u dijelu da je okrivljeni B.M. imao metalni boks, potvrđen je u potpunosti nalazom i mišljenjem vještaka med. struke, te medicinskom dokumentacijom na ime oštećenog. </span>
</p>
<p class="p2">
<span>	</span>
</p>
<p class="p7">
<span>Postupajući na opisani način, i to okrivljeni B.M. udarajući pesnicama u glavu oštećenog, a zatima okrivljeni B.D.o udarajući oštećenog nogom obuvenom u cipelu  u predjelu skočnom zgloba, pa zatim, nakon što je oštećeni pao na pod, oba okrivljena udarajući ga dok se ovaj nalazio na podu  nogama obuvenim u cipele, imajući u vidu da cipele predstavljaju podobno sredstvo da se  tijelo teško povrijedi i zdravlje teško naruši, i nanoseći mu pri tom povrede opisane u izreci presude, okrivljeni su u svojim radnjama ostvarili obilježje krivičnog djela koje im je stavljeno na teret, za koje su krivi. Okrivljeni su  krivično djelo izvršili s eventualnim umišljajem, jer su bili svjesni da udarajući  nogama, sa datom obućom, oštećenog istom mogu nanijeti povrede i učiniti krivično djelo  ali su na to pristali. </span>
</p>
<p class="p2"></p>
<p class="p7">
<span> Za krivično djelo  laka tjelesna povreda iz čl. 152 st. 2 u vezi st. 1 KZ-a, predvidjena je kazna zatvora do 3 godine.  </span>
</p>
<p class="p2"></p>
<p class="p2">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljenog B.D.a  od olakšavajućih okolnosti našao:  da se radi o porodičnoj osobi ocu troje djece, od otežavajućih okolnosti na strani okrivljenog D.a sud je našao raniju osuđivanost okrivljenog, pa imajući u vidu da je okrivljeni D.o ranije osuđivan, sud je istog osudio na bezuslovnu zatvrosku kaznu od 45 dana, dok na strani okrivljenog B.M.a, sud nije utvrdio otežavajuće okolnosti, dok je od olakšavajućih okolnosti našao da se radi o porodičnoj osobi ocu jednog djeteta, licu koje do sada nije osuđivano,  pa je istom utvrdio kaznu zatvora od 2 (dva) mjeseca, i izrekao mu uslovnu osudu, ostavljajući rok provjeravanja od dvije godine, smatrajući da bi pristupanje izvršenju utvrđene kazne u datim okolnostima suviše represivno djelovalo na okrivljenog M.a, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i druga krivična djela i da će se na taj način  ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.   </span>
</p>
<p class="p2"></p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je da okrivljeni,  solidarno, plate  sudu na ime troškova krivičnog postupka iznos od 77,00 €, koji se odnose na naknadu na ime vještačenja vještaka med. struke dr S.M.a, te da plate i na ime paušala, iznos od po 50,00 €, pri tome imajući u vidu složenost i trajanje krivičnog postupka, te imovinske prilike okrivljenih.</span>
</p>
<p class="p2"></p>
<p class="p2">
<span>	 Oštećeni S.S., radi imovinsko-pravnog zahtjeva, upućuje se na parnični postupak.  </span>
</p>
<p class="p2"></p>
<p class="p7">
<span>Iz iznijetih razloga shodno čl. 364 Zkp-a, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p3">
<span>dana 12. 04. 2011. godine, </span>
</p>
<p class="p3"></p>
<p class="p3"></p>
<p class="p2">
<span>ZAPISNIČAR,				  			S U D I J A,   </span>
</p>
<p class="p2">
<span>D.inja Bošković s.r.						Ivan Adamović s.r.  </span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p9"></p>


</body>
<img src="file:///C:\Users\VELIKA~1.VUL\AppData\Local\Temp\msohtml1\01\clip_image001.jpg"><br>
<strong>Posl.br.K. 49/11/11</strong><br>
&nbsp;<br>
<strong>U IME CRNE GORE!</strong><br>
&nbsp;<br>
Osnovni sud u Kotoru, kao nadležni prvostepeni krivični sud po&nbsp; sudiji&nbsp; Vesni&nbsp; Pean, uz učešće zapisničara Branke Spalević, u predmetu protiv okrivljenog V. Z. iz P., kojeg brani adv. M. G. iz P. zbog krivičnog djela teške krađe iz čl. 240. st.2. u vezi st.1. Krivičnog zakonika u sticaju sa krivičnim djelom samovlašća iz čl.384. st1. Krivičnog zakonika<strong><em>, </em></strong>koji se vodio po optužnici ODT-a Kotora Kt.br.523/10 od 01.02.2011. godine, a koje gonjenje je nakon odustanka zastupnika tužbe preuzeo predst. oštećene kao tužioca, nakon održanog glavnog i javnog pretresa&nbsp; dana 17.11.2011.g. u prisustvu zastupnika tužbe Žarka Pajkovića, zamjenika&nbsp; ODT Kotor, okrivljenog, njegovog branioca, te ovlašćenog predstavnika ošt.ED B., J. G., donio je i javno objavio dana 18.11.2011.godine&nbsp; sledeću,<br>
&nbsp;<br>
<strong>P R E S U D U</strong><br>
&nbsp;<br>
<strong>Okr. V. Z.</strong> od oca V. i majke Z., rođene R., rodjenog ........ godine u C., stalno nastanjenog u ., B. bb, državljanina CG, privatnika, suvlasnika hotela ....., neoženjen, sa završenom SSS, lošeg imovnog stanja, neosuđivanog, protiv koga se navodno ne vodi postupak za drugo krivično djelo,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>I.</strong><br>
<strong>Na osnovu čl.373. st.1. tačka 2. ZKP-a</strong><br>
&nbsp;<br>
<strong>OSLOBAĐA SE OD OPTUŽBE</strong><br>
&nbsp;<br>
Da je<br>
U periodu od 19.09.2007. godine do 10. 12. 2007. godine u P., u hotelu ......., u namjeri da prisvajanjem tuđih pokretnih stvari za sebe pribavi protivpravnu imovinsku korist,&nbsp; na štetu&nbsp; E.D. B., oduzeo električnu energiju,&nbsp; u vrijednosti od&nbsp; 10.927,62 €, vlasništvo,&nbsp; na način što je istu trošio preko&nbsp; neregistrovanog brojila, i time protivpravno oduzeo električnu energiju u gore navedenom&nbsp; iznosu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>- te da bi time učinio krivično djelo teške kradje iz čl. 240. st. 2. u vezi st.1. Krivičnog zakonika</strong><br>
&nbsp;<br>
<strong>II.</strong><br>
<strong>Prema okr. V.Z. na osnovu čl.372. st.1. tačka 3. ZKP-a </strong><br>
&nbsp;<br>
&nbsp;<br>
<strong>OPTUŽBA SE ODBIJA </strong><br>
&nbsp;<br>
Da je:<br>
Dana 19.09.2007. godine u P., u hotelu ...... izvršio samovlasno priključenje svog objekta na elektro distributivnu mrežu, na način što je postavio&nbsp; brojilo&nbsp; broj 005663 i tako samovlasno pribavio pravo na korišćenje električne energije, a što su ovlašćeni radnici Elektrodistribucije B., D., R. i Č. konstatovali zapisnikom o kontroli mjernog mjesta br.0012440 od 10.12.2007.g.<br>
&nbsp;<br>
&nbsp;<br>
<strong>- te da bi time učinio krivično djelo samovlašća&nbsp; iz čl. 384. st. 1. Krivičnog zakonika,</strong><br>
&nbsp;<br>
&nbsp;Troškovi krivičnog postupka padaju na teret budžetskih sredstava ovog suda.<br>
&nbsp;<br>
<strong>O b r a z l o ž e nj e</strong><br>
&nbsp;<br>
ODT iz Kotora podnio je ovom sudu optužnicu&nbsp; protiv okr. V. Z.&nbsp; stavljajući mu na teret krivično djelo teške krađe iz čl. 240 st.2. u vezi st.1 Krivičnog zakonika u sticaju sa krivičnim djelom samovlašća iz čl.384. st1. Krivičnog zakonika<strong><em>.</em></strong><br>
&nbsp;<br>
Zastupnik tužbe je u završnoj riječi izjavio da odustaje od daljeg krivičnog gonjenja okrivljenog, jer nema dovoljno dokaza koji bi ukazali na krivicu istog. Naime, nesporno je utvrdjeno da je optuženi 19.09.2007.g. postavio električno brojilo<strong>, </strong>kao i da je neovlašćeno trošio električnu energiju, medjutim nije dokazano da je on izvršio krađu struje, jer je sva utrošena električna energija je ostala evidentirana na brojilu, a radi se o novom&nbsp; elektronskom brojilu, koje pamti datum puštanja u rad, pa sa te strane nije dokazano da je okr. V. mimo brojila koristio električnu energiju, a što bi ukazalo na postojanje kriv. djela kradje. S druge strane takođe se nije moglo dokazati da je prije spornog datuma koristio neko drugo brojilo, koje je zamijenjeno novim, jer nije bilo dokaza, već samo posrednih saznanja od strane radnika ED, koji su " načuli“ da je hotel radio i prije, u toku ljetnje sezone 2007.g.,&nbsp; a prva kontrola ED je izvršena 10.12.2007.g. Nesporno je utvrdjeno da se okrivljeni samovlasno priključio na elektromrežu i postavio električno brojilo bez saglasnosti ED i mimo procedure predvidjene zakonom što ukazuje da je izvršio kriv. djelo samovlašća, medjutim&nbsp; za ovo djelo je nastupila apsolutna zastarjelost krivičnog gonjenja. Medjutim, glavnom pretresu je prisustvovala ovl. predstavnik ošt. ED B. koja je preuzela dalje krivično gonjenje i tražila od suda da okrivljenog oglasi krivim, kazni po zakonu, te je postavlja i imovinsko pravni zahtjev u iznosu koji je utvrdjen obračunom ED Budva.<br>
&nbsp;<br>
U svojoj odbrani okrivljeni V. Z. je izjavio da je tačno da on vlasnik hotela ....... u P. i to „dijela C“. Dana 10.09.2007. godine od izvođača je primio sporni objekat zapisnički, te je nakon toga lice koje se predstavilo kao radnik Elektrodistribucije postavilo brojilo na objektu. Počeo je da troši električnu energiju sa namjerom da prijavi brojilo, ali zbog velike poslovne i privatne zauzetosti zaboravio je isto uraditi. Prilikom kontrole od strane ED B. 10.12.2007. godine istima je sve objasnio jednako kao i sudu i potpisao je taj zapisnik. Potvrdio je da je trošio električnu energiju preko tog brojila i otkad je počeo dobijati račune sva je dugovanja izmirio, tako da sa dugom od 83.000 € nema ništa i niti zna ko ga je napravio. Takođe je naveo da prije 10.12.2007. godine od strane ED nije vršena bilo kakava kontrola, a da od 19.09.2007 godine, pa do danas i dalje stoji isto brojilo preko kojeg se očitava potrošnja te da na njegovom objektu nema neregistrovane potrošnje električne energije niti neizmirenih dugovanja. Objasnio je da su vlasnici druga dva dijela objekta G. Z. i V. P. koji imaju svoja nezavisna brojila, te da se ne sjeća da je neko iz Elektrodistribucije dolazio kod istih prije kontrole koja je bila kod njega u decembru 2007 godine. Na glavnom pretresu je objašnjavao da je angažovao nekog iz elektrodistribucije da mu postavi predmetno brojilo i taj mu je obećao da će srediti sve papire oko prijavljivanja tog brojila, da ne može da se izjasni ko je to bio, da mu je za postavljanje brojila platio 200 eura, a nije znao da li je to lice stavilo na brojilo bilo kakvu plombu, a&nbsp; nije mu predalo ni papire nakon postavljanja brojila u smislu atesta i kartona prijave instalacije.<br>
&nbsp;<br>
U dokaznom postupku koji je proveden radi rasvjetljenja činjeničnog stanja neposredno je saslušan predstavnik oštećene ED B. G. J., svjedoci D. R., R. M., G. Z., V. P., N. D., kao i vještak elektro struke L. R., i pročitani su pismeni dokazi : zapisnik o kontrolil mjernog mjesta br. 0012440 od 10.12.2007. godine, zapisnik o primopredaji objekta od 10.09.2007. godine, nalaz i mišljenje vještaka elektroenergetske struke L. R. od 17.01.2011. godine, kao i izvod iz KE UP PI C. br. 02-245-4054 od 30.11.2010.g.<br>
&nbsp;<br>
Ovlašćeni predstavnik ošt. ED B. G. J. je izjavila da se radi o hotelu koji se sastoji od tri faze i da su sve faze puštene u rad u isto vrijeme, a da je njihova ekipa vršeći kontrolu dana 10.12.2007. godine utvrdila da potrošač nije prijavljen, a kako je u pitanju elektronsko brojilo, to je provjereno i konstatovano da je počeo sa radom 19.09.2007. godine, a što su radnici konstatovali u zapisniku. Obračun potrošene električne energije je sračunat za godinu dana unazad, a prema presjeku kabla, odnosno velikom potrošaču u ovom slučaju. Na tom mjestu, prije ovog brojila moralo je da postoji drugo brojilo koje je stavljeno u funkciju kad i brojila za preostale dvije lamele, otprilike godinu dana unazad, te je za taj period izvršen obračun. Objasnila je da nije postojala mogućnost da se to brojilo naknadno postavi, na mjestu gdje predhodno nije bilo brojila, već da je samovoljno to brojilo koje je obračunavalo električnu energiju zamjenjeno 19.09.2007. godine novim brojilom, koje nije prijavljeno. Takođe je pojasnila da brojilo koje nije prijavljeno čak i pod uslovom da ima plombu za čije postavljanje su nadležni samo radnici elektrodistribucije jer se postavlja njihova plomba koja posjeduje kod ili olovo sa otiskom koji ostavljaju klješta,, nije registrovano u njihovoj evidenciji i za njega uopšte ne znaju, već da su za njih u ED B. sva tri objekta počela sa radom u isto vrijeme što su zaključivali shodno zahtjevu za priključenje na elektromrežu koji je podnijet za sva tri objekta. Pridružila se krivičnom gonjenju i postavljala je imovinsko pravni zahtjev.<br>
&nbsp;<br>
Svjedok R. M. je izjavio da je dana 10.12.2010. godine izvršena kontrola na lice mjesta kod potrošača, te da su tom prilikom utvrdili da je brojilo pušteno u rad 19.09.2007.godine, a prema njegovim saznanjima hotel je radio tokom čitave sezone mada isto oni ne mogu da tvrde, jer na predmetni objekat nisu dolazili prije ove kontrole. Sva brojila u hotelu su nezavisna i imaju svoje vlasnike, a sva su bila&nbsp; priključena na mrežu nelegalno. Okrivljenom je ispao veliki račun, a inače se u takvim slučajevima obračun radi shodno pravilniku, a prema presjeku kabla, mada ne mora da znači da je zaista toliko i utrošeno. Takođe je naveo da prilikom kontrole kod potrošača nije bilo plombe na predmetnom brojilu nego da su je oni tek tada postavili. Objasnio je da iz zapisnika proizilazi da je na brojilu postojala plomba br. 8, međutim sa tim brojem je on zadužen tako da je došlo do greške prilikom upisivanja u zapisnik, jer nije trebalo biti upisano na tom mjestu broj plombe, već na mjestu da je tek ista postavljena nakon pregleda brojila.&nbsp; Posebno je odgovorio da su oni u Elektrodistribuciji čuli da je hotel prethodno radio i da su za to dobili nalog da podju u kontrolu, medjutim da ne može da tvrdi da je prije ovog predmetnog brojila postojalo neko drugo koje je skinuto, te da on prije ove kontrole u predmetni hotel nije dolazio ni privatno ni službeno.<br>
&nbsp;<br>
U svojstvu svjedoka D. R. je izjavio&nbsp; da su imali saznanje da je prethodne sezone radio dio "C" .......... u P., što znači da je trošio struju, te su prilikom kontrole&nbsp; dana 10.12.2007.g. utvrdili da je brojilo postavljeno 19.09.2007.g.&nbsp; To ih je navelo na zaključak da je struja prethodno trošena, da je uklonjeno to brojilo koje je bilo postavljeno kad i brojila u djelovima "A" i "B", a ova su bila postavljena još 2006.g. , što ipak nije mogao sa sigurnošću da potvrdi. Posebno je odgovorio da ne može da potvrdi da li je tačno da je predmetni objekat radio u prethodnom periodu,&nbsp; jer da on ni službeno, ni privatno prije tog 10.12.2007.g. nije bio u predmetnom hotelu, da su oni prilikom kontrole konstatovali da se radi o potrošaču koji nije prijavljen, a kontrolisali su i preostala dva brojila, sa kojima nije bilo nikakvih problema.&nbsp;<br>
&nbsp;<br>
Svjedok G. Z. je izjavio da je on vlasnik „A“ objekta koji je započet kao tri kuće u nizu, međutim prilikom gradnje su se malo proširili, pa je ispao kao hotel sa tri dijela koji objekti su zapravo spojeni. Sada objekat funkcioniše kao jedan jer su njih trojica kupili jedan plac, ali su znali čij je koji dio i samostalno su započeli sa izgradnjom objekta, s tim da su u toku gradnje došli do toga da se objekti spoje, a izvođač radova im je bila firma ..... iz B. Objasnio je da su radovi na sva tri dijela objekta izvođeni uporedo, da još uvijek predmetni objekat nisu legalizovali, a da su radovi na objektima „A“ i „B“ završeni krajem 2006 godine odnosno početkom 2007 godina, a na dijelu „C“ i kasnije, te su oni kao hotel iskoristili nešo od sezone u 2007.g., dok se dio "C" nije izdavao, jer su radovi završeni tek poslije ljetnje sezone.&nbsp;&nbsp; Naveo&nbsp; je da su oni struju u dijelu "A" i "B" imali od polovine ljeta 2006.g., da je priključenje struje vršila firma ......... koja je inače radila na objektu, a da ne zna koga su oni angažovali.&nbsp; Takodje je odgovorio da prije ove kontrole od 10.12.2007.g. iz ED niko nije dolazio u kontrolu, ni kod koga od njih.<br>
&nbsp;<br>
Svjedok V. P. je izjavio da su zapravo njih trojica započeli prvobitno da grade tri kuće, ali su se u međuvremenu dogovorili da osnuju firmu i naprave jedan objekat tj. hotel i to od oktobra 2005 godine su započeli u tom pravcu i angažovan je izvođač radova firma ............ iz B. Prvo su bili sagrađeni djelovi „A“ i „B“ objekta, dok dio „C“ je završen nakon godinu dana od puštanja u rad ova druga dva dijela. Prva dva dijela su završena krajem avgusta-septembra 2006 godine tako da je dio „C“ počet sa radovima u 2007 godini. Objasnio je da misli da je u dijelu „C“ brojilo bilo postavljeno i priključeno u septembru 2007 godine, te da je nakon toga i taj dio počeo da radi, ali da mu nije poznato da je prije predmetnog brojila bilo postavljeno bilo koje drugo brojilo.<br>
&nbsp;<br>
Svjedok N. D. je izjavio&nbsp; da je zaposlen u građevinskoj firmi ........ iz B. i poznato mu je da je ta firma gradila tri lamele u P. gdje je bilo i tri investitora, te da upravo na trećem objektu „C“ investitora V. Z. su imali tehničkih problema oko izolacija. Poznato mu je da su djelove objekta „A“ i „B“ završili u toku ljeta 2006 godine dok su na trećem dijelu „C“ otklanjali nedostatke, te je on završen tek poslije ljeta 2007 godine. Takođe je objasnio da je investitor taj koji mora obezbjediti da gradilište ima struje, a da potom njegova firma tj. .... donese svoj građevinski ormar koji služi samo za njihove svrhe odnosno gradnju objekta. Nije se mogao izjasniti da li su i kada postavljeni TEP ormarići, ali da su oni kao firma vodili građevinski dnevnik do kojeg je on pokušao da dođe, ali da je firma ...... već 3 godine prestala sa radom zbog zdravstvenih problema vlasnika, te da on već 2 godine ne radi za naprijed navedenu firmu. Potvrdio je da su sa okrivljenim sačinili zapisnik o primopredaji objekta iz razloga da bi se zaštitili od nekih dodatnih reklamacija.<br>
&nbsp;<br>
Iz zapisnika o primopredaji objekta je utvrđeno da je dana 10.09.2007 godine izvršena primopredaja objekta na kat. Parceli 652/1 KO P. od strane ...... iz B., kao izvođača radova i investitora V. Z. iz P., te da su obje strane saglasne da nema reklamacija, a što su ovjerili svojim potpisima.<br>
&nbsp;<br>
Iz zapisnika o kontroli mjernog mjesta od 10.12.2007 godine je utvrđeno da je kontrola izvršena kod okr. V. Z. i to u dijelu „C“ predmetnog hotela&nbsp; u P., te da je tom prilikom konstatovano da potrošač nije prijavljen, a da je brojilo počelo sa radom dana 19.09.2007 godine u 11:08 h, kao i da je brojilo plombirano plombom br.8.<br>
&nbsp;<br>
Iz nalaza i mišljenja sudskog vještaka elektro struke je utvrđeno da je u hotelu ...... krilo „C“ u P., vlasništvo V. Z., neovlašćeno preuzimana električna energija preko brojila br. 005663 tip DB2 i strujnih mjernih transformatora prenosnog odnosa 200/5 A. Takođe je utvrđeno da period preuzimanja električne energije od 19.09.2007 godine, kada je brojilo registrovalo početak svog rada, pa do 10.12.2007 godine kada su radnici ED B. konstatovali neovlašćenu potrošnju i objekat isključili sa elektro mreže. Vještak je na osnovu Pravila o snabdjevanju električnom energijom i važećim Tarifnim pravilnikom i cijenama električne energije, utvrdio vrjednost neregistrovane neovlašćene potrošnje koja iznosi 10.927,62 €.<br>
&nbsp;<br>
Vještak je na glavnom pretresu još pojasnio da po Zakonu o uređenju prostora i uredjenju objekata je potrebno da investitor dobije gradjevinske dozvolu, nakon čega se obraća izvodjaču radova za postavljanje gradjevinskog priključka koji zapravo služi za gradjevinske mašine i alate, a isti treba da stoji do tehničkog prijema objekta, odnosno prilikom čišćenja gradilišta isti se uklanja. Objasnio je da nakon tehničkog prijema objekta, procedura je da&nbsp; investitor podnosi zahtjev ED za priključenje objekta na elektromrežu, a istovremeno tada odjavljuje prethodno postavljeni gradjevinski priključak. Dalje je objasnio da je ranije bilo propisano da zapravo i investitor postavlja brojila, medjutim privremenim distributivnim kodeksom iz 2005.g. sva nova brojila treba da postavi operator Distribucije. Inače, svako brojilo ima dvije plombe, jedna vrsta je državna plomba koja se nalazi odmah na&nbsp; poklopcu mehanizma brojila, dok se druga plomba postavlja nakon prijema tehničke ispravnosti brojila od strane ED. Takođe je pojasnio da se prije podnošenja zahtjeva za priključenje podrazumijeva da elektroinstalacija mora biti ispravna, što se dokazuje odgovarajućim atestima ovlašćene firme, izjavom izvodjača radova i izjavom nadzornog organa i&nbsp; izvještajem komisije&nbsp;&nbsp; o tehničkom pregledu. Naveo je da bi bilo normalno očekivati da kada je podnešen zahtjev za priključenje na elektro mrežu,&nbsp; da&nbsp; je već postavljeno brojilo,&nbsp; medjutim kako&nbsp; je u saznanju da je postavljeno brojilo&nbsp; proizvedeno u 2007.g. i počelo sa radom,&nbsp; odnosno registrovanjem&nbsp; struje, to znači da je upravo tog datuma&nbsp; brojilo počelo sa funkcijom, a nije se mogao&nbsp; izjasniti da li je prije tog brojila postojalo neko drugo. Međutim, ako je objekat radio i bio prethodno podnijet zahtjev za priključenje logično je da je bilo brojila ili je objekat bio priključen na neko drugo brojilo ili je bio bez ikakvog brojila, ali da podnošenjem zahtjeva za priključenje ne znači da u objektu mora postojati brojilo. Nakon podnošenja zahtjeva za priključenje rok elektrodistribuciji da postupi po tom zahtjevu ne bi trebao da bude duži od mjesec dana, a kada postupe po zahtjevu, u tom slučaju sačinjava se izvještaj o internom tehničkom pregledu. Objasnio je da je tačno da je na brojilu postojala registrovana odredjena potrošnja, medjutim kako se radilo o neprijavljenom brojilu, tu potrošnju nije mogao smatrati pouzdanom i kao takvu je nije prihvatio već je vršio obračun shodno pravilima koja je naveo u pismenom nalazu i mišljenju i tako došao do iznosa neregistrovane potrošnje, obzirom da onu koja je registrovana na brojilu nije prihvatio. Takođe je vještak objasnio da se legalnim korišćenjem električne energije smatra kada ED sačini zapisnik o&nbsp;&nbsp; internom tehničkom pregledu, nakon čega se postavlja plomba ED, a potom se potrošač unosi u bazu podataka i sa istim se sačinjava ugovor. &nbsp;Međutim, u konkretnom slučaju za potrošača V.&nbsp; Z. nije našao ništa&nbsp; od ovog navedenog, što je bilo potrebno.<br>
&nbsp;<br>
Iz izvoda iz KE je utvrdjeno da je okrivljeni ranije nije osudjivan.<br>
&nbsp;<br>
Cijeneći sve provedene dokaze sud nijenašao dokazanim da je okr. V. učinio krivično djelo teške kradje iz čl. 240.st.2. u vezi st.1. KZ-a. Naime, u svojoj odbrani&nbsp; okrivljeni je bio kategoričan da je na svoj objekat tek nakon izgradnje 10.09.2007.g., priključio predmetno brojilo, koje je od tada uredno registrovalo potrošnju električne energije. Nesporno je utvrdjeno da je to predmetno brojilo postavljeno 19.09.2007.g., i da je od tada obračunavalo električnu struju, što su potvrdili svjedoci R. i D. koji su kao službenici ED bili u kontroli. Medjutim ovi svjedoci nisu mogli potvrditi da je na objektu okrivljenog prethodno postojalo neko drugo brojilo, te su potvrdili da su dana 10.12.2007.g. prvi put bili u kontroli, a potvrdili su da ni privatno nisu dolazili u hotel vlasništvo okrivljenog. To što su navodno "načuli" da je hotel radio u toku ljetnje sezone 2007.g., sud nije mogao prihvatiti kao pouzdano, pogotovo što ni drugi provedeni dokazi nisu ukazivali na to da je na objektu okrivljenog postojalo neko drugo brojilo prije ovog koji je bio kontrolisan. Odbrana okrivljenog je &nbsp;potvrdjena iskazima&nbsp; svjedoka G., V. i N., koji su saglasno izjavili, G. i V. kao vlasnici "A" i "B" dijela hotela, da su njihovi dijelovi hotela bili završeni prije nego dio "C" vlasništvo okrivljenog, da su i prije počeli sa izdavanjem hotela, dok&nbsp; je okrivljeni sa radom počeo nakon ljetnje sezone 2007.g., a i svjedok N., koji je bio zaposlen u firmi ...... koja je izvodila gradjevinske radove je potvrdio da su dio "A" i "B" završili ranije u toku ljeta 2006.g., dok su na&nbsp; dijelu "C" imali tehničkih problema i te nedostake su otklanjali i objekat završili tek poslije ljeta 2007.g. Ovi navodi potvrdjeni su i zapisnikom o primopredaji objekta iz kojeg se sud uvjerio da je objekat od strane firme ...... predat investitoru V. Z. 10.09.2007.g. Dakle, na osnovu provedenih dokaza se nije moglo dokazati da je prije dana postavljanja novog brojila koji je počeo evidentirati potrošnju struje od 19.09.2007.g., postojalo neko drugo brojilo koje je zamijenjeno ovim, te se sud nije mogao osloniti na posredna saznanja&nbsp; svjedoka, inače zaposlenih u oštećenoj&nbsp; ED, obzirom da prije kontrole izvršene dana 10.12.2007.g., od strane službenika ED&nbsp; nije bila vršena nikakva prethodna kontrola mjernog mjesta.<br>
&nbsp;<br>
Imajući u vidu navedeno sud je&nbsp; odlučio&nbsp; shodno načelu " in dubio pro reo", u korist okrivljenog, pa je istog&nbsp; na osnovu člana 373.st.1. tačka 2. ZKP-a, oslobodio od optužbe, u odnosu na krivično djelo teške kradje iz čl. 240.st.2. u vezi st. 1. KZ-a.<br>
&nbsp;<br>
U pogledu krivičnog djela samovlašća iz čl. 384.st.1. KZ-a, koje je optužnicom bilo stavljeno na teret u sticaju sa krivičnim djelom teške kradje sud je&nbsp; smatrao da je okrivljeni učinio to krivično djelo, što je nesporno proizilazilo iz navode njegove odbrane i iz ostalih provedenih dokaza. Medjutim sud je nesporno utvrdio da je predmetno brojilo samovlasno priključio dana 19.09.2007.g., od kada je i počelo da registruje potrošnju, a svjedoci D. i R. su potvrdili da se radilo o digitalnom brojilu, koji odmah nakon priključenja se nalazi u funkciji i&nbsp; očitava potrošnju, te se na njemu očitava&nbsp; dan i čas početka funkcionisanja, a to je bioupravo 19.09.2007.g. u 11,08 h. Medjutim&nbsp; za ovo krivično djelo u Zakoniku je propisana novčana kazna ili zatvor do šeset mjeseci, pa je u tom pravcu došlo do zastarjelosti daljeg krivičnog gonjenja. Naime, za ovo krivično djelo je propisano&nbsp; u čl. 124. KZ-a da se krivično gonjenje ne može preduzeti kada protekne dvije godine od izvršenja krivičnog djela, a shodno čl. 125. KZ-a zastarjelost krivičnog gonjenja nastaje u svakom slučaju kada protekne dvostruko vrijeme koje se po zakonu traži. Dakle u konkretnom je došlo do apsolutne zastarjelosti, daljeg krivičnog gonjenja, obzirom da je rok od 4 godine istekao 19.09.2011.g.<br>
&nbsp;<br>
Imajući u vidu naprijed navedeno sud je shodno čl. 372.st.1. tačka 3. ZKP-a, zbob zastarjelosti krivičnog gonjenja u odnosu na krivično djelo samovlašća iz čl. 384.st.1. KZ-a,&nbsp; prema V. Z. optužbu odbio.<br>
&nbsp;<br>
U odnosu na&nbsp;&nbsp; st. I. i II. izreke, u pogledu troškova krivičnog postupka, odlučeno je da padaju na teret budžetskih sredstava ovog suda shodno čl. 230. ZKP-a.&nbsp;<br>
&nbsp;<br>
<strong>OSNOVNI SUD U KOTORU</strong><br>
<strong>Dana, 18.11.2011.godine</strong><br>
&nbsp;<br>
<strong>Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><br>
<strong>Branka Spalević&nbsp;&nbsp; s.r.&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;Vesna Pean, sr.</strong><br>
&nbsp;<br>
<strong>PRAVNA POUKA: Protiv ove presude ima se pravo žalbe u roku od 8 dana od dana prijema iste,&nbsp; Višem&nbsp; sudu u Podgorici, a preko ovog suda.&nbsp;&nbsp;&nbsp;&nbsp;</strong><br>
&nbsp;<br>

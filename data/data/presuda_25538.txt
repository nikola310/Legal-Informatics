<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;font-family:Times New Roman;font-size:11pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p6{text-align:center;hyphenate:auto;font-family:Times New Roman;font-size:14pt;}
.p7{margin-left:2.0in;text-align:center;hyphenate:auto;font-family:Times New Roman;font-size:11pt;}
.p8{text-indent:0.5in;text-align:start;hyphenate:auto;font-family:Times New Roman;font-size:11pt;}
.p9{text-align:start;hyphenate:auto;font-family:Times New Roman;font-size:11pt;}
.s1{font-weight:bold;}
.s2{font-weight:bold;text-decoration:underline;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">CRNA GORA</span>
</p>
<p class="p3">
<span class="s1">OSNOVNI SUD U N.</span>
</p>
<p class="p3">
<span>K. br. 334/2012</span>
</p>
<p class="p3">
<span>Dana  01.02.2013.godine</span>
</p>
<p class="p4"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3">
<span>	</span><span class="s1">OSNOVNI SUD U N.</span><span>, kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenog G.M. iz N., zbog krivičnog djela ugrožavanje opasnim orudjem pri tuči ili svadji iz člana 154 KZ, postupajući po optužnom predlogu ODT Nikšić Kt.br. 666/11 od 23.03.2012. godine, nakon javnog glavnog pretresa održanog dana 28.01.2013.godine, u prisustvu zamjenika ODT-a iz Nikšića S.V. i okrivljenog, donio je i dana 01.02.2013.godine javno objavio </span>
</p>
<p class="p3"></p>
<p class="p4">
<span class="s1">P R E S U D U</span>
</p>
<p class="p4"></p>
<p class="p5">
<span class="s1">Okrivljeni</span><span>: </span>
</p>
<p class="p3">
<span>	</span><span class="s1">G.M.</span><span>, JMBG …, od oca jD. i majke S. rodjene B., rodjen .... godine u N., sa prebivalištem u N.-naselje S.,ulica O. bb, državljanin Crne Gore, po zanimanju automehaničar, oženjen, otac dvoje djece, lošeg imovnog stanja, ranije osudjivan presudama Osnovnog suda u N. K.br. 616/2008 od 16.09.2008 godine, zbog krivičnog djela iz člana 152 stav 1 u vezi stava 1 Krivičnog zakonika, uslovnom osudom, na 60 dana zatvora uslovno na jednu godinu i K.br. 119/2008 od 25.06.2009 godine, zbog krivičnog djela iz člana 154 Krivičnog zakonika, uslovnom osudom na 30 dana zatvora uslovno na jednu godinu. </span>
</p>
<p class="p3"></p>
<p class="p6">
<span class="s1">-I-</span>
</p>
<p class="p3"></p>
<p class="p4">
<span class="s1">K r i v   j e</span>
</p>
<p class="p3"></p>
<p class="p5">
<span class="s1">Što je:</span>
</p>
<p class="p5">
<span>Dana 11.08.2011. godine, ispred ugostiteljskog objekta R., koji se nalazi u ulici P.P. prilikom svadje sa oštećenim S.M. mašio se sjekire kao sredstva podobnog da tijelo teško povrijedi ili zdravlje teško naruši, a potom istom zamahivao u pravcu oštećenog S.M. </span>
</p>
<p class="p3"></p>
<p class="p5">
<span>- čime je izvršio krivično djelo ugrožavanje opasnim orudjem pri tuči ili svadji iz člana 154 Krivičnog zakonika.</span>
</p>
<p class="p3"></p>
<p class="p5">
<span>- pa sud okrivljenog zbog izvršenja navedenog krivičnih djela primjenom citiranih zakonskih odredbi, odredbi iz člana 4 stav 2, člana 32, 36 i člana 42 KZ  i odredbi iz člana 226, 229 i 374 ZKP-a </span>
</p>
<p class="p7">
<span class="s1">                                              </span>
</p>
<p class="p4">
<span class="s1">O S U D J U J E</span>
</p>
<p class="p4"></p>
<p class="p8">
<span class="s1">Na kaznu zatvora u trajanju od 40 (slovima: četrdeset) dana</span><span>, koju kaznu je okrivljeni dužan izdržati nakon pravosnažnosti presude. </span>
</p>
<p class="p3"></p>
<p class="p5">
<span>Obavezuje se okrivljeni da na ime paušala kao dijela troškova krivičnog postupka plati iznos od 30,00 eura u roku od 15 dana od dana pravosnažnosti presude pod prijetnjom prinudnog izvršenja na žiro račun Osnovnog suda u N. broj 832-32-152 i da sudu dostavi dokaz o izvršenoj uplati. </span>
</p>
<p class="p5"></p>
<p class="p6">
<span class="s1">-II-</span>
</p>
<p class="p6"></p>
<p class="p3">
<span class="s1">	</span><span class="s2">-prema okrivljenom G.M.</span>
</p>
<p class="p3"></p>
<p class="p3">
<span class="s1">	-Na osnovu člana 372 stav 1 tačka 1 ZKP-a</span>
</p>
<p class="p3"></p>
<p class="p4">
<span class="s1">ODBIJA SE OPTUŽBA</span>
</p>
<p class="p4"></p>
<p class="p3">
<span class="s1">	Da je:</span>
</p>
<p class="p3">
<span>	Dana 11.08.2011. godine, u ugostiteljskom objektu R. koji se nalazi u ulici P.p.prilikom svadje i tuče sa S.M. mašio se staklene flaše od Coca Cole, kao sredstva podobnog da tijelo teško povrijedi ili zdravlje teško naruši i sa istom zamahnuo u pravcu oštećenog M.B., koji je bio u društvu sa oštećenim S.M. </span>
</p>
<p class="p3"></p>
<p class="p3">
<span>	-čime bi počinio krivično djelo ugrožavanje opasnim orudjem pri tuči i svadji iz člana 154 Krivičnog zakonika. </span>
</p>
<p class="p3"></p>
<p class="p3"></p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>	</span><span class="s1">Osnovni državni tužilac u N.</span><span> svojim optužnim predlogom Kt.br.666/11 od 23.03.2012.godine, stavio je na teret okrivljenom G.M. izvršenje dva krivična djela ugrožavanje opasnim orudjem pri tuči ili svadji iz člana 154 Krivičnog zakonika. Zamjenik ODT-a S.V., koja je zastupala optužni akt na glavnom pretresu, prije davanja završnih riječi imajući u vidu rezultate dokaznog postupka izjavila je da odustaje od krvičnog gonjenja protiv okrivljenog G.M. zbog izvršenja krivičnog djela ugrožavanje opasnim orudjem pri tuči ili svadji iz člana 154 KZ u odnosu na oštećenog M.B. i u tom pravcu izmijenila činjenični opis optužnog akta u dijelu koji se odnosi na izvršenje krivičnog djela ugrožavanje opasnim orudjem pri tuči ili svadji u odnosu na oštećenog S.M.a, pa zatim u svojoj završnoj riječi ostajući pri navodima izmijenjenog optužnog akta predložila sudu da okrivljenog G.M. zbog izvršenja krivičnog djela iz člana 154 KZ u odnosu na oštećenog S.M.a oglasi krivim i osudi po zakonu. </span>
</p>
<p class="p3"></p>
<p class="p3">
<span>	Imajući u vidu činjenicu da je zamjenik ODT-a na glavnom pretresu odustao od krivičnog gonjenja protiv okrivljenog G.M. u odnosu na izvršenje krivičnog djela ugrožavanje opsanim orudjem pri tuči ili svadji iz člana 154 KZ, koje krivično djelo je činjenično opisano u stavu II izreke presude, sud je na osnovu člana 372 stav 1 tačka 1 ZKP-a u pogledu izvršenja tog krivičnog djela donio presudu sa kojom se prema optuženom G.M. odbija optužba  zbog izvršenja navedenog krivičnog djela. </span>
</p>
<p class="p3"></p>
<p class="p3">
<span>	</span><span class="s1">Okrivljeni G.M.</span><span> u svojoj odbrani datoj u prethodnom postupku i na glavnom pretresu, negirajući izvršenje krivičnog djela koje mu je stavljeno na teret optužbom, u bitnom je istakao da se dana 11.08.2011. godine, nalazio u kafe baru R. u N., da je u tom lokalu bio prisutan i oštećeni S.M. u društvu sa M.B.om i da je u jednom momentu došlo do neke rasprave izmedju njega i oštećenog S. i za vrijeme trajanja te rasprave oštećeni S. ga je iznenada udario dva puta pesnicom u predjelu lica, na šta je on reagovao tako što je oštećenom S. uzvratio udarce pesnicama, kada ga je napao i M.B. tako što je počeo da ga udara pesnicama, a on pokušao da se odbrani, pri čemu ne zna da li je u toj situaciji M. udario pesnicama. Takodje je objasnio da su  nakon tog dogadjaja izašli iz ove kafane gdje je došlo do situacije u kojoj su se on i oštećeni S.M. pogurali i porvali i u toj situaciji je oštećeni S. u jednom momentu pao na neko bure od piva, na čemu se cijeli dogadjaj završio.Takodje je istakao da je moguće da je za vrijeme trajanja dogadjaja u kafani on u ruke uzeo neku staklenu flašu, ali da je to učinio samo da bi se odbranio, s tim što se ne sjeća da je sa staklenom flašom zamahivao ka M.B.u, a da se sjeća da je za vrijeme trajanja dijela kritičnog dogadjaja ispred kafane R. oštećeni S. u jednom momentu uzeo ključ od točkova vozila i sa tim ključem krenuo na njega, dok ga je M.B. gadjao kamenjem, a on se od njih dvojice branio tako što se sa njima čupao i udarao ih pesnicama, ali nije uzimao sjekiru za cijepanje drva u ruke i sa tom sjekirom zamahivao u pravcu oštećenog S.M.. Istakao je i da je kritičnom prilikom on bio u društvu sa P.Ž. koji je mogao da vidi cijeli dogadjaj koji se desio i u unujtrašnjosti i ispred kafane R.. </span>
</p>
<p class="p3"></p>
<p class="p5">
<span>U svojoj završnoj riječi okrivljeni je, ostajući pri svojoj odbrani predložio sudu da ga oslobodi od optužbe. </span>
</p>
<p class="p5">
<span> </span>
</p>
<p class="p3">
<span>	Sud je na glavnom pretresu u dokaznom postupku na saglasan predlog stranaka pročitao iskaze oštećenog S.M.a i svjedoka M.B. date u prethodnom postupku i na ranijem održanom ročištu glavnog pretresa, iskaz svjedoka P.Ž. dat na ranije održanom glavnom pretresu i pročitao izvod iz kaznene evidencije za okrivljenog dat od Uprave policije Crne Gore – PJ Nikšić.</span>
</p>
<p class="p3"></p>
<p class="p3">
<span>	Analizirajući provedene dokaze, pojedinačno i u njihovoj povezanosti, dovodeći ih u vezu sa navodima optužbe i odbranom optuženog, sud je na nesumnjiv način utvrdio da je okrivljeni G.M. počinio  krivično djelo koje je činjenično i pravno opisano u stavu jedan izreke presude i istog oglasio krivim i krivično-pravno odgovornim iz sljedećih razloga:</span>
</p>
<p class="p3"></p>
<p class="p3">
<span>	</span><span class="s1">Oštećeni S.M.</span><span> u svom iskazu u bitnom je naveo da se dana 11.08.2011. godine, oko 16 časova, nalazio u kafe baru R. u društvu sa M.B., da je u to vrijeme u taj lokal došao okrivljeni G.M., koji je bio vidno pijan i odmah po dolasku počeo da ga provocira, na šta je on okrivljenom G. rekao da ga ostavi na miru, ali je okrivljeni ubrzo zatim fizički nasrnuo na njega, nakon čega su se on i okrivljeni uhvatili u koštac, kada je okrivljeni G. počeo da ga udara pesnicama po glavi i tijelu, a M.B. pokušao da ih razdvoji, da bi okrivljeni G.uzeo jednu keramičku pepeljaru i sa istom 2-3 puta po glavi udario M., nakon čega su ostali prisutni u lokalu okrivljenog G. bukvalno izgurali izvan lokala. Dalje je objasnio da su nekoliko minuta zatim on i M. krenuli da idu iz lokala i po izlasku iz istog na terasi ih je dočekao okrivljeni G., koji je u ruci držao staklenu flašu od Coca Cole i sa istom nasrnuo od M., u kommomentu nije bilo nikakve svadje izmedju njih, kada je on uhvatio okrivljenog G. preko njegovih ruku, što je neko od prisutnih iskoristio da okrivljenom iz ruke otme staklenu flašu od Coca Cole, nakon čega je okrivljeni nasrnuo na njega i tada su se on i okrivljeni uhvatili u koštac i u toj situaciji okrivljeni G. mu je zubima otkinuo malo parče uveta, što on u prvom momentu nije osjetio, nakon čega je on sa M. otišao i sjeo u svoj kombi, jer su namjeravali da odu sa tog mjesta i tada je vidio da ka njegovom kombiju ide okrivljeni G. noseći u ruci veliku sjekiru za cijepanje drva, nakon čega je izašao iz svog kombija i okrivljenog pozvao da se potuku, ali prisutni nijesu dozvolili da oni dodju u poziciju da bi imali bilo kakav fizički kontakt i u toj situaciji on i okrivljeni G. su razmijenili dosta teških riječi svadjajući se, tako što su prijetili i psovali jedan drugoga, za koje vrijeme je okrivljeni G. je sa sjekirom zamahivao ka njemu.</span>
</p>
<p class="p3"></p>
<p class="p3">
<span>	</span><span class="s1">Svjedok M.B.</span><span> u svom iskazu u bitnom je naveo da je dana 11.08.2011. godine, bio u kafe baru R. u društvu sa oštećenim S.M. i da u jednom momentu okrivljeni G.M. fizički napao oštećenog S. tako što ga je 2-3 puta udario pesnicom u predjelu, da je on zatim pokušao da razdvoji oštećenog i okrivljenog, kada ga je okrivljeni G. keramičkom pepeljarom 2-3 puta udario po glavi, nakon čega su drugi prisutni gosti okrivljenog izveli iz lokala. Dalje je objasnio da su ubrzo zatim on i oštećeni S. krenuli kući, da bi u momentu kada su izašli na terasu lokala on vidio da se okrivljeni G. sa nekom staklenom flašom u ruci zalijeće na njega, kada je oštećeni S. stao izmedju njega i okrivljenog i tada su se oštećeni S. i okrivljeni G. uhvatili u koštac, koja situacija je trajala vrlo kratko, nakon čega se okrivljeni G. udaljio iza lokala, a on vidio da oštećenom S.u ide krv iz uva, da bi ubrzo zatim okrivljeni G. sa prostora iza lokala došao držeći u rukama veliku sjekiru za cijepanje drva i sa tom sjekirom zamahnuo u pravcu oštećenog S.M.a. </span>
</p>
<p class="p3"></p>
<p class="p3">
<span>	</span><span class="s1">Svjedok Perović Željko</span><span> u svom iskazu u bitnom je naveo da je kritičnog dana bio u kafe baru R., u društvu sa okrivljenim G.M., da su on i okrivljeni po dolasku u kafanu u istoj zatekli oštećenog S.M.a i M.B. i da je za vrijeme boravka u kafani došlo do prepirke i svadje izmedju oštećenog S. i M. sa jedne i  okrivljenog G.M. sa druge strane, da se ta prepirka ubrzo pretvorila u medjusobno čupanje i guranje, kada je on zbog toga što je invalid prešao u drugu prostoriju tog lokala i sa pozicije na kojoj se nalazio vidio samo da su u jednom momentu iz kafane izašli i okrivljeni G. i oštećeni S. i M., nakon čega on nije izlazio iz kafane, tako da ne zna šta se izmedju imenovanih dešavalo na prostoru ispred te kafane. </span>
</p>
<p class="p3"></p>
<p class="p3">
<span>	Na osnovu interpretiranih dokaza sud je utvrdio sljedeče činjenice:</span>
</p>
<p class="p3"></p>
<p class="p3">
<span>	Na osnovu svjedočkog iskaza oštećenog S.M. i iskaza svjedoka M.B., koje je sud cijenio kao istinite jer su oštećeni i imenovani svjedok kritične dogadjaje u svojim iskazima opisali odredjeno i ubjedljivo, kazujući pri tom na istovjetan način i u prethodnom postupku i na glavnom pretresu u prisustvu okrivljenog, utvrdjeno je da je dana 11.08.2011. godine došlo do svadje izmedju okrivljenog G.M. i oštećenog S.M. u kafani R., da je nakon te svadje došlo i do fizičkog kontakta izmedju okrivljenog i oštećenog, nakon čega je okrivljeni G. napustio tu kafanu, da bi nakon nekoliko minuta kada su oštećeni S. i svjedok M.B. izašli iz kafane okrivljeni G. sa flašom od Coca Cole u ruci krenuo na svjedoka M.B., čemu nije neposredno prethodila svadja ili tuča izmedju imenovanih, kada je okrivljenog G. u tome spriječio oštećeni S. tako što ga je uhvatio rukama preko njegovih ruku, nakon čega su se oštećeni S. i okrivljeni G. uhvatili u koštac u kojem je okrivljeni G. ugrizao za uvo oštećenog S.a koji ga je tada pustio, da bi zatim okrivljeni G. otišao iza objekta u kome se nalazi kafe bar R. i uzeo jednu sjekiru za cijepanje drva sa kojom se zaletio u pravcu oštećenog S.a, kada su prisutna lica stala izmedju njih da spriječe njihov fizički kontakt, nakon čega su su oštećeni S. i okrivljeni G. jedan drugom upućivali riječi prijetnje i uvrede, koji dogadjaj nedvosmisleno predstavlja svadju izmedju okrivljenog i oštećenog kao intenzivan medjusobni verbalni duel koji je prijetio da se pretvori u fizički obračun, za koje vrijeme je okrivljeni G. sa sjekirom za cijepanje drva zamahivao u pravcu oštećenog.</span>
</p>
<p class="p3">
<span> </span>
</p>
<p class="p5">
<span>Na osnovu ovako utvrdjenih činjenica sud je na nesumnjiv način utvrdio  da je okrivljeni G.M. dana 11.08.2011. godine, ispred ugostiteljskog objekta R., koji se nalazi u ulici P.P. prilikom svadje sa S.M. mašio se sjekire, kao sredstva podobnog da tijelo teško povrijedi ili zdravlje teško naruši, a potom istom zamahivao u pravcu oštećenog S.M.a i da je na taj način okrivljeni počinio krivično djelo ugrožavanje opasnim orudjem pri tuči i svadji iz člana 154 KZ na način, u vrijeme i na mjestu kako je to predstavljeno u izreci presude.</span>
</p>
<p class="p3"></p>
<p class="p3">
<span>	U tom pravcu sud je cijeneći odbranu okrivljenog istu odbacio kao neosnovanu i usmjerenu na izbjegavanje krivčno pravne odgovornosti, iz razloga što je odbrana okrivljenog u potpunosti opovrgnuta iskazima oštećenog S.M. i svjedoka M.B.,  kojim dokazima je sud iz već navedenih razloga poklonio povjerenje i na istima zasnovao odluku o krivici okrivljenog . </span>
</p>
<p class="p3"></p>
<p class="p3">
<span>	Prilikom ocjene subjektivnog odnosa okrivljenog prema izvršenom krivičnom djelima sud je utvrdio da je okrivljeni prilikom izvršenja predmetnog krivičnog djela  postupao sa direktnim umišljajem, jer iz utvrdjenog činjeničnog stanja proizilazi da je okrivljeni uzimajući u ruke sjekiru za cijepanje drva i zamahujući sa istom u pravcu oštećenog S. M. prilikom svadje sa imenovanim oštećenim postupao sa očiglednom namjerom da sa sjekirom kao sredstvom podobnim da tijelo teško povrijedi ili zdravlje teško naruši ugrozi oštećenog, odakle nedvosmisleno proizilazi da je orkivljeni preduzimajući radnje bliže opisane u izreci presude bio svjestan da na taj način čini predmetno krivčno djelo i htio njegovo izvršenje. Prilikom donošenja navedene odluke o stepenu vinosti okrivljenog, sud je cijenio i činjenicu utvrdjenu kazivanjem oštećenog S.a da je kritičnom prilikom okrivljeni G. bio pod dejstvom alkohola i našao da ta činjenica nije od uticaja na donošenje drugačije odluke o stepenu vinosti okrivljenog, jer je okrivljeni iznoseći svoju odbranu i u prethodnom postupku i na glavnom pretresu jasno i detaljno iznio svoju verziju kritičnog dogadjaja, tako da je očigledno da je u vrijeme dešavanja predmetnog dogadjaja okrivljeni G. bio u stanju takozvanog običnog pijanstva, dakle da alkoholisanost okrivljenog u vrijeme izvršenja predmetnog krivčnog djela nije bila takvog stepena da je mogla uticati na sposobnost okrivljenog da upravlja svojim postupcima, jer po mišljenju suda u slučaju da je alkoholisanost okrivljenog u vrijeme izvršenja predmetnog krivičnog djela bila takvog intenziteta da je mogla uticati na sposobnost okrivljenog da upravlja svojim postupcima, okrivljeni G.M. ne bi bio u mogućnosti da u svojoj odbrani datoj u prethodnom postupku i na glavnom pretresu rekonstruiše kritični dogadjaj na način kako je to učinio iznoseći svoju odbranu u predmetnom krivičnom postupku. </span>
</p>
<p class="p3"></p>
<p class="p3">
<span>	Cijeneći iskaz svjedoka P.Ž. sud je našao da isti nije od uticaja na donošenje drugačije odluke o krivici okrivljenog u predmetnom postupku jer imenovani svjedok po sopstvenom kazivanju nije bio očevidac dijela kritičnog dogadjaja koji se desio ispred kafe bara R., tako da nije mogao opaziti ni jednu bitnu činjenicu ili okolnost koja bi mogla uticati na presudjenje ove krivično pravne stvari.</span>
</p>
<p class="p3"></p>
<p class="p5">
<span>Prilikom donošenja odluke o vrsti i visini kazne okrivljenom, sud je u smislu člana 42 stav 1 KZ kao olakšavajuće okolnosti na strani okrivljenog našao loše imovno stanje i porodične prilike-činjenicu da je okrivljeni oženjen i otac dvoje djece, dok je raniju osudjivanost okrivljenog utvrdjenu uvidom u izvod iz kaznene evidencije za istog, sud okrivljenom cijenio kao otežavajuću okolnost u sklopu ličnosti okrivljenog, jer je očigledno da krivične sankcije koje su okrivljenom izricanje prilikom ranije osudjivanosti, s tim što je okrivljeni u jednom navratu osudjivan zbog izvršenja krivičnog djela koje je istovrsno sa djelom za koje mu se sudilo u predmetnom postupku, na okrivljenog nijesu u dovoljnoj mjeri uticale da ne čini nova krivična djela. Cijeneći  navedene okolnosti sud je na osnovu člana 36 KZ okrivljenog osudio na kaznu zatvora u trajanju od 40 dana, smatrajući da je ovakva kazna primjerena težini izvršenog krivičnog djela i okrivljenom kao učiniocu istog i da će se sa ovakvom kaznom na okrivljenog u dovoljnoj mjeri uticati da ne čini nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ, u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p class="p3">
<span> </span>
</p>
<p class="p3">
<span>	Odluku o troškovima krivičnog postupka sud je donio primjenom odredbi člana 226 i člana 229 ZKP-a i istom obavezao okrivljenog da na ime paušala kao dijela troškova krivičnog postupka plati iznos od 30,00 eura , koji iznos je odredjen imajući u vidu složensot predmeta, trajanje postupka i imovne prilike okrivljenog.</span>
</p>
<p class="p3"></p>
<p class="p3">
<span>	Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p3"></p>
<p class="p4">
<span class="s1">OSNOVNI SUD U N.</span><span>, dana 01.02.2013. godine.</span>
</p>
<p class="p4"></p>
<p class="p9">
<span class="s1">Zapisničar                                                                                                    S U D I J A </span>
</p>
<p class="p9">
<span class="s1">                                                                                                              			           </span>
</p>
<p class="p9">
<span class="s1">Papović Budimirka s.r.                                                                     Djuričković Igor s.r. </span>
</p>
<p class="p9"></p>
<p class="p9">
<span class="s1">		Za tačnost otpravki tvrdi i ovjerava: Službenik suda</span>
</p>
<p class="p9"></p>
<p class="p9">
<span class="s1">PRAVNA POUKA: </span><span>Protiv ove presude dozvoljena je žalba u roku od 8 dana od dana prijema iste Preko ovog suda Višem sudu Podgorica . </span>
</p>
<p class="p3"></p>
<p class="p3"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt}
.span2{;font-size:14pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p>
<span class="span1">OSNOVNI SUD U PLAVU </span>
</p>
<p>
<span class="span1">K. br. 11/2016  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE </span>
</p>
<p>&nbsp;</p>
<p>&nbsp;</p>
<p>
<span class="span1">Osnovni sud u Plavu, sudija Hilmija Sujković, sa zapisničarem Senadom Radončić , u krivičnom predmetu okrivljenog B</span><span class="span1">.</span><span class="span1">D</span><span class="span1">.</span><span class="span1">,  iz sela V</span><span class="span1">.</span><span class="span1">, opština  P</span><span class="span1">.</span><span class="span1">  , zbog krivičnog djela šumska kradja iz čl. 324 st.1 . Krivičnog Zakonika Crne Gore, po optužnom predlogu Osnovnog</span><span class="span1"> </span><span class="span1"> Državnog </span><span class="span1"> </span><span class="span1">Tužilaštva u Plavu , Kt. 23/16  od 23.03.2016  godine, po održanom usmenom, javnom, glavnom pretresu u prisustvu: rukovodioca ODT u Plavu Feratović Erdana , okrivljenog  B</span><span class="span1">.</span><span class="span1">D</span><span class="span1">.</span><span class="span1"> i  predstavnika oštećene Uprave za šume Pljevlja - Područne jedinice Plav, R</span><span class="span1">.</span><span class="span1"> H</span><span class="span1">.</span><span class="span1"> ,   donio je i javno objavio dana 07.04.2016 godine </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni B</span><span class="span1">.</span><span class="span1"> D</span><span class="span1">.</span><span class="span1">, JMBG </span><span class="span1">... od oca M.</span><span class="span1"> i majke D</span><span class="span1">.</span><span class="span1">,  rodj. V</span><span class="span1">.</span><span class="span1"> , rodjen </span><span class="span1">...</span><span class="span1"> godine,  u selu V</span><span class="span1">.</span><span class="span1">,</span><span class="span1"> opština P.</span><span class="span1">,  gdje i živi, državljanin Crne Gore, nezaposlen,  oženjen, otac šestoro djece, pismen, završio osnovnu školu,  lošeg imovnog stanja, osudjivan presudama Osnovnog suda u Plavu : K.br. 17/2014 , zbog krivičnog djela iz čl. 324. st. 1. KZ CG, na kaznu zatvora u trajanju od 2 mjeseca - uslovno za jednu godinu dana i novčanu kaznu u iznosu od 200,00 eura, K.br.  58/11, zbog krivičnog djela iz čl. 412. KZ CG  na kaznu zatvora u trajanju od 4 mjeseca-uslovno za jednu godinu dana i K.br. 22/00, zbog krivičnog djela iz čl. 145 KZ CG  na kaznu zatvora u trajanju od 6 mjeseci. </span>
</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 19.02.2016 godine,  u državnoj šumi kojom gazduje Uprava za šume Pljevlja – Područna jedinica Plav , u mjestu Surdup , opština Plav, u gazdinskoj jedinici Čakor- Visitor,  odjeljenju br. III,  bez doznake i odobrenja a </span><span class="span1">radi kradje , i pored svijesti da obaranjem stabala u tudjoj šumi bez prethodnog odobrenja i sa namjerom da sebi pribavi protivpravnu imovinsku korist čini krivično djel</span><span class="span1">o  htio njegovo izvršenje, </span><span class="span1">kao posredni izvršilac motornom testerom oborio pet bukovih stabala, prečnika na panju: 28 x 22,  28x22,  25x20, 30x24 i 26x20 , u ukupnoj  bruto količini od 1,268 m3, na način što je za njihovo obaranje , zbog zdravstvene nesposobnosti da to sam lično uradi, angažovao T</span><span class="span1">.</span><span class="span1">R</span><span class="span1">.</span><span class="span1"> kojeg je prethodno ubijedio da se radi o privatnoj šumi Ž</span><span class="span1">.</span><span class="span1">S</span><span class="span1">.</span><span class="span1"> koji mu je odobrio sječu u njoj, nakon čega su zajedno u prikolici, koja je bila zakačena za terensko vozilo marke  „Mitshubishi Pajero“ bijele boje, reg. oznaka PL AE </span><span class="span1">...</span><span class="span1">, vlasništvo T</span><span class="span1">.</span><span class="span1"> R</span><span class="span1">.</span><span class="span1">,  utovarili dio posječenog ogrijevnog drveta, u čemu su ih zatekli radnici Uprave za šume Pljevlja – Područne jedinice Plav, R</span><span class="span1">.</span><span class="span1"> H</span><span class="span1">.</span><span class="span1"> i K</span><span class="span1">.</span><span class="span1"> D</span><span class="span1">.</span><span class="span1"> i naložili im da utovareno drvo istovare,  što su oni i učinili .</span>
</p>
<p>&nbsp;</p>
<p>
<span class="span1">- čime je izvršio krivično djelo šumska kradja iz čl. 324. st. 1. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa ga  sud za izvršeno krivično djelo na osnovu navedenog zakonskog propisa te primjenom čl.: 4, 32, 36, 39 i 42.  KZ CG i čl. 374 ZKP.  </span>
</p>
<p>&nbsp;</p>
<p style="text-align:center;">
<span class="span1">O S U D J U J E</span>
</p>
<p>&nbsp;</p>
<p>
<span class="span1">Na </span><span class="span2">kaznu</span><span class="span1"> </span><span class="span2">zatvora</span><span class="span1">  u trajanju od 30 (trideset) dana i </span><span class="span2">novčanu kaznu</span><span class="span1"> u iznosu od 200,00 (dvijestotine) eura , koju je dužan platiti u roku od 3 mjeseca  po pravosnažnosti presude, a ukoliko se novčana kazna ne plati u odredjenom roku ista će se zamijeniti kaznom zatvora računajući svakih započetih 25,00(dvadesetpet) eura , novčane kazne za jedan dan zatvora.</span>
</p>
<p>&nbsp;</p>
<p>
<span class="span1">Okrivljeni se obavezuje da na ime troškova krivičnog postupka - paušala plati iznos od 30,00 eura, u roku od 15 dana po pravosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span class="span1">Imovinsko pravnog zahtjeva za naknadu štete nije bilo. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Osnovno državno tužilaštvo  u Plavu , optužnim predlogom Kt.23/16  od 23.03.2016 godine, optužilo je B</span><span class="span1">.</span><span class="span1">D</span><span class="span1">.</span><span class="span1">, iz sela V</span><span class="span1">.</span><span class="span1">, opština P</span><span class="span1">.</span><span class="span1">,  za krivično  djelo šumska kradja iz čl. 324 st.1. KZ CG. </span>
</p>
<p>&nbsp;</p>
<p>
<span class="span1">U završnoj riječi, rukovodilac ODT u Plavu, Feratović Erdan je precizirao podneseni optužni predlog u njegovom činjeničnom opisu istakavši da je okrivljeni B</span><span class="span1">.</span><span class="span1"> D</span><span class="span1">.</span><span class="span1">, zbog zdravstvene nesposobnosti da to sam učini, obaranje 5 bukovih stabala u državnoj šumi  izvršio preko svjedoka T</span><span class="span1">.</span><span class="span1"> R</span><span class="span1">.</span><span class="span1">, kojeg je </span><span class="span1">prethodno ubijedio da se radi o privatnoj šumi Ž</span><span class="span1">.</span><span class="span1"> S</span><span class="span1">.</span><span class="span1">, pa je pri tako preciziranom predlogu ostao u svemu i predložio sudu da okrivljenog oglasi krivim za navedeno krivično djelo i osudi ga na kaznu zatvora u trajanju od 30 dana i novčanu kaznu u iznosu od 200,00 eura.</span>
</p>
<p>&nbsp;</p>
<p>
<span class="span1">Predstavnik oštećene Uprave za šume Pljevlja – Područne jedinice  Plav, R</span><span class="span1">.</span><span class="span1"> H</span><span class="span1">.</span><span class="span1">, se u završnoj riječi pridružio  krivičnom gonjenju protiv okrivljenog B</span><span class="span1">.</span><span class="span1"> D</span><span class="span1">.</span><span class="span1">, a obzirom da je svo ogrijevno drvo od predmetne sječe zaplijenjeno, to iz tog razloga prema istom nije postavio nikakav odštetni zahtjev . </span>
</p>
<p>&nbsp;</p>
<p>
<span class="span1"></span><span class="span1"> Izjašnjavajući se o krivici i krivično pravnoj odgovornosti za krivično djelo koje mu je javnom optužbom stavljeno na teret,  okrivljeni B</span><span class="span1">.</span><span class="span1"> D</span><span class="span1">.</span><span class="span1"> u svojim odbranama iz predmetnog postupka i sa glavnog pretresa u potpunosti  priznaje  njegovo izvršenje. Naime, izjašnjavajući se o bespravnoj sječi 5 bukovih stabala u državnoj šumi , u mjestu S</span><span class="span1">., opština P.</span><span class="span1"> , koja mu se javnom optužbom stavlja na teret,  navodi da je to učinio iz razloga što je mislio da stabla sječe u privatnoj šumi  Ž</span><span class="span1">.</span><span class="span1"> S</span><span class="span1">.</span><span class="span1">, koji mu je prije toga obećao da u njegovoj šumi može spremiti drvo za ogrijev.  Pri tom njih dvojica nijesu izlazili  na lice mjesta kako bi mu S</span><span class="span1">.</span><span class="span1"> pokazao granice svoje šume, već mu je isti samo prilikom razgovora,  koji su s tim u vezi obavili u selu V</span><span class="span1">.</span><span class="span1">, gdje obojica žive, opisao mjesto gdje se ova šuma nalazi. Medjutim, i pored toga dana 19.02.2016 godine, kada je izvršio predmetnu sječu, ne samo da nije tražio od Ž</span><span class="span1">.</span><span class="span1"> S</span><span class="span1">.</span><span class="span1"> da mu na licu mjesta pokaže granice svoje šume, već ga čak  nije ni obavijestio o tome. Pošto je u septembru mjesecu prethodne godine slomio lijevu nogu, to iz tog razloga nije bio sposoban da lično vrši obaranje i prerezivanje stabala. Zbog toga je sa sobom poveo svog prijatelja T</span><span class="span1">.</span><span class="span1">R</span><span class="span1">.</span><span class="span1"> kako bi to on učinio umjesto njega. Tom prilikom  je istom kazao i ubijedio ga da sječu treba da izvrše u privatnoj šumi Ž</span><span class="span1">.</span><span class="span1"> S</span><span class="span1">.</span><span class="span1">, po njegovom prethodnom odobrenju. Nakon što su terenskim motornim vozilom marke „Mitsubishi Pajero“ vlasništvo T</span><span class="span1">.</span><span class="span1"> R</span><span class="span1">.</span><span class="span1">, na kojem su okačili prikolicu došli u šumu za koju je pretpostavio da je vlasništvo Ž</span><span class="span1">.</span><span class="span1"> S</span><span class="span1">.</span><span class="span1">, R</span><span class="span1">.</span><span class="span1"> je u ovoj šumi motornom testerom oborio 5 tanjih bukovih stabala.  Nakon toga je oborena stabla izrezao na dužine od po 1 m i dok su vršili utovar ovako posječenih trupaca na prikolicu , na lice mjesta su došli reonski lugar K</span><span class="span1">.</span><span class="span1">D</span><span class="span1">.</span><span class="span1"> i kontrolor R</span><span class="span1">.</span><span class="span1"> H. Kazali    su  im  da je šuma u kojoj su izvršili sječu u državnom vlasništvu i naložili im da ogrijevno drvo, koje su utovarili na prikolici istovare, što su oni i učinili. Dalje je naveo da je motorna testera, sa kojom je T</span><span class="span1">.</span><span class="span1"> R</span><span class="span1">.</span><span class="span1"> izvršio sječu stabala, njegovo vlasništvo i da je lično kriv zbog ove sječe. Ovo iz razloga  što nije  tačno znao granice S</span><span class="span1">.</span><span class="span1"> šume  pa je  trebao da prije sječe na lice mjesta lično dovede S</span><span class="span1">.</span><span class="span1"> kako bi mu pokazao njene granice. U završnoj riječi je još jednom priznao izvršenje krivičnog djela koje mu je javnom optužbom stavljeno na teret i još jednom istakao da na strani T</span><span class="span1">.</span><span class="span1"> R</span><span class="span1">.</span><span class="span1"> nema nikakve odgovornosti za sječu 5 predmetnih bukovih stabala obzirom da je isti  ovu sječu izvršio po njegovom nagovoru i sa ubjedjenjem da sječu vrši u privatnj šumi Ž</span><span class="span1">.</span><span class="span1"> S. Ujedno je još </span><span class="span1">jednom izrazio kajanje i žaljenje zbog izvršenog krivičnog djela i molio sud da ga za isto što blaže kazni. </span>
</p>
<p>&nbsp;</p>
<p>
<span class="span1">Sud je cijenio priznanje okrivljenog B</span><span class="span1">.</span><span class="span1"> D</span><span class="span1">.</span><span class="span1">, pa je našao da je isto jasno, logično, potpuno i u svemu u skladu sa izvedenim dokazima te ga je kao takvo u potpunosti prihvatio. </span>
</p>
<p>&nbsp;</p>
<p>
<span class="span1">Naime, sud je radi provjere priznanja okrivljenog , odnosno radi što pravilnijeg i zakonitijeg rješavanja ove krivične stvari, u dokaznom postupku izveo sledeće dokaze: saslušao svjedoke K</span><span class="span1">.</span><span class="span1"> D</span><span class="span1">.</span><span class="span1"> , R</span><span class="span1">.</span><span class="span1">H</span><span class="span1">.</span><span class="span1">, Ž</span><span class="span1">.</span><span class="span1"> S</span><span class="span1">. i T.</span><span class="span1"> R</span><span class="span1">.</span><span class="span1">, pročitao prijavu za šumsku štetu Uprave za šume Pljevlja – Područne jedinice  Plav, br. 02 od 29.02.2016 godine  i izvještaj iste Uprave , br. 99 od 26.02.2016  godine i izvršio uvid u uvjerenje - izvod iz kaznene evidencije za okrivljenog ,pa je svestranom ocjenom izvedenih dokaza i njihovim uporedjivanjem sa odbranom okrivljenog utvrdio da isti u potpunosti potvrdjuju njegovo priznanje. </span>
</p>
<p>&nbsp;</p>
<p>
<span class="span1">Tako su svjedoci  K</span><span class="span1">.</span><span class="span1"> D</span><span class="span1">. i  R. H.</span><span class="span1"> u svemu potvrdili priznanje okrivljenog, kako u pogledu vremena, mjesta i načina izvršenja predmetnog krivičnog djela tako i u pogledu broja i vrste bespravno posječenih stabala, saglasno istakavši  da su dana 19.02.2016 godine, prilikom obilaska  terena, negdje oko 13.30 časova, u državnoj šumi zv. „Surdup“  u bespravnoj sječi zatekli B</span><span class="span1">.</span><span class="span1"> D</span><span class="span1">.</span><span class="span1"> i T</span><span class="span1">.</span><span class="span1"> R</span><span class="span1">.</span><span class="span1">. Isti su već bili izvršili sječu  5 bukovih stabala i njihovo prerezivanje na trupce dužine 1 m i u momentu  njihovog dolaska su vršili utovar ovih trupaca na prikolici koja je bila zakačena za terensko vozilo marke  „Mitsubishi Pajero“.Na njihovo pitanje su im priznali da trupci potiču od 5 bukovih stabala koja su prethodno oborili i izrezali. Dalje su im kazali da je stabla motornom testerom oborio prisutni T</span><span class="span1">.</span><span class="span1"> R</span><span class="span1">.</span><span class="span1"> i da je to učinio po nagovoru okrivljenog B</span><span class="span1">.</span><span class="span1"> D</span><span class="span1">.</span><span class="span1"> koji ga je ubijedio da se radi  o privatnoj šumi Ž</span><span class="span1">.</span><span class="span1"> S</span><span class="span1">.</span><span class="span1">, koji mu je odobrio sječu u njoj. Nakon što su izvršili premjer panjeva od bespravno oborenih stabala i izračunali njihovu bruto drvnu masu, naložili su im da sa prikolice istovare utovarene bukove trupce, što su oni i učinili. Medjutim, i pored toga što je okrivljeni B</span><span class="span1">.</span><span class="span1"> D</span><span class="span1">.</span><span class="span1"> na licu mjestu prihvatio svu krivicu za predmetnu sječu, prijavu  za ovu sječu su podnijeli  na obojicu  s obzirom  na činjenicu da su ih na licu mjesta zajedno zatekli .  </span>
</p>
<p>&nbsp;</p>
<p>
<span class="span1">Priznanje okrivljenog u pogledu njegove krivice i krivično pravne odgovornosti za krivično djelo koje mu je javnom optužbom stavljeno na teret  je u potpunosti potvrdio i svjedok T</span><span class="span1">.</span><span class="span1"> R</span><span class="span1">.</span><span class="span1"> istakavši da je sječu 5 predmetnih bukovih stabala u državnoj šumi zv „Surdup“ izvršio tek nakon što mu je okrivljeni kazao i ubijedio ga da je šuma  u kojoj treba da sječe vlasništvo Ž</span><span class="span1">.</span><span class="span1"> S</span><span class="span1">.</span><span class="span1">,  koji mu je dozvolio sječu u njoj.  Kako je okrivljeni u septembru mjesecu 2015 godine slomio nogu, te kako iz tog razloga nije bio sposoban da motornom testerom sam  vrši obaranje bukovih stabala, to je pristao da mu pomogne i to  </span><span class="span1">ne samo prilikom sječe stabala već i prilikom transporta ogrijevnog drveta njegovim terenskim vozilom marke  „Mitsubishi Pajero“ sa kojim su , dana kada je izvršena predmetna sječa, zajedno došli na lice mjesta. </span>
</p>
<p>&nbsp;</p>
<p>
<span class="span1">Svojom izjavom u dijelu da okrivljenom B</span><span class="span1">.</span><span class="span1"> D</span><span class="span1">.</span><span class="span1">, i pored toga što mu je odobrio da u njegovoj šumi može izvršiti sječu  3 prostorna metra bukovog ogrijevnog drveta, nije nikada na licu mjesta pokazao granice ove šume  već mu je samo prilikom razgovora o tome objasnio gdje se ova šuma nalazi, priznanje okrivljenog u pogledu njegove krivice i krivično pravne odgovornosti za izvršeno krivično djelo je potvrdio i svjedok Ž</span><span class="span1">.</span><span class="span1">S. Ovo utoliko prije što ga okrivljeni prije sječe 5 bukovih stabala u državnoj šumi dana 19.02.2016 godine,čak nije ni obavijestio o svojoj namjeri da  baš tog dana u</span><span class="span1"> </span><span class="span1">njegovoj šumi namjerava izvršiti sječu, jer da je to znao sigurno bi pošao sa njim na lice mjesta da mu pokaže granice  svoje šume i da mu čak i pomogne prilikom sječe i spremanja ogrevnog drveta u njoj. Takvom svojom izjavom je ne samo potvrdio priznanje okrivljenog u dijelu da nije tačno znao granice njegove šume u kojoj mu je dozvolio sječu već i u dijelu da je sječom predmetnih bukovih stabala u šumi za koju nije sa sigurnošću znao čije je vlasništvo i izvršio krivično djelo koje mu se javnom optužbom stavlja na teret. </span>
</p>
<p>&nbsp;</p>
<p>
<span class="span1">Konačno, priznanje okrivljenog u pogledu vremena, mjesta i načina izvršenja predmetnog krivičnog djela kao i u pogledu broja i vrste bespravno posječenih stabala je u svemu potvrdjeno i izvedenim pismenim dokazima: prijavom za šumsku štetu oštećene Uprave za šume - PJ Plav , br. 02 od 29.02.2016 godine i izvještajem ove Uprave br. 99 od 26.02.2016  godine, jer je i na osnovu ovih dokaza takodje utvrdjeno da  su svjedoci K</span><span class="span1">. D.</span><span class="span1"> i R</span><span class="span1">.</span><span class="span1"> H</span><span class="span1">.</span><span class="span1">, dana 19.02.2016 godine, prilikom obilaska terena,  u državnoj šumi kojom gazduje njihova firma, u mjestu Surdup, gazdinskoj jedinici Čakor – Visitor, zatekli okrivljenog B</span><span class="span1">.</span><span class="span1"> D</span><span class="span1">.</span><span class="span1"> i svjedoka T</span><span class="span1">.</span><span class="span1"> R</span><span class="span1">.</span><span class="span1">  kako  u prikolici koja je bila zakačena ze terensko motorno vozilo marke  „Mitsubishi Pajero“ tovare  bukove trupce dužine od po 1 m, koji su poticali od 5 bukovih stabala  koja su prethodno bespravno posjekli.</span>
</p>
<p>&nbsp;</p>
<p>
<span class="span1">Kako iz svega izloženog proizilazi da u pogledu utvrdjivanja krivičnog djela koje je  optužnim predlogom ODT u Plavu , stavljeno na teret okrivljenom B</span><span class="span1">.</span><span class="span1"> D</span><span class="span1">.</span><span class="span1"> , nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio predmetno krivično djelo.</span>
</p>
<p>&nbsp;</p>
<p>
<span class="span1">Naime ,ocjenjujući pravno utvrdjeno činjenično stanje, sud nalazi da su u radnjama okrivljenog sadržana sva bitna obilježja, kako  subjektivna  tako i objektivna, krivičnog djela šumska kradja iz čl. 324 st.1 KZ CG, pa mu je za izvršeno krivično djelo i izrekao krivične sankcije  bliže opisane u izreci </span><span class="span1">presude. Radnja izvršenja krivičnog djela koje je počinio okrivljeni se sastoji u tome  što je u državnoj šumi, na način opisan u izreci presude , izvršio obaranje 5 bukovih stabala i to sa daljim ciljem odnosno sa namjerom da takvim obaranjem za sebe ostvari  protivpravnu imovinsku korist, što ustvari predstavlja subjektivni elemenat ovog djela. Dakle, okrivljeni je i pored toga što lično nije preduzeo radnju izvršenja predmetnog krivičnog djela – obaranje bukovih stabala, već je to zbog zdravstvene nesposobnosti  učinio preko svjedoka T</span><span class="span1">. R. </span><span class="span1">kojem je kazao da se radi o privatnoj a ne državnoj šumi, izvršio predmetno krivično djelo kao posredni izvršilac. Što se tiče objektivnog elementa koji zasniva ovo djelo isti  se sastoji u količini oborenog drveta, jer je u konkretom slučaju okrivljeni, kao posredni izvršilac, izvršio obaranje 5 bukovih stabala,  u količini od 1.268 m3, što znači količini većoj od 1 m3. koja količina i predstavlja elemenat krivičnog djela šumska kradja iz čl. 324 st.1. KZ CG. </span>
</p>
<p>&nbsp;</p>
<p>
<span class="span1">Sud je cijenio i vinost odnosno psihički odnos okrivljenog u odnosu na radnju izvršenja  predmetnog krivičnog djela pa je našao  da je isti prilikom izvršenja ovog djela postupao sa umišljajem. Naime, okrivljeni je bio svjestan ne samo činjenice da sječu bukovih stabala vrši u državnoj šumi već i  da obaranjem stabala u tudjoj šumi, bez predhodnog odobrenja odnosno pravnog osnova i sa namjerom da sebi pribavi protivpravnu imovinsku korist, čini krivično djelo, pa je i pored toga htio njegovo izvršenje.</span>
</p>
<p>&nbsp;</p>
<p>
<span class="span1">Prilikom izbora, vrste i visine krivične sankcije koju treba primijeniti prema okrivljenom za učinjeno krivično djelo, sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo obzir: da je porodičan čovjek, da je otac šestoro djece, da je nezaposlen, da   je lošeg  imovnog stanja, da je u potpunosti priznao sve odlučne činjenice za utvrdjivanje svoje krivične odgovornosti i da je izrazio kajanje i žaljenje zbog izvršenog krivičnog djela, dok mu je kao otežavajuću okolnost cijenio njegovu raniju osudjivanost, pored ostalog i za istu vrstu krivičnog djela, pa mu je uzimajući u obzir sve navedene okolnosti, kao glavnu kaznu izrekao kaznu zatvora u trajanju od 30 dana, dok mu je kao sporednu kaznu izrekao novčanu kaznu u iznosu od 200,00 eura.  </span>
</p>
<p>
<span class="span1"></span>
</p>
<p>
<span class="span1">Sud je uvjerenja da su izrečene kazne srazmjerne težini izvršenog krivičnog djela i stepenu krivično-pravne odgovornosti okrivljenog te da će se u konkretnom slučaju samo sa ovim vrstama i visinama kazne,  u okviru opšte svrhe izricanja krivičnih sankcija predvidjene čl. 4 st.2. KZ CG, postići svrha kažnjavanja propisana čl. 32 istog Zakona. Osnovano se može očekivati da će izrečene kazne pozitivno djelovati na prevaspitanje okrivljenog i da će iste uticati na njega da ubuduće ne vrši krivična djela.</span>
</p>
<p>&nbsp;</p>
<p>
<span class="span1"> Odluka o troškovima krivičnog postupka je zasnovana na odredbi čl. 229 st.1. ZKP-a.Troškovi krivičnog postupka u iznosu od  30,00 eura, predstavljaju paušal koji je odmjeren s obzirom na složenost i trajanje krivičnog postupka te obzirom na imovno stanje okrivljenog,  shodno čl. 226. st. 3. ZKP. </span>
</p>
<p>&nbsp;</p>
<p>
<span class="span1">Imovinsko pravnog zahtjeva za naknadu štete nije bilo. </span><span class="span1"> </span>
</p>
<p>
<span class="span1"></span>
</p>
<p>
<span class="span1">Na osnovu iznijetih razloga odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PLAVU ,</span>
</p>
<p style="text-align:center;">
<span class="span1">Dana 07.04.2016  godine,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                  S U D I J A</span>
</p>
<p>
<span class="span1">Senada Radončić                                                                  Hilmija Sujković</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>&nbsp;</p>
<p>
<span class="span1">Protiv ove presude nezadovoljna stranka</span>
</p>
<p>
<span class="span1">ima pravo žalbe u rokuod 8 dana od dana</span>
</p>
<p>
<span class="span1">prijema iste preko ovog suda Višem sudu</span>
</p>
<p>
<span class="span1">B. Polje .</span>
</p>
<p>&nbsp;</p>
<p>&nbsp;</p>
<p>
<span class="span1">DNA: -   ODT u P</span><span class="span1">.</span>
</p>
<p>
<span class="span1">Okrivljeni B.</span><span class="span1"> D</span><span class="span1">.</span><span class="span1"> </span><span>– </span>
</p>
<p>
<span class="span1">Oštećenoj Upravi za šume P</span><span class="span1">. – PJ P.</span><span class="span1">  </span>
</p>
<p>&nbsp;</p>
<p>&nbsp;</p>
</div>
</div>


</body>
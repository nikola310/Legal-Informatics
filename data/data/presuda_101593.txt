<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{margin-right:-0.125in;text-align:justify;hyphenate:auto;font-family:Arial;font-size:12pt;}
.p5{margin-right:-0.125in;text-align:center;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U   I M E   C R N E   G O R E</span>
</p>
<p class="p2"></p>
<p class="p3">
<span>K. br. 396/10</span>
</p>
<p class="p2"></p>
<p class="p2">
<span>OSNOVNI SUD U NIKŠIĆU kao prvostepeni krivični, sudija Babović Dragan uz sudjelovanje Krištof Stanke kao zapisničara, u krivičnom predmetu protiv okrivljenog M. S.a zbog krivičnog djela iz člana 152 st. 1 KZ-a, postupajući po privatnoj krivičnoj tužbi N. R.a od 01. 07. 2011. godine, nakon dovršenog javnog glavnog pretresa dana 02. 02. 2012. godine u prisustvu privatnog i tužioca okrivljenog, donio je i javno objavio </span>
</p>
<p class="p2"></p>
<p class="p2"></p>
<p class="p1">
<span>P R E S U D U</span>
</p>
<p class="p2"></p>
<p class="p2">
<span>Okrivljeni: </span>
</p>
<p class="p2"></p>
<p class="p2">
<span>M. S.O od oca G. i majke D. rođene M., rođen xxxxxxxx. godine u N.u, s prebivalištem u mjestu rođenja – ..... CG, oženjen – otac dvoje djece, po zanimanju radnik, dobrog imovnog stanja, ranije osudjivan presudom Opštinskog suda u Nikšiću K.br. 51/83 od 12.08.1984. godine zbog krivičnog djela iz čl. 185 st. 3 u vezi st. 1 KZ CG-6.000 dinara novčano i presudom Osnovnog suda u Podgorici K.br.02/7036 od 30.03.2006. godine zbog krivičnog djela iz čl. 195 st. 1 KZ RCG-600,00 € novčano</span>
</p>
<p class="p4">
<span>	</span>
</p>
<p class="p5">
<span>K r i v   j e</span>
</p>
<p class="p5"></p>
<p class="p4">
<span>Što je :</span>
</p>
<p class="p4"></p>
<p class="p4">
<span>Dana 23.06.2011. godine oko 14 časova u Nikšiću,  ispred apoteke P. što je prišao privatnom tužiocu N. R.u i zamahnuo desnom rukom i udario ga stisnutom pesnicom u predjelu lijevog oka, nakon čega se okrivljeni uputio u pravcu svog putničkog motornog vozila, ušao u isto, poslije čega se ponovo vratio kod svog vozila, a onda ponovo pokušao vratiti se ka privatnom tužiocu, vjerovatno u namjeri da ga ponovo udari, ali je u tome spriječen od strane privatnom tužiocu nepoznatih lica, </span>
</p>
<p class="p4"></p>
<p class="p4">
<span>- čime je učinio krivično djelo laka tjelesna povreda iz čl. 152 st.1 Krivičnog zakonika, </span>
</p>
<p class="p4"></p>
<p class="p4">
<span>- pa sud okrivljenom za navedeno krivično djelo primjenom čl. 4 st.2, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku izriče:</span>
</p>
<p class="p4"></p>
<p class="p5">
<span>USLOVNU OSUDU</span>
</p>
<p class="p4"></p>
<p class="p4">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se ova kazna neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p class="p4"></p>
<p class="p4">
<span>Dužan je okrivljeni na ime paušalnih troškova krivičnog postupka uplatiti na žiro račun ovoga suda broj 832-152-32</span><span class="s1"> </span><span>iznos od 50,00 €, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p2"></p>
<p class="p1">
<span>O b r a z l o ž e nj e</span>
</p>
<p class="p2"></p>
<p class="p2">
<span>Privatni tužilac N. R. podnio je privatnu krivičnu tužbu protiv okrivljenog M. S.a zbog krivičnog djela laka tjelesna povreda iz čl. 152 st. 1 KZ-a. U završnoj riječi predložio je sudu da okrivljenog oglasi krivim i osudi po zakonu. 	</span>
</p>
<p class="p2"></p>
<p class="p2">
<span>Okrivljeni M. S.o priznao je izvršenje krivičnog djela koje mu se stavlja na teret, navodeći u svojoj odbrani da je dana 23.06.2011. godine oko 14 časova sreo N. R.a u Karađorđevoj ulici, kojem se javio iz vozila kojim je upravljao na način što je podigao ruku i mahnuo mu, a on je pljunuo prema njemu, što je okrivljenog malo iziritiralo i on je izašao iz vozila i istog odgurnuo, a moguće je i da ga je udario pesnicom otvorenom ili zatvorenom u predjelu lijevog oka. On ne zna da li je ovo pljuvanje od strane privatnog tužioca zaista bilo upućeno njemu ili on stalno tako pljuje, ali zna da ga je takvo ponašanje privatnog tužioca iziritiralo. Nakon što ga je udario on se uputio prema apoteci i sjeo u vozilo ali je privatni tužilac opet krenuo preko ulice i opet pljunuo u njegovom pravcu, pa je on opet izašao iz vozila, ali se privatni tužilac udaljio niz ulicu K.u i moguće je da ga je tada okrivljeni nešto opsovao. Naveo je da je s N. R.om radio u Rudniku Boksita duže vrijeme, odakle ga i poznaje, a nijesu bili u nikakvim lošim odnosima ranije. Od ovog događaja on je u negovoru s N. R.om. U završnoj riječi naveo je da mu je žao što se to desilo i zamolio sud da ga prilikom odmjeravanja kazne što je moguće blaže kazni. </span>
</p>
<p class="p2"></p>
<p class="p2">
<span>Sud je u dokaznom postupku saslušao privatnog tužioca, svjedoke Đ. V.u i P. M., izvršio uvid u izvještaj ljekara specijaliste broj protokola 4232 od 23.06.2011.godine, te pročitao izvod iz kaznene evidencije za okrivljenog. </span>
</p>
<p class="p2"></p>
<p class="p2">
<span>U svom iskazu privatni tužilac N. R. je naveo da se dana 23.06.2011. godine nalazio u ulici Karađorđevoj ispred apoteke "Pejović", kada mu je bez ikakvog povoda prišao okrivljeni M. S.o i udario ga u predjelu lijevog oka, od kog udarca mu je oko odmah pomodrelo a trenutno na njemu ništa nije vidio. Nakon što ga je udario odmah se povratio do svog vozila, a onda opet krenuo prema njemu psujući ga i vrijeđajući, ali više nijesu imali fizičkog kontakta. On zaista ne zna iz kog razloga ga je udario okrivljeni, budući da ranije nijesu bili u svađi i poznavali su se jer su zajedno radili u "Boksitima". On je, u nekoliko navrata, firmu "Roch Rand", koja je vlasništvo M.a i izvjesnog Vučetića, prijavljivao inspektoru Ratku Jovoviću zbog nekih minerskih radova koje su izvodili u neposrednoj blizini njegove kuće, što bi mogao biti jedini razlog da ga je M. kritičnom prilikom udario. U konačnom je izjavio da traži da se optuženi oglasi krivim i osudi po zakonu.</span>
</p>
<p class="p2"></p>
<p class="p2">
<span>Svjedok Đ. V.a je navela da se dana 23.06.2011. godine oko 14 časova nalazila na svom radnom mjestu u apoteci Pejović i bila je krenula kući kada je u jednom momentu vidjela N. R.a ispred apoteke koji se držao rukom za lijevo oko i vidjela je da mu je isto natečeno i da je bio vidno uznemiren te ga je pitala "Što je to bilo, Rajo", a on joj je odgovorio da ga je udario jedan čovjek u predjelu oka i saopštio joj ime kojeg se ne može sjetiti obzirom na protek vremena. Ona je onda pozvala Raja da uđe kod nje u apoteku da bi mu pružila neku pomoć, ali je on to odbio, pa je onda vidjela da je neki dečko došao i stajao tu sa Rajom, a ona je otišla u apoteku.</span>
</p>
<p class="p2"></p>
<p class="p2">
<span>Svjedok P. M. naveo je da se dana 23.06.2011. godine nalazio ispred česme u Karađorđevoj ulici kada je u jednom momentu primjetio da se okrivljeni M. S.o zalijeće prema N. R.u. On nije vidio momenat kada je M. S.o udario N. R.a pesnicom u predjelu lijevog oka, ali mu je kasnije to rekao N. R. kojem je on prišao da bi mu ukazao pomoć pošto mu je  oko krvarilo, iz čega se jasno moglo zaključiti da ga je neko udario. On je N.u dodao salvete da očisti oko i nakon toga N. je napuštio lice mjesta. Nikakve psovke između njih kritičnom prilikom nije bilo.</span>
</p>
<p class="p2"></p>
<p class="p2">
<span>Iz izvještaja ljekara specijaliste proizilazi da je N. R. zadobio povredu lijevog oka u tuči i da su kapci lijevog oka otečeni i podliveni krvlju.</span>
</p>
<p class="p2"></p>
<p class="p2">
<span>Na osnovu izvedenih dokaza nesumnjivo je utvrđeno da je okrivljeni učinio krivično djelo koje mu je optužbom stavljeno na teret na način mjesto i vrijeme kako je opisano u izreci presude, pa ga je sud oglasio krivim i krivičnopravno odgovornim.</span>
</p>
<p class="p2"></p>
<p class="p2">
<span>Prednje je utvrđeno na osnovu priznanja okrivljenog i iskaza privatnog tužioca, kao i iskaza svjedoka Đ. V.e i P. M., te izvještaja ljekara specijaliste od 23.06.2011.godine.</span>
</p>
<p class="p2"></p>
<p class="p4">
<span>Sud je izmijenio činjenični opis  krivičnog djela iz optužnog akta  jer je izvedenim dokazima utvrdjeno da je okrivljeni M. S.o dana 23.06.2011. godine oko 14 časova u Nikšiću,  ispred apoteke P. što je prišao privatnom tužiocu N. R.u i zamahnuo desnom rukom i udario ga stisnutom pesnicom u predjelu  lijevog oka, nakon čega se okrivljeni uputio u pravcu svog putničkog motornog vozila, ušao u isto, poslije čega se ponovo vratio kod svog vozila, a onda ponovo pokušao vratiti se ka privatnom tužiocu, vjerovatno u namjeri da ga ponovo udari, ali je u tome spriječen od strane privatnom tužiocu nepoznatih lica, a ne, kako je u optužnom aktu navedeno, da je okrivljeni oštećenog, nakon što je jednom udario privatnog tužioca stisnutom pesnicom u predjelu lijevog oka, uputio do svog vozila, a onda  se ponovo povratio do mjesta gdje se nalazio privatni tužilac i istog ponovo pesnicom udario u predjelu tijela. </span>
</p>
<p class="p2"></p>
<p class="p2">
<span>Prilikom odlučivanja o krivičnoj sankciji sud je na strani okrivljenog cijenio kao olakšavajuće okolnosti porodičnost – isti je otac dvoje djece, njegovo priznanje i izraženo kajanje, a od otežavajučih okolnosti na strani okrivljenog sud je našao njegovu raniju osuđivanost, što je utvrdjeno na osnovu izvoda iz kaznene evidencije za okrivljenog, pa je sud mišljenja da će se uslovnom osudom, kojom mu je utvrđena kazna zatvora u trajanju od 2 mjeseca koja se neće izvršiti ako okrivljeni u roku od 1 godine po pravosnažnosti presude ne učini novo krivično djelo, postići njena svrha iz čl. 52 KZ-a, a u okviru opšte svrhe propisivanja i izricanja krivičnih sankcija iz čl. 4 st. 2 KZ-a.</span>
</p>
<p class="p2"></p>
<p class="p2">
<span>Pošto je okrivljeni oglašen krivim, sud ga je shodno čl. 226 i 229 ZKP-a obavezao na plaćanje paušalnih troškova krivičnog postupka u iznosu od 50,oo €, srazmjerno složenosti i trajanju krivičnog postupka te imovnim prilikama okrivljenog.</span>
</p>
<p class="p2">
<span> </span>
</p>
<p class="p2">
<span>Iz iznijetih razloga, na osnovu čl. 374 ZKP-a odlučeno je kao u izreci.</span>
</p>
<p class="p2"></p>
<p class="p2">
<span>OSNOVNI SUD U NIKŠIĆU, dana 02. 02. 2012. godine. </span>
</p>
<p class="p2"></p>
<table class="t1">
<tbody>
<tr class="r1">
<td class="td1">
<p class="p1">
<span>Zapisničar,</span>
</p>
<p class="p1">
<span>Krištof Stanka s.r.</span>
</p>
</td><td class="td1">
<p class="p1">
<span>SUDIJA,</span>
</p>
<p class="p1">
<span>Babović Dragan s.r.</span>
</p>
</td>
</tr>
</tbody>
</table>
<p class="p2"></p>
<p class="p1">
<span>Za tačnost otpravki tvrdi i ovjerava: </span>
</p>
<p class="p1">
<span>Službenik suda.</span>
</p>
<p class="p2"></p>
<p class="p2">
<span>PRAVNA POUKA:  Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici. </span>
</p>
<p class="p6"></p>


</body>
<div style="text-align: justify">
	&nbsp;<br>
	<br>
	OSNOVNI SUD U PLAVU<br>
	K. br. 13/2012<br>
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Plavu,&nbsp; sudija Hilmija Sujković,sa zapisničarem Senadom Radončić , u krivičnom predmetu okrivljenog J.N., iz P., zbog krivičnog djela – teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st.1. Krivičnog zakonika, po optužnom predlogu Osnovnog državnog tužilaštva u Plavu,&nbsp; KT br. 9/2011 od 14.03.2012 godine, po održanom usmenom, glavnom, javnom pretresu u prisustvu: zamjenika ODT-a u Plavu, Rugovac Drite , okrivljenog J. N. , njegovog branioca adv. Dj. V. i oštećenih&nbsp; Š. M. i D. P.&nbsp;&nbsp; ,&nbsp; donio je i javno objavio dana 18.05.2012&nbsp; godine<br>
	&nbsp;<br>
	&nbsp;<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	&nbsp;<br>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni J. N., JMBG ..., od oca T. i majke M., rodj. V. , rodjen ... godine, u B., sa prebivalištem u selu B., opština P., državljanin C. G., student, neoženjen&nbsp; , lošeg imovnog stanja,&nbsp; neosudjivan,<br>
	&nbsp;<br>
	&nbsp;</div>
<div style="text-align: center">
	KRIV JE</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 31.12.2011 god. oko 01,15 časova,&nbsp; upravljao u saobraćaju PMV marke "G." vlasništvo V. M., reg. oznaka PL..., na regionalnom putu P. – M. , u selu B., opština P., olako držeći da do posledice neće doći, ne pridržavajući se saobraćajnih propisa ugrozio javni saobraćaj i doveo u opasnost živote i tijela saputnika - oštećenih Š.M. i D. P., na način što protivno odredbama čl. 31. st. 1. Zakona o bezbijednosti saobraćaja na putevima nije prilagodio brzinu kretanja vozila uslovima noćne vidljivosti, stanju puta i atmosferskim prilikama, već se kretao brzinom od 43,30 km/h iz pravca P. u pravcu M., iako je kolovoz bio prekriven snijegom visine 15 - 20 cm , koji je i dalje padao, te je krećući se nesmanjenom brzinom i nailazeći na krivinu ulijevo, ne mogavši da je savlada i bezbijedno slijedi njen lug izgubio upravljivost nad vozilom i napustio kolovoz po lijevoj strani, nakon čega je prednjom stranom vozila udario u metalni stub od ulične rasvete, usled čega je oštećeni M. zadobio naročito tešku tjelesnu povredu u vidu krvnog podliva oba kapka lijevog oka , oguljotine u predjelu lijeve strane čela dužine 4 cm, povredno proširene&nbsp; zenice lijevog oka , oštećenje lijevog očnog živca sa slepilom na lijevom oku i sa posljedičnom atrofijom lijevog očnog živca , prisustvo vazduha u gornjem kapku lijevog oka , prelom gornjeg zida lijeve očne duplje (donjeg zida čeonog sinusa) sa prisustvom krvi u lijevom čeonom sinusu i u ćelijama sitaste kosti i prijelom lijeve nosne kosti, a oštećeni D. P. laku tjelesnu povredu u vidu rane razderotine ispod lijevog oka veličine 3 cm,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio teško krivično djelo protiv bezbijednosti javnog saobraćaja iz&nbsp; čl. 348. st. 3. u vezi sa čl. 339 st. 3 u vezi st. 1 Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud za izvršeno krivično djelo na osnovu navedenog zakonskog propisa, te primjenom&nbsp; čl: 4, 32, 36, 42, 52, 53 i 54 KZ i čl. 374 ZKP.<br>
	&nbsp;<br>
	&nbsp;<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom&nbsp; mu utvrdjuje kaznu zatvora u trajanju od 6 (šest) mjeseci&nbsp; i&nbsp; istovremeno odredjuje da se ista neće izvršiti ako okrivljeni za vrijeme od 1 (jedne) godine dana, po pravosnažnosti presude ne učini novo krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da naknadi troškove krivičnog postupka u ukupnom iznosu od 495,50 eura&nbsp; (četiristotinedevedesetpeteuraipedesetcenti), u roku od 15 dana po pravosnažnosti presude, pod prijetnjom prinudnog izvršenja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni Š. M., iz sela B., opština P. , se radi ostvarivanja imovinsko pravnog zahtjeva za naknadu štete upućuje na parnicu.<br>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 74 Krivičnog zakonika, prema okrivljenom se i z r i č e<br>
	&nbsp;<br>
	&nbsp;<br>
	&nbsp;</div>
<div style="text-align: center">
	MJERA BEZBJEDNOSTI</div>
<div style="text-align: justify">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zabrana upravljanja motornim vozilom „B“&nbsp; kategorije u trajanju od 6 (šest)&nbsp; mjeseci, računajući od dana pravosnažnosti ove presude.<br>
	&nbsp;<br>
	&nbsp;</div>
<div style="text-align: center">
	O&nbsp; b r a z l o ž&nbsp; e n j e</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Plavu , optužnim predlogom&nbsp; Kt.br. 9/2012 od 14.03.2012&nbsp;&nbsp; godine, optužilo je&nbsp; J. N.,&nbsp; iz P.,&nbsp; za teško krivično djelo protiv bezbijednosti javnog saobraćaja iz čl. 348. st. 3. u vezi sa čl. 339. st. 3. u vezi stava 1. KZ.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U završnoj riječi zamjenik ODT u Plavu, Rugovac Drita, je u svemu ostala pri podnesenom optužnom predlogu , pa je u završnoj riječi predložila sudu da okrivljenog J. N. oglasi krivim za navedeno krivično djelo i osudi ga na kaznu zatvora u trajanju od 6 (šest) mjeseci, uslovno za 1 (jednu) godinu dana,&nbsp; kao i da mu izrekne mjeru bezbijednosti zabrane upravljanja motornim vozilom "B" kategorije.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni Š.M. se&nbsp; u završnoj riječi pridružio krivičnom gonjenju protiv okrivljenog J. N. i zadržao pravo da imovinsko pravni&nbsp; zahtjev ostvaruje u parnici, dok se oštećeni D. P. nije&nbsp; pridružio krivičnom gonjenju protiv okrivljenog niti je prema njemu&nbsp; postavio bilo kakav odštetni zahtjev.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o optužnom predlogu ODT u Plavu, okrivljeni J. N. je u svojim odbranama kod ODT u Plavu i na glavnom pretresu u potpunosti priznao izvršenje krivičnog djela koje mu je ovim predlogom stavljeno na teret, istakavši da je tačno da je u vrijeme i na mjestu kako mu se predlogom ODT u Plavu stavlja na teret, prilikom upravljanja vozilom marke "Golf II" vlasništvo V. M.,&nbsp; prouzrokovao saobraćajnu nezgodu u kojoj su povrijedjeni Š. M. i D. P. . Do nezgode je inače došlo dok se ovim vozilom kretao regionalnim putem iz pravca P. u pravcu mjesta M..&nbsp; Pošto brzinu kretanja vozila nije prilagodio noćnim uslovima vožnje,&nbsp; stanju puta i atmosferskim prilikama, obzirom da je padao snijeg i da je na kolovozu bilo&nbsp; 10 do 15 cm snijega, to je dolaskom u selo B., nakon što je sa vozilom savladao jenu krivinu ulijevo i stupio na pravi dio puta te nakon što je stepen prenosa prebacio iz četvrte&nbsp; u&nbsp; treću&nbsp; brzinu, u jednom trenutku izgubio kontrolu nad upravljanjem vozilom zbog čega je isto&nbsp; proklizalo prema lijevoj strani puta i prednjim dijelom udarilo u metalni stub od ulične rasvjete. Nakon što je izašao iz vozila za njim su izašli i saputnici L. P. i D. P.. Kazao im je da podju po pomoć a on se vratio&nbsp; u vozilo da vidi šta je sa trećim saputnikom Š. M.. Zapazio je da M. leži na zadnjem sjedištu.&nbsp; M. je ležao na zadnjem sjedištu i na njegovo pistanje mu odgovorio da ne vidi ništa.&nbsp; Pomogo mu je da izadje kroz zadnja desna vrata vozila i legao ga na kolovoz nakon čega je isti počeo da povraća krv. Poslije desetak minuta na lice mjesta je sa vozilom došao R. M. , a sa njim su došli još i K. D. i K. D.1. Nakon što su zajedno u ovo vozilo unijeli povrijedjenog Š. M., R. je istog odvezao u Dom zdravlja P.. K. D. i K. D.1. su sa njim ostali na licu mjesta i pomogli mu da sa kolovoza ukloni vozilo.&nbsp; Kasnije je i sam pošao do Doma zdravlja u P.,&nbsp; kako bi mu se ukazala pomoć zbog povreda koje je i sam zadobio&nbsp; u ovoj nezgodi. Dalje je naveo da se prilikom davanja odbrane pred zamjenikom ODT u Plavu pogrešno izrazio kazavši da je kontrolu nad upravljanjem vozilom kritične prilike izgubio usled kvara na sistemu za upravljanje, jer je ustvari htio da kaže da se nakon proklizavanja vozila nije "pitao" sa volanom obzirom da je vozilo i dalje klizalo i pored toga što je pokušavao da djelovanjem na volan isto vrati u normalan&nbsp; pravac.&nbsp; Na kraju je još jednom istakao da je svjestan da je u datoj saobraćajnoj situaciji morao prilagoditi brzinu kretanja vozila stanju puta i atmosferskim prilikama kako bi u slučaju potrebe isto&nbsp; mogao zaustaviti u svakom trenutku i izrazio kajanje zbog izvršenog&nbsp; krivičnog djela i povredjivanja oštećenih Š. M. i&nbsp; D. P. sa kojima se inače poznaje i druži.&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U završnoj riječi je u potpunosti prihvatio konačnu riječ svog branioca, advokata Dj. V., koji je istakao da je okrivljeni mlad čovjek, da je student, da je slabog imovnog stanja , da ranije nije osudjivan, da je u potpunosti priznao izvršenje krivičnog djela i izrazio kajanje za njegovo izvršenje , pa je sobzirom na navedene olakšavajuće okolnosti predložio sudu da istom za izvršeno krivično djelo izrekne uslovnu osudu, kako je to u završnoj riječi predložila i zastupnica javne optužbe, jer smatra da će se u konkretnom slučaju i izricanjem uslovne osude postići svrha kažnjavanja.&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio priznanje okrivljenog J. N. u pogledu izvrešenja krivičnog djela koje mu je javnom optužbom stavljeno na teret , pa je našao da je isto jasno, logično, potpuno i u svemu u skladu sa izvedenim dokazima te ga je kao takvo u potpunosti prihvatio.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, sud je radi provjere priznanja okrivljenog , odnosno radi što pravilnijeg i zakonitijeg rješavanja ove krivične stvari u dokaznom postupku izveo sledeće dokaze: saslušao svjedoke Š. M., D. P. i Č. S. i&nbsp; na saglasan predlog stranaka pročitao iskaz svjedoka L. P., pročitao izvještaj ljekara specijaliste JZU Opšte bolnice B., br. protokola ... od ... god. , na ime Š. M., izvještaj ljekara specijaliste JZU Opšte bolnice B,, br. protokola ... od ... god. , na ime Š. M., izvještaj ljekara specijaliste očne klinike "Dr. Lutovac" od ... god.&nbsp;&nbsp;&nbsp; na ime Š. M., izvještaj ljekara Jedinice za HMP u P. na ime Š. M.,izvještaj ljekara specijaliste Očne ambulante Doma zdravlja u P., dr P. A. od .... god. na ime Š. M., otpusnu listu sa epikrizom Kliničkog centra CG, br. ... od ... god. na ime Š. M.izvještaj ljekara specijaliste Kliničkog centra S., od ... god. na ime Š.M., izvještaj Neurohirurške klinike Kliničkog centra S.od ... god. na ime Š. M., izvještaj ljekara Jedinice za HMP u P. od ... god. ,na ime D. P.,nalaz i mišljenje vještaka sudske medicine, prof.dr sc.med. Č. D. od 06.03.2012 god. , nalaz i mišljenje vještaka saobraćajne struke dipl.ing. saobraćaja N. M. od 05.03.2012.god.&nbsp; i izvod iz kaznene evidencije za okrivljenog J. N., izdat od Uprave policije - Ispostave policije P., br. ... od ... god.&nbsp; i izvršio&nbsp; uvid u fotodokumentaciju Uprave policije, Ispostave P., br.&nbsp; ... od ... god. pa je svestranom ocjenom izvedenih dokaza i njihovim uporedjivanjem sa odbranom okrivljenog utvrdio da isti u potpunosti potvrdjuju njegovo priznanje i to kako u pogledu vremena, mjesta i načina izvršenja krivičnog djela tako i u pogledu nastalih posledica.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tako su oštećeni Š. M., D. P. i L. P., izjašnjavajući se o predmetnoj saobraćajnoj nezgodi , u svemu potvrdili priznanje okrivljenog, saglasno istakavši da su se u vrijeme ove nezgode nalazili u PMVmarke "Golf II" , kojim je upravljao okrivljeni J. N.. Oštećeni D. P. je sjedio na mjestu suvozača,&nbsp; a oštećeni Š. M. i L. P. na zadnjem sjedištu,&nbsp; stim što je M. sedio iza suvozača a P. iza vozača.&nbsp; Kretali su se regionalnim putem iz pravca P. u pravcu mjesta M.. Pošto&nbsp; je okrivljeni vozio dosta brzo te pošto je kolovoz bio klizav zbog snijega koji je padao i prekrio ga , opominjali su ga da smanji brzinu kretanja vozila,&nbsp; što on nije htio učinio. Dolaskom u selo B., nakon izlaska iz jedne krivine, okrivljeni je izgubio kontrolu nad upravljanjem vozilom jer je isto proklizalo prema lijevoj strani puta i prednjim - čeonim dijelom udarilo u metalni stub od ulične rasvjete. Oštećeni Š. M. je dalje naveo da je prilikom udara vozila u metalni stub glavom udario u zadnji dio sjedišta suvozača nakon čega se više ničega ne sjeća sve do sledećeg jutra kada ga je probudila jaka glavobolja i krvarenje iz nosa.&nbsp; Zapazio je da mu je lijevo oko zatvoreno i da je u predjelu ovog oka postojao otok po čitavoj lijevoj strani lica.&nbsp; Istog dana je u Domu zdravlja P.,&nbsp; dobio uput za bolničko liječenje u Opštoj bolnici B.,&nbsp; odakle su ga odmah uputili na dalje liječenje u Klinički centar&nbsp; P.. U ovom Centru je bio na liječenju 6 dana nakon čega je dobio uput za liječenje u Klinički centar S.,&nbsp; gdje se liječio 2 - 3 dana i gdje mu je saopšteno da je izgubio vid na lijevom oku.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Priznanje okrivljenog J. N. u pogledu okolnosti pod kojima se dogodila ova&nbsp; nezgoda kao i razloga zbog kojih je došlo do nezgode je u svom nalazu i mišljenju u potpunosti potvrdio i vještak saobraćajne struke, dip. ing. saobraćaja N. M., istakavši da je do predmetne nezgode došlo usled njegovih propusta&nbsp; kao vozača PMV marke "Golf II". Naime, izjašnjavajući se o razlozima koji su uzrokovali predmetnu saobraćajnu nezgodu vještak N. M. je istakao da je analizom raspoloživih podataka utvrdio da je okrivljeni J.N. , kao vozač PMV marke "Golf II"u uslovima noćne vidljivosti , kada je zbog snijega koji je padao kolovoz puta bio prekriven neraščišćenim snijegom visine od 15-20 cm, nakon savladjivanja zavoja ulijevo i stupanja na pravi dio regionalnog puta, pri brzini kretanja od oko 43,30 km/h izgubio upravljivost nad vozilom, dovodeći ga u stanje nestabilnog kretanja, zbog čega je sa istim napustio prvo svoju desnu kolovoznu traku, potom prešao preko lijeve i u napuštanju kolovoza po lijevoj strani prednjim čeonim lijevim dijelom vozila udario u metalni stub ulične rasvjete, gdje se najvjerovatnije vozilo i zaustavilo prednjim lijevim uglom prislonjeno uz ovaj stub.&nbsp; Izjašnjavajući se dalje o razlozima koji su doveli do predmetne saobraćajne nezgode , vještak N. M. je istakao da je do destabilizacije vozila marke "Golf II" kojim je upravljao okrivljeni došlo usled greške u upravljanju vozilom, naglim ubrzavanjem ili usporavanjem - kočenjem vozila kao i neadekvatnim manevrom tj. naglim zaokretom točka upravljača pri čemu je svakako imala svoj doprinos i uvećana brzina kretanja vozila okrivljenog za opisano stanje kolovoza kao i neočišćen od snijega i neposut solju kolovoz. Ovo iz razloga jer se u uslovima postojanja snijega i leda po kolovozu ne smiju praviti nagle promjene pravca kretanja vozila i nagla kočenja i mora se voziti pod malim gasom i u nižem stepenu prenosa. U takvim uslovima se ne smiju praviti nagli pokreti upravljačem i nagla kočenja a ako je potrebno smanjiti brzinu vozila to treba činiti kočenjem motorom , odnosno prebacivanjem ručice menjača u niži stepen prenosa i to pažljivo da se vozilo ne zanese i destabilizuje u kretanju. Kako je okrivljeni , prema iskazima svjedoka Š. M. i D. P. i sopstvenom kazivanju , prilikom savladjivanja zavoja ulijevo prebacio mjenjač iz četvrtog u treći stepen&nbsp; prenosa to je tada vozilo i počelo da klizi prema lijevoj strani puta najvjerovatnije iz razloga što je isti prebacivanje iz većeg u niži stepen prenosa izvršio nepažljivo i naglo, zbog čega je usled manje snage motora koja se prenijela do pogonskih točkova i potom sporijeg okretanja pogonskih točkova po snijegom prekrivenom kolovozu došlo do motornog kočenja i klizanja vozila&nbsp; koje je i dovelo do predmetne&nbsp; saobraćajne nezgode&nbsp; .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što se tiče vrste i težine povreda koje su u predmetnoj saobraćajnoj nezgodi zadobili oštećeni, na osnovu medicinske dokumentacije za oštećenog D. P. i nalaza i mišljenja vještaka sudske medicine prof. dr Č. D. , Kt.br. 9/2012 od 06.03.2012. god. je utvrdjeno da je oštećeni D. P. u ovoj nezgodi zadobio povredu u vidu rane razderine ispod lijevog oka veličine 3 cm i da se ista kvalifikuje kao laka tjelesna povreda . Na osnovu istog nalaza i mišljenja vještaka prof.dr Č. D. i medicinske dokumentacije za oštećenog Š. M. je dalje utvrdjeno da je isti u predmetnoj saobraćajnoj nezgodi zadobio povrede u vidu krvnog podliva oba kapka lijevog oka , oguljotine u predjelu lijeve strane čela dužine 4 cm, povrednog proširenja&nbsp; zenice lijevog oka , oštećenja lijevog očnog živca sa slepilom na lijevom oku i sa posljedičnom atrofijom lijevog očnog živca , prisustva vazduha u gornjem kapku lijevog oka , preloma gornjeg zida lijeve očne duplje (donjeg zida čeonog sinusa) sa prisustvom krvi u lijevom čeonom sinusu i u ćelijama sitaste kosti i preloma lijeve nosne kosti te da se sve navedene povrede u vrijeme nanošenja kvalifikuju kao naročito (kvalifikovana) teška tjelesna povreda, čime je pored ostalih elemenata potrebnih za postojanje predmetnog krivičnog djela ispunjen i ovaj objektivni uslov.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako iz svega izloženog&nbsp; proizilazi da u pogledu utvrdjivanja krivičnog djela koje je optužnim predlogom ODT u Plavu, stavljeno na teret okrivljenom J. N. , nije bila sporna nijedna činjenica sud je stao na stanovište da su činjenice iz činjeničnog opisa izreke presude u svemu dokazane i da je okrivljeni&nbsp; počinio predmetno krivično djelo. .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenjujući pravno utvrdjeno činjenično stanje, sud nalazi da su u radnji okrivljenog&nbsp; sadržana sva bitna, objektivna i subjektivna,&nbsp; obilježja teškog krivičnog djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi&nbsp; st. 1 Krivičnog zakonika, pa mu je za izvršeno krivično djelo i izrekao krivičnu sankciju bliže opisanu u izreci presude. Naime, u toku krivičnog postupka je nesporno utvrdjeno da se okrivljeni&nbsp; J. N.,&nbsp; kao vozač u kritičnoj saobraćajnoj situaciji nije pridržavao saobraćajnih propisa i da njegovi propusti stoje u uzročnoj vezi, u krivično-pravnom smislu, sa nastalim posledicama: ugrožavanje bezbjednosti javnog saobraćaja sa dovodjenjem u konkretnu opasnost života i tijela ljudi i teškom&nbsp; tjelesnom povredom oštećenog Š. M.. Konkretno, okrivljeni se u datoj situaciji nije pridržavao odredbi čl. 31. st. l. Zakona o bezbjednosti saobraćaja na putevima, koje nalažu vozaču da je dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti , atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju pod datim uslovima može da predvidi, čime je&nbsp; počinio krivično djelo ugrožavanje javnog saobraćaja iz čl. 339 st. 3 u vezi st. 1&nbsp; KZ. Medjutim, obzirom da je u konkretnom slučaju okrivljeni J. N., pored ugrožavanja bezbjednosti javnog saobraćaja i izazivanja opasnosti za život i tijelo ljudi prouzrokovao i težu posledicu u vidu teške tjelesne povrede kod oštećenog Š. M. , to je samim tim osnovno krivično djelo, ugrožavanje javnog saobraćaja, dobilo teži tj. kvalifikovani oblik odnosno preraslo u teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi&nbsp; st. 1 KZ.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i vinost, odnosno psihički odnos okrivljenog ,&nbsp; kako u odnosu na radnju izvršenja predmetnog krivičnog djela tako i u odnosu na posledice proistekle iz ove njegove radnje, pa je našao da je okrivljeni&nbsp; postupao iz nehata kako u pogledu osnovnog djela i posledice koja proizilazi iz ovog djela,&nbsp; ugrožavanje bezbjednosti javnog saobraćaja sa dovodjenjem u opasnost života i tijela ljudi,&nbsp; tako i u&nbsp; odnosu na teži tj. kvalifikovani oblik djela i posledicu,&nbsp; tešku tjelesnu povredu oštećenog J. N.1. Naime, okrivljeni je bio svjestan svoje dužnosti da u situaciji kada je upravljanje&nbsp; vozilom bilo otežano, zbog noćnih uslova vožnje i&nbsp; zbog klizavosti kolovoza usled snijega koji je padao i prekrio kolovoz treba vožnju da prilagodi ovim uslovima kako bi vozilo mogao blagovremeno zaustaviti pred svakom preprekom koju pod takvim uslovima može da predvidi , ali i pored takve svijesti to nije učinio olako držeći&nbsp; da do posledice u vidu ugrožavanja javnog saobraćaja i izazivanja opasnosti za život i tijelo ljudi neće doći, što znači da je u odnosu na ovu posledicu postupao iz nehata. Što se tiče teške tjelesne povrede&nbsp; oštećenog Š. M. , takodje je nesporno da njeno nastupanje nije bilo obuhvaćeno umišljajem okrivljenog,&nbsp; već da je i ova, kao i prva posledica,&nbsp; rezultat svjesnog nehata kod okrivljenog.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora vrste i visine krivične sankcije koju treba primijeniti prema okrivljenom za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog&nbsp; kao i sve ostale okolnosti koje se relevantne u tom pogledu. Tako je od olakšavajućih okolnosti sud okrivljenom&nbsp; cijenio i uzeo u obzir: da je mlad čovjek, da je student, da je lošeg imovnog stanja, da ranije nije osudjivan, da je u potpunosti priznao izvršenje krivičnog djela i da je izrazio kajanje i žaljenje zbog njegovog izvršenja i povredjivanja&nbsp; saputnika u vozilu kojim je upravljao.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako otežavajućih okolnosti na strani okrivljenog J. N.&nbsp; nije bilo&nbsp; a sud je navedene olakšavajuće okolnosti, i po broju i po značaju, cijenio kao osobito olakšavajućeg karaktera, to je našao da u konkretnom slučaju&nbsp; ima uslova da se prema njemu ne primijeni kazna već da je dovoljno i samo upozorenje uz prijetnju kaznom. Zbog toga je sud okrivljenom&nbsp; J. N.&nbsp; , na osnovu čl. 53 i 54 KZ,&nbsp; utvrdio kaznu zatvora u trajanju od 6 mjeseci&nbsp; i istovremeno odredio da se ista neće izvršiti ako okrivljeni za vrijeme od jedne godine dana po pravosnažnosti presude ne učini novo krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je uvjerenja da je izrečena krivična sankcija srazmjerna težini izvršenog krivičnog djela i stepenu krivično-pravne odgovornosti okrivljenog&nbsp; te da će se u konkretnom slučaju&nbsp; i ovom vrstom i visinom krivične sankcije,u okviru opšte svrhe izricanja krivičnih sankcija predvidjene čl. 4 st. 2 KZ ,postići svrha kažnjavanja propisana čl. 52 istog Zakona. Osnovano se može očekivati da će izrečena sankcija pozitivno djelovati na prevaspitanje okrivljenog&nbsp; i da će ista uticati na njega da ubuduće ne vrši krivična djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka je zasnovana&nbsp; na odredbi čl. 229 st. 1 ZKP.Visina troškova u ukupnom iznosu od 495,50 €, predstavlja izdatke iz budžetskih sredstava, od čega iznos od 319,00 € predstavlja nagradu vještaku medicinske struke prof. dr Č. D. , iznos od 126,50&nbsp; €, nagradu vještaku saobraćajne struke,dip.ing.N. M., dok iznos od 50,00 €, predstavlja paušal koji je odmjeren s obzirom na složenost i trajanje krivičnog postupka, te obzirom na imovno stanje okrivljenog , shodno čl. 226 st. 3 ZKP-a.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 239 st. 2 ZKP,&nbsp; sud je oštećenog Š. M., iz&nbsp; P.,&nbsp;&nbsp; radi ostvarivanja imovinsko-pravnog zahtjeva za naknadu štete uputio na parnicu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Na osnovu čl. 74. Krivičnog zakonika , sud je&nbsp; okrivljenom&nbsp; J.&nbsp; N.,&nbsp; s obzirom na okolnosti pod kojima je djelo učinjeno kao i na posledicu ovog djela u odnosu na oštećenog Š. M., izrekao mjeru bezbijednosti zabrana upravljanja motornim vozilom "B" kategorije u trajanju od 6 (šest) mjeseci,&nbsp; jer je ocijenio da ove okolnosti osnovano ukazuju na opasnost da će okrivljeni ponoviti vršenje krivičnih djela kojima se ugrožava javni saobraćaj.&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu&nbsp; iznijetih razloga odlučeno je kao u izreci presude.<br>
	&nbsp;<br>
	&nbsp;<br>
	&nbsp;</div>
<div style="text-align: center">
	OSNOVNI SUD U PLAVU<br>
	Dana, 18.05.2012. .godine.<br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hilmija Sujković<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	<br>
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	Senada Radončić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	&nbsp;<br>
	&nbsp;<br>
	PRAVNA POUKA:<br>
	Protiv ove presude može se izjaviti žalba<br>
	Višem sudu u Bijelom Polju,&nbsp; preko ovog suda<br>
	&nbsp;u roku od 8 dana od dana&nbsp; njenog prijema.<br>
	&nbsp;<br>
	&nbsp;<br>
	DNA:<br>
	&nbsp;<br>
	1 x ODT u Plavu<br>
	1 x okrivljenom<br>
	1 x oštećenom&nbsp; Š. M.<br>
	1 x oštećenom D. P.<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;</div>

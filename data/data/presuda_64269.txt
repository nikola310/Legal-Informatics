<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 4/2013</span>
</p>
<p class="p4"></p>
<p class="p5">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija R. B., kao sudija pojedinac, uz učešće namještenika suda Ljiljane Popović, kao zapisničara, u krivičnom predmetu protiv okrivljenog L. Ž. iz Ravne Rijeke, Opština Bijelo Polje, zbog krivičnog djela ugrožavanje sigurnosti iz čl. 168. st. 2. u vezi st.1. Krivičnog Zakonika, postupajući po Optužnom predlogu ODT iz B.Polja  Kt.br.436/12 od 11.01.2013. godine, nakon održanog, usmenog, glavnog i javnog pretresa u prisustvu Zamjenika ODT iz Bijelog Polja N. T., okrivljenog L. Ž. i oštećenog Dj. R., dana 05.02.2013.godine, donio je i javno objavio:</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p7"></p>
<p class="p5">
<span class="s1">Okrivljeni L. Ž.,</span><span> od oca D. i majke J. rodjene F., rodjen 26.02.1979.godine u Bijelom Polju, živi u mjestu rodjenja – Ravna Rijeka, državljanin Crne Gore, pismen, završio Osnovnu Školu, bez zaposlenja, oženjen, otac dvoje maloljetne djece, dobrog imovnog stanja, osudjivan presudom Višeg suda u Bijelom Polju K.br. 5/99 od 14.04.1999.godine po čl. 30. st. 1. KZ RCG, na 5. godina zatvora – presuda Vrhovnog suda Republike Crne Gore Podgorica Kž.br. 221/1999 godine od 10.02.2000.godine po čl. 30. st. 1. KZ RCG, 5.godina zatvora. Otpušten je na slobodu 05.04.2004.godine po uslovnom otpustu komisije Ministarstva pravde RCG br. odluke 04-1478/04-5 od 05.04.2004.godine, Zakonom o amnestiji oslobodjen je od izvršenja 25 % kazne zatvora, što iznosi 1.godina i 3.mjeseca. </span>
</p>
<p class="p5"></p>
<p class="p5"></p>
<p class="p8">
<span class="s1">K r i v   j e </span>
</p>
<p class="p5"></p>
<p class="p5">
<span class="s1">Što je :</span>
</p>
<p class="p5"></p>
<p class="p5">
<span class="s1">-  </span><span>dana 18.11.2012.godine oko 15,00 h, u Požegi, Republika Srbija, na raskrsnici puta Požega – Čačak – Valjevo, ugrozio sigurnost oštećenog Dj. R. i njemu bliskih lica, prijetnjom da će napasti na njihov život i tijelo, na način što mu je uputio riječi prijetnje: '' sad ću da te ubijem, a onda ću da pobijem tvoju porodicu, ja sam mafijaš, ti to znaš, znam da ideš za Novi Sad i da tamo imaš stan, a gore te čekaju moji ljudi, izadji iz kola, neću te ubiti, nemoj da si pička, izadji iz kola, ti znaš gdje se nalaziš, nema ti ovdje M., izadji iz kola inače ću te ubiti, ubiću tebe i tvog prijatelja, zahvali se B. što ti nijesam pobio porodicu, vrati se, bolje ti je ubiću ti porodicu''. </span>
</p>
<p class="p4"></p>
<p class="p5">
<span>- čime je izvršio krivično djelo ugrožavanje sigurnosti iz čl. 168.  st. 2. u vezi st. 1. Krivičnog Zakonika.</span>
</p>
<p class="p5"></p>
<p class="p5">
<span>-pa mu sud primjenom citiranih zakonskih propisa i čl. 2, 4,5,13,15,32,36,42, 52,53, i 54 KZ, te čl. 226 i 374. ZKP-a, </span><span class="s1"> i z r i č e :</span>
</p>
<p class="p5"></p>
<p class="p5"></p>
<p class="p6">
<span class="s1">USLOVNU OSUDU</span>
</p>
<p class="p4"></p>
<p class="p5">
<span>Kojom mu utvrdjuje kaznu zatvora u trajanju od  3. ( tri ) mjeseca i istovremeno odredjuje da se kazna neće izvršiti ukoliko okrivljeni u roku od  1. ( jedne ) godine, po pravosnažnosti presude, ne izvrši neko  novo  krivično djelo.</span>
</p>
<p class="p5"></p>
<p class="p5">
<span>Obavezuje se okrivljeni da na ime paušala plati iznos od  30,00 € ( trideset eura ), budžetu CG - na depozit novčanih kazni, troškova postupka i paušala, u roku od 15. dana po pravosnažnosti presude, dok drugih troškova krivičnog postupka nije bilo.</span>
</p>
<p class="p5"></p>
<p class="p5">
<span>Imovinsko – pavnog zahtjeva nije bilo. </span>
</p>
<p class="p5"></p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p4"></p>
<p class="p5">
<span>Optužnim predlogom ODT iz B.Polja Kt.br. 436/12 od 11.01.2013.godine, okrivljenom L. Ž. iz Ravne Rijeke, Opština Bijelo Polje, stavljeno je na teret izvršenje krivičnog djela ugrožavanje sigurnosti iz čl. 168. st. 2. u vezi st. 1. Krivičnog Zakonika.</span>
</p>
<p class="p7"></p>
<p class="p5">
<span>Zamjenik ODT-a N. T. u završnoj riječi je izjavila, da ostaje pri podnijetom Optužnom predlogu jer iz izvedenih dokaza – iskaza oštećenog, iskaza svjedoka proizilazi da je okrivljeni izvršio krivično djelo koje mu je stavljeno na teret, i predložila sudu da ga oglasi krivim i osudi na kaznu po zakonu.</span>
</p>
<p class="p4"></p>
<p class="p5">
<span>Okrivljeni L.Ž. ne priznaje krivicu ni izvršenje krivičnog djela, pa je u svojoj odbrani na zapisniku kod ODT u B.Polju naveo, da Dj. R. poznaje nekih 5 – 6 godina i isti prolazi pored njegove kuće koja se nalazi u Ravnoj Rijeci, kada odlazi na selo kod svojih roditelja. Istakao je, da sa D. R. ima problem neko vrijeme tačnije neke 2 – 3 godine a vezano za neke njegove priče u vezi njegove ( moje) supruge. Iz tog razloga je prije odprilike 2.godine telefonom pozvao R. kako bi mu skrenuo pažnju da se ne bavi tim pričama s obzirom da je njegova supruga prosvetni radnik. Tada mu se R. izvinuo i rekao da se to neće više ponoviti. Medjutim, nakon nekih pola godine od tada čuo je da R. opet priča o njegovoj supruzi. On je nakon toga nastojao da sa R. razgovara o tom problemu, što je R. izbjegavao. A negdje 15 ili 16.novembra 2012.godine otišao je u Bački Brestovac kod Sombora kod svoje sestre gdje se zadržao do 18.novembra 2012.godine kada se vozilom marke Golf 3, crvene boje koje je pozajmio od B. A. vraćao nazad u Crnu Goru, a sa njim u vozilu nije bilo nikoga. Istakao je da na jednom proširenju odmah nakon raskrsnice gdje se skreće za Užice, primijetio je vozilo marke Merdeces, crvene boje, Mojkovačkih reg.oznaka za koje zna da je vlasništvo Dj. R.. On je pošao za Dj., obišao njegovo vozilo dao je zvučni signal i žmigavac a zatim skrenuo na proširenje. Dj. je krenuo za njim i svoje vozilo zaustavio na nekih metar – dva od njegovog vozila. On je izašao iz vozila a R. otvorio vrata od svog vozila i on se sa njim normalno pozdravio i pitao ga da li može da izadje da ga nešto pita. U vozilu kod R. nalazila se jedna žena za koju zna da je supruga dr.S., koja je sjedjela na zadnjem sjedištu. R. je izašao iz svog vozila a on ga upitao, '' R. zašto se vraćaš na stare priče, jer ako imaš nešto da kažeš za mene i moju porodicu zašto mi ne kažeš u oči''. R.mu na ovo nije ništa odgovorio već se samo okrenuo i ušao u svoja kola, on je krenuo za njim i stao pored njegovih vrata, a zatim se izvinuo ženi koja je sjedjela u R. vozilu a zbog rasprave sa Dj.. Tada se ponovo obratio Dj. a u ljutnji je moguće da je rekao neku pogrdnu riječ i rekao mu da slobodno može da izadje da razgovaraju kao ljudi te da mu od njega ne prijeti nikakva opasnost. R. je samo ćutao i nije izlazio iz vozila a takodje mu je rekao da treba da ga je sramota što kao jedan pravnik priča gluposti i neistinu. </span>
</p>
<p class="p5"></p>
<p class="p5">
<span>Tom prilikom on R. nije uputio nikakve prijetnje, ali ne može sa sigurnošću da tvrdi da mu se tom prilikom nije otrgla neka uvredljiva riječ. Nakon toga R. mu je rekao '' vidjećemo se mi džukelo na sudu''. Takodje mu je uputio i niz pogrdnih riječi a on je njemu rekao '' samo ti izvoli taman ćemo se vidjeti na sudu''. Cijeli razgovor koji je u tom momentu se odvijao izmedju njega i R. čula je žena koja se nalazila u njegovom autu. R. je okrenuo svoje vozilo i otišao u pravcu Požege a on je sa svojim vozilom nastavio dalje za Crnu Goru, nakon toga on nije pratio R. i istakao da kritičnog dana nije prijetio R. te da istom od njega ne prijeti nikakva opasnost. Na glavnom pretresu je ponovio svoju odbranu datu kod ODT. U završnoj riječi je izjavio, da se ne osjeća krivim i zna da mu tom prilikom nije prijetila nikakva opasnost, a ni danas mu ne prijeti nikakva opasnost ni za njega ni za njegovu porodicu. Zna da tom prilikom nije ni pokušao da udari Dj. i ako bi bio osudjen od strane suda osjećao bi se kao jedan nemoralan gradjanin, odnosno osjećao bi se ugroženo.</span>
</p>
<p class="p5"></p>
<p class="p5">
<span>Radi utvrdjivanja odlučnih činjenica i krivice okrivljenog, sud je u dokaznom postupku: - u svojstvu svjedoka saslušao oštećenog Dj. R., saslušao svjedokinju S. D. i izvršio uvid u izvod iz KE na ime okrivljenog L. Ž., izdat od strane Uprave Policije - PJ Bijelo Polje od 21.01.2013.godine, pa je cijeneći odbranu okrivljenog i dokaze pojedinačno i u medjusobnoj vezi shodno čl. 370. st. 3. ZKP-a , utvrdio činjenično stanje kao u izreci presude.</span>
</p>
<p class="p4"></p>
<p class="p5">
<span>Naime, odbranu okrivljenog u dijelu navoda gdje je kazao, da negdje 15 – 16.11.2012.godine je otišao u Bački Brestovac kod Sombora u posjetu kod svoje sestre gdje se zadržao do 18.11.2012.godine, kada je vozilom Golf 3, crvene boje koje je pozajmio od B. A. krenuo nazad za Crnu Goru. On je na jednom proširenju odmah nakon raskrsnice gdje se skreće za Užice primijetio vozilo marke Mercedes, crvene boje, Mojkovačkih reg.oznaka, za koje zna da je vlasništvo Dj. R.. On je pošao za Dj., obišao njegovo vozilo, dao zvučni signal i žmigavac a zatim skrenuo na proširenje. Dj. je krenuo za njim i svoje vozilo zaustavio na nekih metar – dva od njegovog vozila. On je izašao iz vozila a Dj. otvorio vrata svog vozila i pozdravili se i pitao ga da li može da izadje da ga nešto pita. A u vozilu kod Dj. se nalazila jedna žena za koju zna da je supruga dr.S. i koja je sjedjela na zadnjem sjedištu. I da je Dj. izašao iz svog vozila. Sud je prihvatio. </span>
</p>
<p class="p5"></p>
<p class="p5">
<span>Medjutim njegovu odbranu u dijelu navoda u kojem je istakao, da kada je Dj. izašao iz vozila on ga je upitao ‘’ R. zašto se vraćaš na stare priče jer ako imaš nešto da kažeš za mene i moju porodicu zašto mi ne kažeš u oči’’. R. mu nije ništa odgovorio, već se okrenuo i ušao u svoje vozilo, a on je krenuo za njim i stao pored vrata od vozila i izvinuo se ženi koja je sjedjela u vozilu kod R. i ponovo se njemu obratio a u ljutini moguće da je rekao neku pogrdnu riječ a da mu ne prijeti nikakva opasnost. A R. nije izlazio iz vozila samo je ćutao. Da tom prilikom on R. nije uputio nikakve prijetnje ali ne može sa sigurnošću da tvrdi da mu se tom prilikom nije otrgla neka uvredljiva riječ. Te da mu je nakon toga R. rekao ‘’ vidjećemo se mi džukelo na sudu’’ i uputio mu niz pogrdnih riječi. A on R. rekao ‘’ samo izvoli, taman ćemo se vidjeti na sudu’’. Ovaj sud je cijenio da je ista usmjerena u cilju izbjegavanja sopstvene krivice ili pak njenom umanjenju. </span>
</p>
<p class="p5"></p>
<p class="p5">
<span>Pored toga takva odbrana je opovrgnuta izvedenim dokazima. Tako se iz iskaza svjedoka – oštećenog Dj. R. utvrdjuju odlučne činjenice, da je dana 18.11.2012.godine oko 11,50 h, pošao iz Mojkovca za Rumu sa S. D.koja mu je stranka i koju zastupa u jednom predmetu koji se vodi u Osnovnom sudu u Rumi, a krenuo je svojim vozilom Mercedes, reg.oz. MK AB …. Kada je u putovanju prošao raskrsnicu koja odvaja put lijevo za Požegu a desno za Čačak i Valjevo oko 15 h, primijetio je sa lijeve strane vozilo Golf, crvene boje, Bjelopoljskih reg.oznaka koje je počelo da ga pretiče. Kada ga je to vozilo preteklo upalilo je oba migavca a zatim desni migavac i skrenulo na zemljano proširenje. Obzirom da je vidio da se radi o Bjelopoljskim tablicama i da mu je vozač dao znak da za njim skrene on je to i učinio. Iz tog vozila je izašlo lice L. Ž. kojeg poznaje od ranije i koji je prišao do vozila i rekao mu ‘’ izadji trebaš mi’’ i on je izašao iz vozila a isti mu rekao ‘’ ajmo do mojih kola’’ misleći da mu treba pomoć. A on ga upitao ko je sa njim i kad mu je odgovorio L. mu rekao ‘’ sad ću da te ubijem, a onda ću da pobijem tvoju porodicu’’. Kada je to čuo on se naglo okrenuo i vratio do svojih kola i dok je ulazio u kola L. mu tada glasno rekao ‘’ neću da te ubijem, ajmo do mojih kola da nešto vidiš’’. A on već je bio ušao u svoja kola a nije bio zatvorio podpuno vrata. A L. prišao i rekao mu ‘’ ja sam mafijaš ti to znaš, znam da ideš za Novi Sad i da tamo imaš stan a gore te čekaju moji ljudi’’. A on nakon toga opet rekao ‘’ izadji iz kola neću da te ubijem, nemoj da si pička izadji iz kola, ti znaš gdje se nalaziš nema ti ovdje Mila, izadji iz kola inače ću te ubiti, ubiću tebe i tvog prijatelja’’. Takodje mu rekao ‘’ zahvali B.što ti nijesam pobio porodicu’’. Tada je on zatvorio vrata od kola i krenuo da se uključi na put a za to vrijeme L. govorio ‘’ varti se bolje ti je ubit ću ti porodicu’’ i još neke riječi kojih se ne sjeća, a zatim je okrivljeni ušao u svoje vozilo. Nakon uključenja na put D. ga je molila da se vrate i govorila da je vidjela da se radi o opasnoj osobi, govoreći mu da se boji da mu isti ne pobije djecu. O ovim prijetnjama je odmah telefonom obavijestio svoju suprugu i dvoje djece, jer su ove prijetnje upućene od strane L. izazvale kod njega osjećaj straha i nesigurnosti a to posebno za djecu, naglašavajući da se ne pridružuje krivičnom gonjenju protiv okrivljenog niti postavlja imovinsko pravni zahtjev. </span>
</p>
<p class="p5"></p>
<p class="p5">
<span>Predhodni iskaz sud jecijenio kao uvjerljiv i isti je potvrdjen kroz iskaz svjedokinje S. D. iz kojeg se utvrdjuju činjenice, da je dana 18.11.2012.godine zajedno sa Dj.R. krenula za Rumu na sudjenje u Osnovnom sudu koje je zakazano za 19.11.2012.godine gdje je inače Dj.R. zastupa u izvjesnom predmetu. Za Rumu su krenuli vozilom Mercedes vlasništvo Dj. R.. Na otvorenom putu poslije mjesta Čajetina primijetila je vozilo Golf crvene boje Bjelopoljskih reg.oznaka. to vozilo je zaobišlo vozilo u kojem su se nalazili Dj. i ona i primijetila da to lice koje je tim vozilom upravljalo rukom dalo znak Dj. da stane na proširenje što je Dj. i učinio. </span>
</p>
<p class="p5"></p>
<p class="p5">
<span>Nakon toga Dj. je izašao iz kola a i ono lice je izašlo iz svojih kola i negdje izmedju njihovih kola razgovarali su ali okolnosti tog razgovora nije čula. U jednom momentu primijetila je da se Dj. okrenuo i zaputio se prema vozilu, otvorio vrata i sjeo a djelovao je zamišljeno. Za njim je došlo ovo lice i stalo do vrata D. koja vrata su bila polu otvorena. Ovo lice se ljutito obratilo Dj. riječima ‘’ misliš li ti na svoju djecu, pičko, misliš li ti na svoju porodicu, htio sam ih ubiti danas, zahvali Borki što nijesam, izadji napolje, nema ti ovdje Mila Dj. ni tvojih prijatelja, sad si na moj teren’’. Dok je ovo lice upućivalo ove riječi Dj. isti mu nije ništa odgovorio. Nakon ovoga ovo lice mu se ponovo ljutito obratilo riječima ‘’ neću te ubiti, izadji do mojih kola, znam gdje ti je stan u Novi Sad, gore te čekaju moji ljudi’’. Na ove riječi Dj. je samo rekao ‘’ dobro, dobro, uredu je’’ a potom zatvorio vrata od auta i nastavili put. Kasnije joj je Dj. rekao da se to lice preziva L. i da je iz Ravne Rijeke i da pored njegove kuće prolazi gotovo svakodnevno kada ide na svoje imanje, i da je to muž lica po imenu Borke, koju je ovo lice pominjalo u ovom dogadjaju. Nakon ovoga ona je insistirala da se vrate ili da dogadjaj prijave policiji. Medjutim, Dj. je to odbio a ona mu rekla da je trebao da obavijesti suprugu kako bi eventualno zaštitila djecu. Zna da je Dj.nekoliko puta telefonirao tokom puta i rekao joj da je obavijestio svoju suprugu. </span>
</p>
<p class="p5"></p>
<p class="p5">
<span>Iskaz svjedokinje S. D. sud je cijenio kao realan i istinit i kao takav ne usmjeren na otežavanje ili olakšavanje položaja stranaka u postupku ( okrivljenog ili oštećenog), a istom nije prigovoreno. </span>
</p>
<p class="p5"></p>
<p class="p5">
<span class="s1"> </span><span>Dakle, kod ovih dokaza, tj.imajući u vidu predhodno izloženo od strane ovog suda je utvrdjeno, da je okrivljeni L. Ž., dana 18.11.2012.godine oko 15,00 h, u Požegi, Republika Srbija, na raskrsnici puta Požega – Čačak – Valjevo, ugrozio sigurnost oštećenog Dj. R. i njemu bliskih lica, prijetnjom da će napasti na njihov život i tijelo, na način što mu je uputio riječi prijetnje: '' sad ću da te ubijem, a onda ću da pobijem tvoju porodicu, ja sam mafijaš, ti to znaš, znam da ideš za Novi Sad i da tamo imaš stan, a gore te čekaju moji ljudi, izadji iz kola, neću te ubiti, nemoj da si pička, izadji iz kola, ti znaš gdje se nalaziš, nema ti ovdje Mila, izadji iz kola inače ću te ubiti, ubiću tebe i tvog prijatelja, zahvali se Borki što ti nijesam pobio porodicu, vrati se, bolje ti je ubiću ti porodicu'', a što znači da su u radnjama okrivljenog sadržani svi elementi bića krivičnog djela ugrožavanje sigurnosti iz čl. 168. st. 2. u vezi st. 1. Krivičnog Zakonika, za koje je i oglašen krivim. Okrivljeni je u konkretnom slučaju postupao s umišljajem, jer je bio svjestan da preduzetim radnjama tj. upućivanjem riječi kritičnom prilikom oštećenom Dj. R. '' sad ću da te ubijem, a onda ću da pobijem tvoju porodicu'' te upućivanjem ostalih riječi koje su bliže precizirane u izreci presude, oštećenom je ugrozio sigurnost i izazvao osjećaj straha, jer je ugrožena sigurnost kako njegova tako i sigurnost bliskih srodnika – njegove djece.</span>
</p>
<p class="p5"></p>
<p class="p5">
<span>Ovdje treba istaći činjenicu - da ozbiljna prijetnja ne mora biti izvršena neposredno prema svim licima već i posredno, kada se zaprijeti oštećenom da će biti pobijeni i on i njegova porodica. Tj. za postojanje konkretnog krivičnog djela nije bitno da li su prijetnje upućene pojedinačno, ponaosob svakom od oštećenih, odnosno da su prisutni svi oštećeni već da je prijetnjom ugrožena sigurnost više lica.  </span>
</p>
<p class="p4"></p>
<p class="p5">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom od 3. mjeseca do 3. godine. </span>
</p>
<p class="p5"></p>
<p class="p5">
<span>Odlučujući o vrsti i visini kazne okrivljenom, sud je imao u vidu sve okolnosti predvidjene čl. 42. KZ, koje utiču da kazna bude veća ili manja, pa je na strani okrivljenog od olakšavajućih okolnosti našao da se radi o porodičnom licu – ocu dvoje maloljetne djece, bez zaposlenja, te okolnost ne pridruživanja i ne postavljanje imovinsko pravnog zahtjeva od strane oštećenog, koja okolnost je značajna, kod nenalaženja posebno otežavajućih okolnosti. Imajući u vidu predhodno utvrdjene olakšavajuće okolnosti sud je okrivljenom utvrdio kaznu zatvora u trajanju od 3. mjeseca i istovremeno odredio da se ista neće izvršiti pod uslovom da okrivljeni u roku od jedne godine, po pravosnažnosti presude, ne izvrši neko novo krivično djelo. Sud je stanovišta da u konkretnom slučaju prema okrivljenom, radi krivično pravne zaštite, nije nužno primijeniti kaznu i da se može osnovano očekivati, da će se i samim upozorenjem uz prijetnju kazne ( uslovnom osudom) dovoljno uticati na okrivljenog da ubuduće ne vrši ovakva i slična krivična djela, odnosno da će se postići svrha izricanja uslovne osude iz čl. 52. u vezi čl. 4. st. 2. KZ. Ranija osudjivanost okrivljenog po presudi Višeg suda u B.Polju K.br. 5/99 od 14.04.1999.godine po čl. 30. st. 1. KZ RCG, nije imala uticaja na drugačije odlučivanje, imajući u vidu protek vremena od ranije osude ( proteklo više od 12.godina). </span>
</p>
<p class="p4"></p>
<p class="p5">
<span>Shodno čl. 226. ZKP-a, okrivljeni je obavezan na plaćanje paušala u iznosu od 30,00 €, vodeći pri tome računa o trajanju i složenosti krivičnog postupka i imovinskim prilikama okrivljenog, dok drugih troškova krivičnog postupka nije bilo. </span>
</p>
<p class="p4"></p>
<p class="p5">
<span>Imovinsko pravnog zahtjeva nije bilo. </span>
</p>
<p class="p5"></p>
<p class="p5">
<span>Sa iznijetih razloga shodno čl. 374. ZKP-a odlučeno je kao u izreci presude.</span>
</p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p8">
<span class="s1">Dana: 05.02.2013. godine</span>
</p>
<p class="p5"></p>
<p class="p4">
<span class="s1">     Zapisničar,					                     S u d i j a,</span>
</p>
<p class="p4">
<span class="s1">Ljiljana Popović     				                  Rahmo Banda </span>
</p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 268/10</span>
</p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 234/10 od 22.12.2010.g. podnijet protiv optuženog D. N. iz Rožaja, zbog krivičnog djela uništenje i oštećenje tudje stvari iz čl. 253. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana i optuženog, a u odsustvu punomoćnika oštećene Uprave za šume Pljevlja-Područne jedinice Rožaje, advokata Kalač Nuša iz Rožaja, dana 28.02.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p2"></p>
<p class="p2"></p>
<p class="p1">
<span>	Optuženi D. N. JMBG ., od oca I. i majke V., rodj. K., rodjen ..g. u selu Plunce, Opština Rožaje, živi u Rožajama-Ul. "Rifata Burdžovića" bb, drž. CG, pismen, završio osnovnu školu, nezaposlen, oženjen, otac 4 djece od kojih 3 maloljetno, odslužio vojni rok 1979.g. u Beogradu, vodi se pri VE Rožaje,  siromašnog imovnog stanja, osudjivan, presudom Osnovnog suda Rožaje K.br. 108/89 od 18.03.1993.g. zbog krivičnog djela iz čl. 143/1 i čl. 166. st. 1. na kaznu zatvora u trajanju od 30 dana uslovno za 1 godinu i presudom Osnovnog suda Berane K.br. 147/98 od 07.10.1999.g. zbog krivičnog djela iz čl. 172/3/1 na novčanu kaznu u iznosu od 900,00 dinara,</span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 29.09.2010.g. u mjestu zv. "Šoljani", Opština Rožaje, oštetio tudju stvar-državno šumsko zemljište kojim gazduje Uprava za šume Pljevlja-Područna jedinica Rožaje, na način što je na površini od oko 6 ari, vršio iskop zemljišta i izvadio 4,5 m3 kamena iz istog i tako onemogućio obnavljanje šumske sastojine i zasad šumskog drveća, pričinivši time štetu Upravi za šume Pljevlja-Područnoj jedinici Rožaje u iznosu od 216,00 eura,</span>
</p>
<p class="p1">
<span>	-čime je izvršio krivično djelo uništenje i oštećenje tudje stvari iz čl. 253. st. 1. Krivičnog zakonika,</span>
</p>
<p class="p1">
<span>	pa mu sud primjenom pomenutog zakonskog propisa i čl. 4, 13, 15, 32, 36, 42, 52, 53, 54. Krivičnog zakonika i čl. 364. Zakonika o krivičnom postupku   i z r i č e</span>
</p>
<p class="p1"></p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se ista neće izvršiti ukoliko osudjeni u roku od jedne godine ne izvrši novo krivično djelo.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 150,00 eura.</span>
</p>
<p class="p1">
<span>	Da plati oštećenoj Upravi za šume Pljevlja-Područnoj jedinici Rožaje na ime odštetnog zahtjeva iznos od 216,00 eura, sve u roku od 15 dana po pravosnažnosti ove presude.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 234/10 od 22.12.2010.g. protiv optuženog D. N. iz Rožaja, zbog krivičnog djela uništenje i oštećenje tudje stvari iz čl. 253. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu ODT Kalač Hajran je precizirao činjenični opis djela kao u dispozitivu ove presude, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Optuženi je u svojoj odbrani istakao: da nije oštetio državno šumsko zemljište u mjestu zv. "Šoljani" dana 29.09.2010.g., jer nije vršio iskop ovog zemljišta, niti je vadio kamen iz istog. Toga dana je sakupljao običan kamen pored regionalnog puta Rožaje-Kula-Peć i tada je naišao reonski lugar i zbog toga mu podnio prijavu, a mjesto "Šoljani" se nalazi oko 1 km od regionalnog puta. Naglasio je da je ranije tj. u toku 2005.g. i 2008.g. po saglasnosti Opštine Rožaje sakupljao otpalo kamenje na lokaciji "Šoljani" za lične potrebe i potrebe opštine, a nije kopao zemlju, niti je vadio kamenje, a u toku 2009. i 2010.g. uopšte nije ni sakupljao otpali kamen, niti je vršio iskop zemljišta na ovom mjestu. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka Dacić Miftara, pročitao zapisnik o izvršenom pregledu čuvara šuma sa prilozima, po saglasnosti stranaka izvršio uvid u obračun štete Uprave za šume Pljevlja-Područna jedinica Rožaje br. 1173 od 21.10.2010.g. i izvršio uvid u izvod iz kaznene evidencije na ime optuženog.</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi, na osnovu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku.</span>
</p>
<p class="p1">
<span>	Naime, iz iskaza svedoka-reonskog lugara D. M. utvrdjeno je da je optuženi 29.09.2010.g. vršio iskop zemljišta pomoću mašine u mjestu zv. "Šoljani" na parceli kojom gazduje Uprava za šume Pljevlja-Područna jedinica Rožaje i iz ovog zemljišta i izvadio kamen u količini od 4,50 m3, koji je prodavao gradjanima i na taj način onemogućio da se obnavlja šuma i zasadi šumsko drveće na tom mjestu, jer je prilikom vadjenja kamena oštetio oko 6 ari zemljišta sa kojeg je uklonjena zemlja, a ostao je samo kamen. Takodje i prethodna dva dana ga je vidio da traktorom tjera ovaj kamen koji gradjani koriste za oblaganje zidova, trotoara, ograda i sl.. Istakao je da kritičnog dana optuženi nije sakupljao obični kamen pored regionalnog puta Rožaje-Kula-Peć, već je utovarao kamen iz majdana iz kojeg je prethodno vršio iskop i tada ga je lično zatekao na lice mjesta i podnio mu prijavu, koje činjenice se utvrdjuju i iz zapisnika o izvršenom pregledu čuvara šuma.</span>
</p>
<p class="p1">
<span>	Iz obračuna štete Uprave za šume Pljevlja-Područna jedinica Rožaje od 21.10.2010.g. vidi se da je ukupna šteta koju je optuženi pričinio oštećenom preduzeću eksploatacijom kamena u mjestu zv. "Šoljani" u kritičnom periodu iznosila 216,00 eura.</span>
</p>
<p class="p1">
<span>	Imajući u vidu iskaz svedoka-reonskog lugara D. M. koji je sud prihvatio kao jasan, objektivan i uvjerljiv, te dovodeći isti u vezu sa navodima iz zapisnika o izvršenom pregledu čuvara šuma i navoma iz obračuna štete oštećenog preduzeća, zaista se nedvosmisleno utvrdjuje činjenično stanje kao u dispozitivu ove presude.</span>
</p>
<p class="p1">
<span>	Sud je cijenio iskaz optuženog ističe da kritičnog dana nije vršio iskop zemljišta u mjestu zv. "Šoljani", niti je vadio kamen iz ovog zemljišta, te da ga lugar nije zatekao na kritičnom mjestu već pored regionalnog puta gdje sakuplja obični kamen, ali isti nije prihvatio, obzirom da njegov iskaz neubjedljiv, neobjektivan i u cjelosti opovrgnut iskazom svedoka D. M., kojem je sud poklonio punu vjeru, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi dana 29.09.2010.g. u mjestu zv. "Šoljani", Opština Rožaje, oštetio tudju stvar-državno šumsko zemljište kojim gazduje Uprava za šume Pljevlja-Područna jedinica Rožaje, na način što je na površini od oko 6 ari, vršio iskop zemljišta i izvadio 4,5 m3 kamena iz istog i tako onemogućio obnavljanje šumske sastojine i zasad šumskog drveća, pričinivši time štetu Upravi za šume Pljevlja-Područnoj jedinici Rožaje u iznosu od 216,00 eura.</span>
</p>
<p class="p1">
<span>	Cijeneći psihički odnos optuženog prema učinjenom djelu, sud je našao da je isti bio svestan svog djela tj. svestan da je preduzimanjem navedenih radnji oštetio tudju stvar tj. zemljište oštećenog preduzeća i to je htio, pa je postupao sa direktnim umišljajem.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela uništenje i oštećenje tudje stvari iz čl. 253. st. 1. KZ, za koje djelo je sud istog oglasio krivim i izrekao mu uslovnu osudu, utvrdjujući mu pritom kaznu zatvora u trajanju od 60 (šezdeset) dana i istovremeno odredio da se kazna neće izvršiti ukoliko optuženi u roku od jedne godine ne izvrši novo krivično djelo.</span>
</p>
<p class="p1">
<span>	Prilikom odlučivanja o izboru vrste krivične sankcije, sud je imao u vidu težinu izvršenog krivičnog djela, stepen krivice optuženog, stepen nastupele posledice, okolnosti pod kojima je djelo izvršeno, njegovo držanje nakon izvršenog djela, cijeneći pritom kao olakšavajuće okolnosti njegove porodične prilike-otac 4 djece od kojih 3 maloljetno i siromašno imovno stanje, dok raniju osudjivanost optuženog nije cijenio kao otežavajuću okolnost imajući u vidu protek vremena od ovih osuda i činjenicu da se ne radi o istovrsnim krivičnim djelima, pa je sud u nedostatku otežavajućih okolnosti, našao da je imalo mjesta izricanju ovakve vrste krivične sankcije, ubijedjen da u konkretnom slučaju radi krivičnopravne zaštite prema optuženom nije nužno primijeniti kaznu, te da se može očekivati da će upozorenje uz prijetnju kazne dovoljno uticati na istog da ubuduće ne vrši bilo kakva krivična djela, tako da je izrečena uslovna osuda dovoljna za ostvarenje svrhe uslovne osude iz čl. 52. KZ i svrhe krivičnih sankcija iz čl. 4. istog zakona. </span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 150,00 eura.</span>
</p>
<p class="p1">
<span>	Na osnovu čl. 212. st. 2. ZKP, sud je obavezao optuženog da plati oštećenoj Upravi za šume Pljevlja-Područnoj jedinici Rožaje na ime odštetnog zahtjeva iznos od 216,00 eura jer je u postupku utvrdjeno da je u tom iznosu pričinio oštetu oštećenom preduzeću, a što proizilazi iz procjene i obračuna štete ovog preduzeća.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 28.02.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Dacić Azra s.r.							Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1">
<span>	</span>
</p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">                                                       </span><span class="span1"></span>
</p>
<p style="text-align:right">
<span class="span1">                                                                                                                                                                                                                                                                     K.br.420/16</span>
</p>
<p>
<span class="span1">                                                    U IME CRNE GORE</span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Marine Sekulić, kao zapisničara, u krivičnom predmetu protiv okrivljenih R. R. i D.N., oba iz P., zbog krivičnog djela nezakonit ribolov iz čl. 326 st. 2 u vezi st.1  u vezi čl. 23 st.2 Krivičnog zakonika Crne Gore, postupajući po optužnom predlogu ODT-a Podgorica Kt.br.536/16  od 30.06.2016 godine, kojeg je na glavnom pretresu zastupao Milić Sinša, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenih, dana 14.11.2016 godine donio je i dana 17.11.2016 godine javno objavio,</span>
</p>
<p>
<span class="span1">                                                         P R E S U D U</span>
</p>
<p>
<span class="span1">Okrivljeni: </span>
</p>
<li>
<span class="span1">R.R., JMBG xxxxxxx, od oca Ž. i majke N., rođene Ž., rođen xx.0x.xxxx godine u P., sa prebivalištem u P., M. bb, državljanin Crne Gore, sa završenom srednjom školom, nezaposlen, oženjen, otac troje djece, lošeg imovnog stanja, ranije osuđivan i to: presudom Osnovnog suda u Podgorici K.br.426/95 od 12.03.1995. godine, zbog krivičnog djela iz čl. 131 st.1 KZ RCG na novčanu kaznu u iznosu od 1.000,00 dinara; presudom Osnovnog suda u Podgorici K.br.99/8156 od 02.08.2004 godine zbog krivičnog djela iz čl. 161 st.1 KZ RCG na novčanu kaznu u iznosu od 100,00 €;</span>
</li>
<p>
<span class="span1">D. N., JMBG xxxxxx, od oca P. i majke A., rođene J., rođen xx.xx.xxxx godine u P., sa prebivalištem u P., D. - T. bb državljanin Crne Gore, sa završenom srednjom školom, nezaposlen, oženjen otac četvoro djece, lošeg imovnog stanja, ranije neosuđivan,</span>
</p>
<p style="text-align:center;">
<span class="span1">K r i v i     s u</span>
</p>
<p>
<span class="span1">Zato što su: </span>
</p>
<p>
<span class="span1">Dana xx.xx.xxxx. godine, oko xx,00 časova, u mjestu Ž., na Skadarskom jezeru, Opština Podgorica, svjesni svog djela čije su izvršenje htjeli i znajući da je isto zabranjeno, po prethodnom dogovoru i zajedno, suprotno čl. 1 Naredbe o ribolovnim zabranama, ograničenjima i mjerama za zaštitu ribljeg fonda ("Službeni list" CG broj 21/2012 i 18/2013), električnom strujom lovili ribu za vrijeme lovostaja, na način što su sondom koja je preko pretvarača za električnu energiju kablovima bila priključena na akumulator, ulovili pet kilograma šarana, </span>
</p>
<p>
<span class="span1">- čime su kao saizvršioci izvršili krivično djelo nezakonit ribolov iz čl. 326 st. 2 u vezi st. 1, u vezi čl. 23 st.2 Krivičnog zakonika Crne Gore,</span>
</p>
<p>
<span class="span1">- pa im Sud, primjenom citiranih zakonskih propisa, te čl. 3, 4, 5, 13, 15, 32, 36, 42, 52, 53 i 54 Krivičnog zakonika Crne Gore i čl. 226, 227, 229, 239 i 374 Zakonika o krivičnom postupku, i z r i č e </span>
</p>
<p style="text-align:center;">
<span class="span1">USLOVNE OSUDE</span>
</p>
<p>
<span class="span1">Kojim im utvrdjuje kazne zatvora u trajanju od po 2 (dva) mjeseca i istovremeno odredjuje da se iste neće izvršiti ukoliko okrivljeni u roku od 1 (jedne) godine, po pravnosnažnosti presude ne izvrše novo krivično djelo. </span>
</p>
<p>
<span class="span1">Obavezuju se okrivljeni da na račun budžetskih sredstava Crne Gore na ime sudskih paušala uplate iznose od po 50,00 € (pedeseteura) u roku od 15 dana po pravnosnažnosti presude, pod prijetnjom prinudnog izvršenja. </span>
</p>
<p>
<span class="span1">Oštećeno Javno preduzeće Nacionalni parkovi Crne Gore se radi ostvarivanja imovinsko - pravnog zahtjeva upućuje na redovnu gradjansku parnicu. </span>
</p>
<p>
<span class="span1">Primjenom čl. 75 st. 1 Krivičnog zakonika, Sud okrivljenima  i z r i č e   i </span>
</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>
<span class="span1">ODUZIMANJE PREDMETA - ulova (5 kg, šarana), i sredstava za ribolov (agregata, akumulatora, sonde sa kablovima) kao predmeta izvršenja krivičnog djela.                                                  </span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>
<span class="span1">Optužnim predlogom ODT-a Podgorica Kt.br.536/16 od 30.06.2016 godine,kojeg je na glavnom pretresu zastupao Milić Siniša, savjetnik na radu kod ODT-a  Podgorica, okrivljenima R. R. i D. N., stavljeno je na teret izvršenje krivičnog djela nezakonit ribolov iz čl. 326 st. 2 u vezi st.1, u vezi čl. 23 st.2 Krivičnog zakonika Crne Gore, činjenično bliže opisanog izrekom ove presude.</span>
</p>
<p>
<span class="span1">Zastupnik optužbe je do kraja glavnog pretresa ostao pri podnijetom optužnom predlogu, i u završnoj riječi naveo da je po mišljenju optužbe iz dokaza koji su provedeni na glavnom pretresu dokazano da su okrivljeni kao saizvršioci izvršili krivično djelo stavljeno im na teret, sa kojih razloga je predložio sudu da okrivljene oglasi krivim, osudi po Zakonu, te da im shodno čl. 75 i 326 st.4 Krivičnog zakonika Crne Gore izrekne mjeru bezbjednosti oduzimanje predmeta.  </span>
</p>
<p>
<span class="span1">Okrivljeni R. R. je u navodima odbrane, kako u prethodnom postupku pred ODT-om Podgorica, tako i na glavnom pretresu naveo da priznaje izvršenje krivičnog djela koje mu se stavlja na teret, te da je 17 aprila 2016 godine u jutarnjim satima pošao zajedno sa D. N. ma Skadarsko jezero kako bi lovili ribu. Pojasnio je da su njih dvojica bili u njegovom limenom čamcu registarske oznake VP ... sa motorom "Suzuki 40 KS". Napomenuo je da je on upravljao čamcem, a da je N.lovio ribu, tako što je sondu koja je preko pretvarača bila priključena na akumulator spuštao u vodu. Naveo je da su njih dvojica uspjeli da ulove oko 5 kg. šarana, kao i da je dok su lovili ribu naišla policija sa svojim patrolnim čamcem, pa su on i N.. kad su vidjeli policiju najprije pobjegli i sakrili se u rastinje pri obali. Medjutim, vrlo brzo su se predomislili i riješili su da se prijave policiji, jer su se plašili da ne pomisle da nešto švercuju. Dodao je da im je policija oduzela čamac i motor, kao i sredstva kojim su vršili izlov ribe. Naveo je da je </span><span class="span1">predmetni čamac njegovo vlasništvo, da je uredno registrovan, dok je motor marke "Suzuki" vlasništvo njegovog druga, i za njega ima urednu dokumentaciju o porijeklu. Naglasio je da živi veoma loše, da u njegovoj petočlanoj porodici niko nema posao i da je on jednostavno prinuđen da na taj način stvara sredstva kako bi izdržavao svoju porodicu. Zamolio je da mu se vrate čamac i motor, rezervoar i akumulator, jer taj motor mora da vrati vlasniku. </span>
</p>
<p>
<span class="span1">Okrivljeni R. R. je u završnoj riječi naveo da ostaje pri navodima odbrane, istakao je da je kriv, i da ga je na navedeno natjerala nužda, odnosno žena i troje djece koje ima kući, od kojih niko ne radi. </span>
</p>
<p>
<span class="span1">Okrivljeni D. N.je u navodima odbrane kako u prethodnom postupku pred ODT-om Podgorica, tako i na glavnom pretresu naveo da priznaje izvršenje krivičnog djela, koje mu se stavlja na teret, te da je tačno da je dana xx aprila xxxx godine zajedno sa svojim poznanikom R. R. bio na Skadarskom jezeru, gdje su vršili izlovljavanje ribe. Istakao je da su to činili tako što su njih dvojica negdje oko xx,00 časova došli na Skadarsko jezero u metalnom čamcu kojim je upravljao R., i to u reonu mjesta Ž. Dok je R. upravljao čamcem, on je lovio ribu uz pomoć električne struje, te da su sa sobom imali pretvarač za električnu energiju na koji je bio priključen akumulator. Iz pretvarača je vodio provodnik na sondi koju je on spuštao u vodu i tako su lovili ribu. Dodao je da su uspjeli da ulove oko 5-6 kg ribe vrste šarana, te da je dok su lovili ribu naišla patrola granične policije sa svojim plovilom. Kada su ih ugledali on i R. su pobjegli, ali su nakon što su se sakrili u rastinje u blizini obale, odlučili da se ipak vrate i da se jave policiji u tom plovilu, jer su se plašili  da ne pomisle da nešto švercuju ili nešto slično. Policija im je oduzela sve te stvari kojima su vršili izlov ribe, kao i čamac i motor, i da im te stvari do danas nijesu vraćene. </span>
</p>
<p>
<span class="span1">Okrivljeni D. N. je u završnoj riječi naveo da ostaje pri navodima svoje odbrane, da je kriv, da ga je nužda natjerala jer ima četvoro djece i mora nekako da ih izdržava. </span>
</p>
<p>
<span class="span1">Sud je u dokaznom postupku: saslušao ovlašćenog predstavnika Javnog preduzeća za Nacionalne parkove Crne Gore - R. Đ., pročitao </span><span class="span1">službenu zabilješku Uprave policije  - Sektora granične policije - Regionalnog  centra GP Tuzi Ku.br. 278/16 od 17.04.2016. godine, pročitao službenu zabilješku Uprave policije -Sektora granične policije - Regionalnog centra GP "Centar - odjeljenje granične bezbjednosti" Tuzi Ku.br.278/16 od 17.04.2016. godine, pročitao zapisnik o izvršenoj kontroli Javnog preduzeća za Nacionalne parkove Crne Gore broj 2302/3 od 17.04.2016. godine, pročitao potvrdu  Uprave policije - Sektora granične policije - Regionalnog centra GP "Centar - odjeljenje granične bezbjednosti" Tuzi Ku.br.278/16 od 17.04.2016. godine izdata na ime okrivljenog R. R., pročitao potvrdu Javnog preduzeća za Nacionalne parkove Crne Gore broj 2302/3-1 od 17.04.2016. godine, o oduzetim predmetima izdatu na ime okrivljenog R. R., pročitao izvod iz Kaznene evidencije za okrivljenog R. R. izdat od Ministarstva pravde Crne Gore KE 1071/2016 od 08.07.2016. godine i pročitao izvod iz Kaznene evidencije za okrivljenog D. N. izdat od Ministarstva pravde Crne Gore KE 1072/2016 od 08.07.2016. godine, izvršio uvid u presudu Ovog suda K.br.426/95 koja je postala pravnosnažna 12.03.1995. godine, te presudu Ovog suda K.br. 99/8156 koja je postala pravnosnažna 02.08.2004. godine.</span>
</p>
<p>
<span class="span1">Nakon provedenog dokaznog postupka, ocjenom navoda optužbe, odbrane okrivljenih, i svih provedenih dokaza, Ovaj sud je utvrdio da su okrivljeni izvršili krivično djelo koje im se optužbom stavlja na teret, u vrijeme, na način, i u mjestu kako je to bliže opisano izrekom ove presude, sa kojih razloga ih je oglasio krivim, i izrekao im sankcije kao u dispozitivu presude. </span>
</p>
<p>
<span class="span1">Saslušan na glavnom pretresu ovlašćeni predstavnik Javnog preduzeća za Nacionalne parkove Crne Gore R. Đ. je naveo da podataka o konkretnom događaju nema, jer oni nijesu podnosioci krivične prijave, već je okrivljene policija uhvatila u izvršenju predmetnog krivičnog djela. U ime oštećenog pridružio se krivičnom gonjenju protiv okrivljenih, ali kako nije imao podataka o vrsti i količini ulova, nije se mogao izjasniti o imovinsko pravnom zahtjevu, koji bi eventualno pokrenuli u drugom postupku. </span>
</p>
<p>
<span class="span1">Iz službene z</span><span class="span1">abilješke Uprave policije  - Sektora granične policije - Regionalnog  centra GP Tuzi Ku.br. 278/16 od 17.04.2016. godine, proizilazi da su ovlašćeni policijski službenici prilikom obavljanja patrolne djelatnosti u 07,45 časova u reonu Ž uočili plovilo, te da su dolaskom na lice mjesta zatekli dva lica u nedozvoljenom ribolovu strujom - bešumnim agregatom. Dalje proizilazi da su se navedena lica nalazila u metalnom čunu reg oznaka VP ... kao i da je plovilom upravljalo lice R. R., dok se u istom nalazilo i lice D. N.. Dalje proizilazi da se u navedenom plovilu nalazio agregat plave boje sa kablovima, zatim oko 5 kg izlovljene ribe, akumulator za agregat, te da je o navedenom dogadjaju obaviještena stanica policije GP Tuzi. </span>
</p>
<p>
<span class="span1">Iz službene zabilješke Uprave policije - Sektora granične policije - Regionalnog centra GP "Centar - odjeljenje granične bezbjednosti" Tuzi Ku.br.278/16 od 17.04.2016. godine, proizilazi da su policijski službenici predmetnog dana u xx,xx časova od strane patrole Štit 342 u mjestu Punkt Stanaja preuzeli lica koja su zatečena u akvatoriji Ž u nezakonitom izlovu ribe agregatom, te da se radi o licima D. N. i R. R. Dalje proizilazi da su navedena lica predata CB-u Podgorica, službeniku odsjeka za suzbijanje privrednog kriminaliteta radi uzimanja izjava na zapisnik o obavještenju prikupljenom od građanina. </span>
</p>
<p>
<span class="span1">Iz zapisnika o izvršenoj kontroli Javnog preduzeća za Nacionalne parkove Crne Gore broj 2302/3 od 17.04.2016. godine, proizilazi da je navedenog dana u xx,xx časova u mjestu  P S na području Opštine Podgorica uočena proivpravna aktivnost - lov nedozvoljenim sredstvima u vrijeme zabrana, i da je kontrolom uočeno da su lica R. R. i D. N. zatečena u izvršenju protivpravne aktivnosti krivolova, na način što su lov nedozvoljenim sredstvima u vrijeme zabrana, ulovili 5 kg šarana. Dalje proizilazi da su od navedenih lica oduzeta sredstva kojima su vršila izlov ribe, o čemu je izdata potvrda o oduzetim stvarima. </span>
</p>
<p>
<span class="span1">Iz potvrde  Uprave policije - Sektora granične policije - Regionalnog centra GP "Centar - odjeljenje granične bezbjednosti" Tuzi Ku.br.278/16 od 17.04.2016. godine izdate na ime okrivljenog R. R., proizilazi da su ovlašćeni policijski službenici privremeno oduzeli: motor "Suzuki" - bez papira (40 ks), rezervoar za gorivo sa 30 l benzina, plovilo čamac - VP ..., te pretvarač (agregat) akumulator, sonda sa kablovima i oko 5 kg ribe šarana, što je sve pronađeno u plovilu VP ... u akvatoriji Ž.</span>
</p>
<p>
<span class="span1">Iz potvrde Javnog preduzeća za Nacionalne parkove Crne Gore broj 2302/3-1 od 17.04.2016. godine, o oduzetim predmetima izdata na ime okrivljenog R. R., proizilazi da su službenici, odnosno nadzornici JU za Nacionalne parkove Crne Gore Skadarskog jezera od lica R. R. privremeno oduzeli: motor "Suzuki" 40 KS; limenu barku plavu - VP ...; pretvarač plavi; sonda; akumulator; rezervoar - 24 l goriva i 5 kg šarana. </span>
</p>
<p>
<span class="span1">Iz izvoda iz Kaznene evidencije za okrivljenog R. R. Ministarstva pravde Crne Gore KE 1071/2016 od 08.07.2016. godine, te iz presude Ovog suda K.br.426/95 koja je postala pravnosnažna 12.03.1995. godine, i presude  Ovog suda K.br. 99/8156 koja je postala pravnosnažna 02.08.2004. godine, proizilazi da je isti ranije osuđivan i to:</span><span class="span1"> presudom Osnovnog suda u Podgorici K.br.426/95 od 12.03.1995. godine, zbog krivičnog djela iz čl. 131 st.1 KZ RCG na novčanu kaznu u iznosu od 1.000,00 dinara; presudom Osnovnog suda u Podgorici </span><span class="span1">K.br.99/8156 od 02.08.2004 godine zbog krivičnog djela iz čl. 161 st.1 KZ RCG na novčanu kaznu u iznosu od 100,00 €.</span>
</p>
<p>
<span class="span1">Iz  izvoda iz Kaznene evidencije za okrivljenog D. N. Ministarstva pravde Crne Gore KE 1072/2016 od 08.07.2016. godine, proizilazi da isti nije ranije osudjivan. </span>
</p>
<p>
<span class="span1">Član 1 Naredbe o ribolovnim zabranama, ograničenjima i mjerama za zaštitu ribljeg fonda ("Službeni list" CG broj 21/2012 i 18/2013) propisuje da je na ribolovnim područjima (Skadarsko jezero sa Rijekom Crnojevića i  Rijekom Moračom od Adžovića Vrba do njenog ušča u Šasko jezero sa Rijekom Bojanom) zabranjeno između ostalog ploviti i ribu šaran - krap od xx. marta do xx-og m. Tokom postupka je nedvosmisleno utvrđeno da se okrivljeni R. R. i D. N. nijesu pridržavali odredbe naprijed citirane naredbe, već su </span><span class="span1">dana xx.0x.20xx godine, oko xx,00 časova, u mjestu Ž, na Skadarskom jezeru, Opština Podgorica, po prethodnom dogovoru i zajedno, električnom strujom lovili ribu za vrijeme lovostaja, na način što su sondom koja je preko pretvarača za električnu energiju kablovima bila priključena na akumulator, ulovili pet kilograma šarana.</span>
</p>
<p>
<span class="span1">Okrivljeni R. R. i D. N. tokom postupka nijesu sporili da su predmetnog dana u mjestu Ž, na Skadarskom jezeru električnom strujom lovili ribu, preko pretvarača za električnu energiju koja je kablovima bila priključena na akumulator. Medjutim, okrivljeni su na izvjestan način pokušali pravdati svoje postupke izdržavanjem porodice, brojnošću članova porodice od kojih niko ne radi, pa su se jednostavno shodno njihovim kazivanjima morali opredijeliti za preduzimanje radnji izlova ribe  iz Skadarskog jezera. Ovakvi navodi odbrana okrivljenih iako su životno prihvatljivi i realni, nijesu u skladu sa radnjama kojim ostvaruju obilježja predmetnog krivičnog djela, kojim radnjama su nesumnjivo po ocjeni suda ušli u kriminalnu zonu izvršenja predmetnog krivičnog djela, zbog čega je i kroz formu ovog postupka bila neophodna adekvatna društvena reakcija u smislu njihove osude za učinjeno odnosno krivično djelo. Navodi odbrana okrivljenih da su jednostavno morali da vrše izlov ribe iz Skadarskog jezera za vrijeme lovostaja, nijesu prihvatljivi jer okrivljenima, uostalom kao i svim gradjanima na raspolaganju stoje najraznovrsnije legalne i regularne vrste poslova kojima se ne ulazi u kriminalnu zonu izvršenja krivičnog djela. Činjenično stanje o krivici okrivljenih shodno stanovištu suda počiva na iskazu ovlašćenog predstavnika JP za Nacionalne parkove Crne Gore R. Đ., čiji iskaz sud cijeni istinitim i objektivnim, ali i materijalnim dokaznim sredstvima u vidu službene zabilješke Uprave policije sektora granične policije - Regionalnog centra Ku.br.248/16 od 17.04.2016 godine, koja svjedoči o operativnoj policijskoj djelatnosti i onemogućavanju u konkretnom slučaju okrivljenih, u realizaciji izlova ribe iz Skadarskog jezera, što je slučaj i sa službenom zabilješkom Upravom policije - Odjeljenja granične policije Tuzi Ku.br. 278/16 od 17.04.2016 godine. Zapisnik o izvršenoj kontroli  JP Za Nacionalne parkove Crne Gore br. 2302/3 od 17.04.2016 godine doprinosi stvaranju još skladnije i vjerodostojnije dokazne cjeline, budući da navedeni zapisnik svjedoči o preduzimanju radnji od strane nadzornika JP Nacionalnog parka Skadarsko jezero, te neposrednom zaticanju - okrivljenih u izvršenju predmetnog krivičnog djela. Sa druge strane, potvrda Uprave policije Ku.br.278/16 od 17.04.2016 godine, te potvrda JP za Nacionalne parkove Crne Gore br. 2302/3-1 od 17.04.2016 godine svjedoči o aktivnosti kako službenika Uprave policije, tako i nadzornika JP za Nacionalne parkove Skadarsko jezero, kojima su ovlašćena lica od okrivljenih, konkretno od okrivljenog R. R. privremeno oduzeli sredstva koja su im poslužila za izvršenje predmetnog krivičnog djela. </span>
</p>
<p>
<span class="span1">Pravno kvalifikujići utvrđeno činjenično stanje, Ovaj sud nalazi da su se u naprijed utvrđenim radnjama okrivljenih R. R. i D. N. stekli svi subjektivni i objektivni elementi bića krivičnog djela nezakonit ribolov iz čl. 326 st. 2 u vezi st. 1, u vezi čl. 23 st.2 Krivičnog zakonika Crne Gore, u </span><span class="span1">odnosu na koje su okrivljeni postupali sa direktnim umišljajem, obzirom da su bili svjesni svog djela i htjeli njegovo izvršenje. Okrivljeni su odnosnom prilikom postupali u saizvršilaštvu iz čl. 23 st.2 Krivičnog zakonika Crne Gore, budući da je svaki od okrivljenih na objektivnom planu neposredno preduzimao radnju izvršenja krivičnog djela, dok je sa subjektivne strane, i kod jednog i kod drugog okrivljenog postojala svijest o zajedničkom djelovanju, zbog čega se po ocjeni suda njihove radnje imaju podvesti pod institut saizvršilaštva iz čl. 23 st.2 Krivičnog zakonika Crne Gore. </span>
</p>
<p>
<span class="span1">Odlučujući o krivičnoj sankciji za okrivljene, sud je najprije u smislu čl. 42 Krivičnog zakonika Crne Gore cijenio sve okolnosti koje su od uticaja da kazna bude manja ili veća, pa je od otežavajućih okolnosti na strani okrivljenog R. R. cijenio njegovu raniju osuđivanost, utvrdjenu kako uvidom u izvod iz registra kaznenih evidencija, tako i uvidom u pravnosnažne presude ovog suda K.br.426/95 i K.br.99/8156,  a od olakšavajućih okolnosti na njegovoj strani cijenio njegove imovinske prilike, odnosno okolnost da je isti lošeg imovnog stanja, porodične prilike, odnosno okolnost da je isti otac troje djece, dok je na strani okrivljenog D. N. u odsustvu otežavajućih, kao olakšavajuće okolnosti cijenio njegove porodične prilike odnosno okolnost da se radi o ocu četvoro djece, imovinske prilike, odnosno okolnost da je isti lošeg imovnog stanja, njegovu raniju neosudjivanost koja ukazuje da se radi o licu koje nije sklono vršenju krivičnih djela, sa kojih razloga je sud, imajući u vidu navedene okolnosti i njihov međusobni odnos, okrivljenima R. R. i D. N. utvrdio kazne zatvora u trajanju od po 2 (dva) mjeseca, a zatim nalazeći da radi krivično-pravne zaštite nije neophodno da utvrđene kazne zatvora i efektivno izdržavaju iste uslovio sa rokom probacije u trajanjima od po 1 (jedne) godine, čime se po nalaženju Ovg suda, pored svrhe propisivanja i izricanja uslovne osude iz čl. 52 Krivičnog zakonika Crne Gore, ima ostvariti i svrha propisivanja i izricanja krivičnih sankcija iz čl. 4.st.2 Krivičnog zakonika Crne Gore.</span>
</p>
<p>
<span class="span1">Odluku o imovinsko-pravnom zahtjevu sud je temeljio na odredbi čl. 239 Zakonika o krivičnom postupku, pa kako činjenice utvrđene u postupku, ne pružuju pouzdan osnov ni za djelimično, ni za potpuno utvrđenje u predmetnoj krivično-pravnoj stvari, to je sud oštećeno preduzeće JP Nacionalni parkovi Crne Gore uputio na redovnu građansku parnicu, a sve pri stavu ovlašćenog predstavnika oštećenog da će imovinsko pravni zahtjev ostvariti u drugom postupku.</span>
</p>
<p>
<span class="span1">Sud je primjenom čl. 75 Krivičnog zakonika Crne Gore, okrivljenima izrekao i mjeru bjezbjednosti oduzimanje predmeta - ulova (5 kg, šarana), i sredstava za ribolov (agregata, akumulatora, sonde sa kablovima) kao predmeta izvršenja krivičnog djela,                                                   u uvjerenju da će se izrečenom mjerom bezbjednosti otkloniti stanja i uslovi koji su od uticaja da učinioci ubuduće ne vrše ovakva, ili slična krivična djela, a posebno pri imperativnoj zakonskoj odredbi čl. 326 st. 4 Krivičnog zakonika Crne Gore, koji propisuje da će se ulov i sredstva za ulov oduzeti.</span>
</p>
<p>
<span class="span1">Kako stvarnih troškova postupka nije bilo, Sud je okrivljene primjenom čl. 226, 227 i 229 Zakonika o krivičnom postupku obavezao da na račun budžetskih sredstava Crne Gore, na ime paušala uplate iznose od po 50,00 (pedeset) eura, koji paušal je odmjeren shodno dužini trajanja postupka, složenosti predmeta i imovinskim prilikama okrivljenih.</span>
</p>
<p>
<span class="span1">Na osnovu naprijed navedenog, a u smislu čl. 374 Zakonika o krivičnom postupku,  Sud je odlučio kao u izreci  presude.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 17.11.2016 godine</span>
</p>
<p>
<span class="span1"> ZAPISNIČAR                                                                   </span><span class="span1"></span><span class="span1"> SUDIJA   </span>
</p>
<p>
<span class="span1">Marina Sekulić              </span><span class="span1"></span><span class="span1">                           Larisa Mijušković-Stamatović                                                           </span>
</p>
<p>&nbsp;</p>
<p>
<span class="span1">DN-a: primjerak presude dostaviti: </span>
</p>
<p>
<span class="span1">- ODT Podgorica, </span>
</p>
<p>
<span class="span1">- Okrivljenima, </span>
</p>
<p>
<span class="span1">- Oštećenom JP "Nacionalni parkovi Crne Gore nakon pravnosnažnosti presude</span>
</p>
<p>
<span class="span1">- a/a</span>
</p>
<p>&nbsp;</p>
<p>
<span class="span1">S u d i j a </span>
</p>
<p>
<span class="span1">_______________</span><span class="span1"></span>
</p>
<p>
<span class="span1">Postupljeno dana ____________</span>
</p>
<p>
<span class="span1">Namještenik suda ____________</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA </span><span class="span2">POUKA:</span>
</p>
<li>
<span class="span2">Protiv ove presude može se izjaviti žalba u roku</span>
</li>
<li>
<span class="span2">od 8 (osam) dana od dana prijema pismenog otpravka </span>
</li>
<li>
<span class="span2">iste, Višem sudu u Podgorici, a preko ovog suda.</span>
</li>
<p>&nbsp;</p>
<li style="text-align:center;">
<span class="span2">ZTO:  Marina Sekulić</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
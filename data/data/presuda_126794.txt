<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">                                                                                                                 </span>
</p>
<p style="text-align:right">
<span></span><span class="span1">               </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">          K.br.36/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U CETINJU, prvostepeni krivični, sudija Jelena Perović Kovačević, uz učešće Vjere Jovićević kao zapisničara, u krivičnom predmetu protiv okrivljenog </span><span class="span1">P.</span><span class="span1"> </span><span class="span1">N.</span><span class="span1"> iz Cetinja, zbog krivičnog dijela ugrožavanje javnog saobraćaja iz čl.339 st.3 u vezi st. 1 Krivičnog zakonika Crne Gore, odlučujući o optužnom predlogu ODT-a Cetinje </span><span class="span1">Kt.br.26/15 od 17.04.2015. godine</span><span class="span1">, koji je na glavnom pretresu zastupao Đ</span><span class="span1">.</span><span class="span1"> M</span><span class="span1">.</span><span class="span1"> savjetnik kod ODT Cetinje, nakon glavnog i javnog pretresa održanog dana 01.06.2015.godine u prisustvu zastupnika optužbe i okrivljenog, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>
<span class="span1"></span><span class="span1">Okrivljeni:</span>
</p>
<p>
<span class="span1"></span><span class="span1"></span><span class="span1">P.</span><span class="span1"> </span><span class="span1">N.</span><span class="span1">  JMBG</span><span class="span1"> .....</span><span class="span1"> od oca A</span><span class="span1">.</span><span class="span1"> i majke D</span><span class="span1">.</span><span class="span1"> rodjene L</span><span class="span1">.</span><span class="span1"> rodjen 25.10.19</span><span class="span1">..</span><span class="span1">.godine u Cetinju, gdje i prebiva, državljanin Crne Gore, pismen, sa završenom srednjom školom, po zanimanju radnik, neoženjen, srednjeg imovnog stanja, neosudjivan</span>
</p>
<p>&nbsp;</p>
<p>
<span class="span1"> </span>
</p>
<p style="text-align:center;">
<span class="span1"> K R I V     J E</span>
</p>
<p>&nbsp;</p>
<p>
<span class="span1"></span><span class="span1">Zato što je:</span>
</p>
<p>&nbsp;</p>
<p>
<span class="span1"></span><span class="span1">Dana 14.02.2015. godine u 19,30 časova, na magistralnom putu Cetinje-Budva, u mjestu Obzovica, opština Cetinje, upravljajući u saobraćaju svojim putničkim motornim vozilom marke "Fiat punto" reg.oznaka CT AC</span><span class="span1"> ...</span><span class="span1"> ne pridržavajući se saobraćajnih propisa iz člana 49 stav 6 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što krećući se navedenim vozilom iz pravca Budve u pravcu Cetinja, prilikom preticanja putničkog motornog vozila marke "Peugeot 106", reg.oznake BD AC </span><span class="span1">...</span><span class="span1"> kojim je upravljala oštećena A</span><span class="span1">.</span><span class="span1"> A</span><span class="span1">.</span><span class="span1"> nije držao svoje vozilo na potrebnom odstojanju od vozila koje pretiče, tako da ne ometa, niti ugrožava druge učesnike u saobraćaju, iako je pri tom bio svjestan da time može ugroziti saobraćaj i dovesti u opasnost život i tijelo ljudi, ali je olako držao da do toga neće doći, ili da će to moći spriječiti, već je u trenutku preticanja ostvario kontakt desnim bočnim dijelom vozila sa zadnjim lijevim dijelom vozila marke "Peugeot 106", prešlo na suprotnu kolovoznu traku, gdje je udarilo u betonski zid van lijeve ivice puta gledano u pravcu kretanja kojom prilikom je oštećena</span><span class="span1"> </span><span class="span1"> A</span><span class="span1">.</span><span class="span1"> A</span><span class="span1">.</span><span class="span1"> zadobila laku tjelesnu povredu, u vidu kontuzije nagnječenje glave i kontuzije-nagnječenja koljena desno, </span>
</p>
<p>
<span class="span1"> </span>
</p>
<p>
<span class="span1"></span><span class="span1">- čime je izvršio krivično djelo ugrožavanje javnog saobraćaja iz člana 339 stav </span><span class="span1"></span><span class="span1">3 u vezi stava 1  Krivičnog zakonika</span>
</p>
<p>&nbsp;</p>
<p>
<span class="span1"></span><span class="span1">Pa mu sud primjenom citiranog zakonskog propisa te članova </span><span class="span1">3, 4, 5, 13, 16, 42,</span><span class="span1"> </span><span class="span1">52, 53, 54 Krivičnog zakonika CG, te članova 226, 229 i 374 Zakonika o krivičnom postupku izriče:</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1"></span><span class="span1"> Kojom mu prethodno utvrđuje kaznu zatvora u trajanju od 30 (trideset) dana  i istovremeno određuje da se utvrđena kazna neće izvršiti ukoliko okrivljeni u roku od 1 (jedne)  godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati iznos od 132,00 eura, te iznos od 50,00 eura na ime paušala, u korist Budžeta Crne Gore, u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT Cetinje Kt.br.26/15 od 17.04.2015. godine, okrivljenom</span><span class="span1"> </span><span class="span1"> </span><span class="span1">P.</span><span class="span1"> N</span><span class="span1">.</span><span class="span1"> stavljeno je na teret izvršenje krivičnog djela ugrožavanje javnog saobraćaja iz člana 339 stav 3 u vezi stava 1 Krivičnog zakonika Crne Gore. Ostajući u cjelosti pri podnijetom optužnom aktu, zastupnik optužbe je u završnoj riječi, predložio da sud okrivljenog oglasi krivim i osudi po zakonu. </span>
</p>
<p>
<span class="span1">Okrivljeni </span><span class="span1">P.</span><span class="span1"> </span><span class="span1">N.</span><span class="span1"> je u svojoj odbrani negirao krivicu i krivičnopravnu odgovornost. Pojasnio je da je dana 14.02.2015. godine, oko 19,30 časova, upravljajući svojim putničkim motornim vozilom marke "Fiat Punto", reg.oznaka CT AC </span><span class="span1">...</span><span class="span1"> u potpunosti postupao u skladu sa saobraćajnim propisima. Kretao se iz pravca Budve u pravcu Cetinja i u mjestu Obzovica, vidio je ispred svog vozila, vozilo marke "Peugeot 106", reg.oznaka BD AC </span><span class="span1">...</span><span class="span1"> koje se kretalo ispred njegovog vozila, otprilike oko 50 km/h. Objasnio je da na tom dijelu puta postoje tri saobraćajne trake i to jedna saobraćajna traka namijenjena za kretanje vozila iz pravce Budve u pravcu Cetinja, a dvije saobraćajne trake, koje su namijenjene za kretanje vozila iz suprotnog pravca, odnosno iz pravca Cetinja u pravcu Budve. Kako je kolovozna traka, kojom se kretao na tom dijelu puta imala i isprekidanu linijku, koja je dozvoljavala preticanje vozila iz njegovog pravca kretanja, odlučio se da izvrši preticanje vozila marke "Peugeot 106", koju je radnju otpočeo, prethodno se uvjerivši da iza njega nema vozila koja preduzimaju tu istu radnju, a istovremeno je dao i lijevi pokazivač pravca. Kada je prešao na lijevu saobraćajnu traku-desne kolovozne trake, namijenjene za kretanje vozila iz pravca Cetinja, dakle na srednju kolovoznu traku, vidio je da se tom saobraćajnom trakom izuzetno velikom briznom kreće neko vozilo, ali nije uspio da primijeti o kojem vozilu se radi, niti da mu vidi reg.oznake,  radi čega je u cilju izbjegavanja direktnog sudara sa istim, pokušao da se vrati na kolovoznu traku, kojom se prethodno kretao i tu je došlo do udara prednjeg dijela njegovog vozila, u zadnji dio lijevog kraja vozila "Peugeot 106", koje je preticao, što je dovelo </span><span class="span1">do rotacije vozila "Peugeot 106", po putu, nakon čega je isto udarilo o betonsku ogradu van lijeve ivice puta, gledano iz pravca njihovog kretanja. Odmah je izašao iz vozila i dotrčao je do ovog vozila, da vidi kako je vozač istoga i tu je primijetio da je vozilom upravljala A</span><span class="span1">.</span><span class="span1"> A</span><span class="span1">.</span><span class="span1"> kada je ujedno primijetio da ista ima neku ogrebotinu u predjelu koljena lijeve noge. Zadržali su se na mjestu nezgode i ubrzo su stigli A</span><span class="span1">.</span><span class="span1"> roditelji, sa kojima se dogovorio da plati svu štetu koju je pričinio. Po njegovom mišljenju, isključivi krivac za predmetnu saobraćajnu nezgodu je vozač vozila koji se kretao srednjom saobraćajnom trakom, koji je, koliko je okrivljeni vidio, imao prostora da se kreće krajnjom desnom saobraćajnom trakom. Na glavnom pretresu je identično ponavljajući svoju odbranu datu u prethodnom postupku, pojasnio da je, kada je počeo da pretiče oštećenu, vidio to vozilo u srednjoj traci. U završnoj riječi je istakao da mu je žao što je došlo do udesa, a posebno što je A</span><span class="span1">. </span><span class="span1">imala povredu. Nije sporio preduzete radnje, ali smatra da je kriv vozač koji je naišao iz suprotnog smjera. </span>
</p>
<p>
<span class="span1">Radi razjašnjenja ove krivičnopravne stvari sud je u dokaznom postupku saslušao oštećenu A</span><span class="span1">.</span><span class="span1"> A</span><span class="span1">.</span><span class="span1"> pročitao zapisnik o uviđaju saobraćajne nezgode Uprave policije OB Cetinje br. 7/2015 od 14.02.2015. godine; na saglasan predlog stranaka pročitao nalaze I ti: nalaz i mišljenje sudskog vještaka saobaćajne struke Š</span><span class="span1">.</span><span class="span1"> M</span><span class="span1">. </span><span class="span1">od 09.04.2015. godine i nalaz i mišljenje sudskog vještaka medicinske struke R</span><span class="span1">.</span><span class="span1"> dr S</span><span class="span1">.</span><span class="span1"> od 17.04.2015. godine i izvještaj Ministarstva pravde Podgorica br. 0203/18041 od 23.03.2015. godine iz KE za okrivljenog </span><span class="span1">P.</span><span class="span1"> N</span><span class="span1">.</span>
</p>
<p>
<span class="span1">Oštećena A</span><span class="span1">.</span><span class="span1"> A</span><span class="span1">.</span><span class="span1"> je u svom iskazu u bitnom istakla, da je dana 14.02.2015. godine, upravljala svojim putničkim motornim vozilom marke "Peugeot 106", reg.oznaka BD AC </span><span class="span1">...</span><span class="span1"> iz pravca Budve u pravcu Cetinja. U mjestu Obzovica, gdje je ograničenje brzine do 60 km/h, primijetila je ispred sebe dva džipa koja su usporila kretanje pa je i ona usporila kretanje, a ovi džipovi su se na nekoliko desetina metara kretali ispred nje i nije željela da im se približava. Primijetila je u jednom trenutku da je pretiče neko vozilo i jasno je vidjela da je ovo vozilo dalo lijevi žmigavac i obratila je pažnju da je bilo dozvoljeno preticanje, jer je postojala isprekidana bijela kolovozna traka, koja je dozvoljavala preticanje vozilima koji se kreću u pravcu u kojem su se oni kretali. Pojasnila je da je dio puta kojim su se kretali, podijeljen u tri saobraćajne trake, od kojih je jedna saobraćajna traka namijenjena za kretanje vozila iz njihovog pravca, a dvije saobraćajne trake su namijenjene za kretanje vozila iz suprotnog pravca. U trenutku kada je vozilo koje je nju preticalo prešlo na srednju saobraćajnu traku, jasno je primijetila da se tom  saobraćajnom trakom iz suprotnog pravca kreće neko vozilo izuzetno velikom brzinom, pa je vozač vozila koji ju je preticao, kako bi izbjegao direktni sudar pokušao da se vrati na njihovu kolovoznu traku, gdje je ostvario kontakt sa lijevom dijelom vozila oštećene, što je dovelo do destabilizacije i rotiranja njenog vozila  po putu i zbog toga je udarila u betonski zid koji se nalazi van lijeve ivice puta, gledano iz pravca njenog kretanja. Nakon ovoga, prišao joj je vozač vozila koji ju je preticao, a koji se zove </span><span class="span1">P.</span><span class="span1"> </span><span class="span1">N.</span><span class="span1"> i isti je upitao da li je dobro, da li treba da se pozove Hitna pomoć, na što mu je oštećena odgovorila da ne treba i izašla je iz </span><span class="span1">vozila. U predmetnoj nezgodi je zadobila povrede u vidu ogrebotine ili oguljotine u predjelu desnog koljena. Po izlasku iz vozila vidjela je i da je </span><span class="span1">N.</span><span class="span1"> upravljao vozilom marke "Fiat Punto" reg.oznaka CT AC</span><span class="span1">...</span><span class="span1">. Dogovorili su se da </span><span class="span1">N.</span><span class="span1"> plati štetu koju joj je pričinio i bili su prisutni njeni roditelji na licu mjesta. Smatra da </span><span class="span1">N.</span><span class="span1"> nije kriv za predmetnu nezgodu, jer kada je prešao na srednju saobraćajnu traku bio je suočen sa velikom brzinom kojom se kretalo vozilo iz suprotnog pravca i morao je da odreaguje na navedeni način, zbog izbjegavanja direktnog sudara. Nije, zbog velike brzine, uspjela da vidi koje se vozilo kretalo srednjom saobraćajnom trakom i koje su reg.oznake istog, a vidjela je da je ovo vozilo moglo da se kreće desnom saobraćajnom trakom, koja je bila slobodna. Na glavnom pretresu je dodala da se okrivljeni izuzetno korektno ponašao tokom cijelog vremena i prije pokretanja ovog postupka, a isti je takođe izmirio svu štetu koju je imala, i zamolila je sud da to ima u vidu prilikom odlučivanja. Nije se pridružila krivičnom gonjenju protiv okrivljenog, niti je postavila imovinsko-pravni zahtjev.</span>
</p>
<p>
<span class="span1">Iz zapisnika o uviđaju saobraćajne nezgode Uprave policije OB Cetinje br. 7/2015 od 14.02.2015. godine, proizilazi da su dana 14.02.2015. godine, oko 19,30 časova, ovlašćeni policijski službenici upućeni u HMP Cetinje, jer je kod njih prispjelo lice sa povredama iz saobraćajne nezgode. Dolaskom u prostorije HMP Cetinje, zatekli su</span><span class="span1"> </span><span class="span1"> A</span><span class="span1">.</span><span class="span1"> A</span><span class="span1">.</span><span class="span1"> od oca D</span><span class="span1">.</span><span class="span1"> od koje su došli do saznanja da je oko 17,30 časova imala saobraćajnu nezgodu na magistralnom putu Cetinje - Budva u mjestu Obzovica, da je ista upravljala pmv "Pežo 106" reg.oznaka BD AC </span><span class="span1">...</span><span class="span1">, da se kretala iz pravca Budve u pravcu Cetinje, i dolaskom u mjesto Obzovica, prethodno se krećući u koloni vozila, vozilo koje se nalazilo iza nje marke "Fiat Punto", reg.oznaka CT AC </span><span class="span1">...</span><span class="span1"> započelo je radnju preticanja i u momentu preticanja iz suprotnog smjera je naišlo vozilo velikom brzinom i kako bi vozač pmv marke "Fiat Punto"-a izbjegao čeoni sudar, krenuo je da se vrati u svoju traku, i u tom momentu svjim prednjim desnim dijelom vozila ostvario je kontakt sa vozilom oštećene, s bočne lijeve strane nakon čega je ista izgubila kontrolu nad vozilom, prešla na suprotnu saobraćajnu traku i sa vozilom ostvarila kontakt sa betonskim zidom pored puta. U razgovoru je navela da se sa vozačem Fiat Punta</span><span class="span1"> </span><span class="span1"> </span><span class="span1">P.</span><span class="span1"> N</span><span class="span1">.</span><span class="span1"> dogovorila oko nadoknade štetu i da su uklonili vozila sa lica mjesta, o čemu nisu obavještavali policiju. </span>
</p>
<p>
<span class="span1">Iz nalaza i mišljenja sudskog vještaka saobaćajne struke Š</span><span class="span1">.</span><span class="span1"> M</span><span class="span1">.</span><span class="span1"> od 09.04.2015. godine, u bitnom proizilazi da je pmv marke "Peugeot 106", reg. oznaka BD AC</span><span class="span1">...</span><span class="span1"> voženo brzinom oko 54 km/h, u trenutku fizičkog kontakta sa vozilom marke "Fiat - Punto" reg.oznaka CT AC </span><span class="span1">...</span><span class="span1"> koje je predmetnom prilikom voženo brzinom ne manjom od 59 km/h, u trenutku fizičkog kntakta sa vozilom marke "Peugeot", da je potreban put za preticanje vozila marke "Fiat" iznosio oko 400 metara, koji put vozač nije imao.  Vještak zaključuje da je do predmetne nezgode došlo uslijed propusta u vožnji od strane pmv marke "Fiat - Punto", što se ogleda u činjenici da je isti preduzeo nedozvoljenu radnju preticanja kolone od tri vozila, koja su se kretala ispred vozila marke "Fiat", u istom smjeru kretanja, a da prethodno nije utvrdio da ovu radnju može bezbjedno obaviti, usljied čega je prilikom vraćanja vozila kojim je </span><span class="span1">upravljao na prostor desne kolovozne trake, došlo do fizičkog kontakta prednjeg desnog kraja vozila marke "Fiat" na bočnu zadnju lijevu stranu vozila marke "Peugeot", na prostoru desne kolovozne trake, smjera kreatnja, nakon čega je nastupila jaka destabilizacija, rotiranje, skretanje i prelazak vozila marke "Peugeot" preko lijeve ivice puta u smjeru kretanja i nalijetanja ovog vozila na bezonski zid, kao fizičku prepreku.</span>
</p>
<p>
<span class="span1">Iz nalaza i mišljenja sudskog vještaka medicinske struke R</span><span class="span1">.</span><span class="span1"> dr S</span><span class="span1">.</span><span class="span1"> od 17.04.2015. godine, proizilazi da su vještaku, radi davanja nalaza, na uvid dati izjveštaj ljekara specijaliste JZU Opšte bolnice u Cetinju br. 202, iz kog se vidi da je dana 14.02.2015. godine, pregledana oštećena A</span><span class="span1">.</span><span class="span1"> A</span><span class="span1">.</span><span class="span1"> i da joj je postavljena dijagnoza: kontuzijea nagnječenje glave, kontuzija-nagnječenje koljena desno, a takođe je navedeno da je oštećena bila svjesna i orjentisana, da nije gubila svijest, da se sjeća događaja i da nije povraćala. Do povreda je došlo prilikom saobraćajnog udesa, kada je vozilo kojim je upravljala oštećena doživjelo sudar prilikom preticanja, a same  povrede su uzrokovane silom inercije, koja je izazvala sudar glavom i koljenom o unutrašnjost putničke kabine. Vještak je mišljenja da je oštećena kritičnom prilikom zadobila lake tjelesne povrede, koje i u zbiru čine laku tjelesnu povredu. </span>
</p>
<p>
<span class="span1"> Iz izvještaja Ministarstva pravde Podgorica br. 0203/18041 od 23.03.2015. godine iz KE za okrivljenog </span><span class="span1">P.</span><span class="span1"> N</span><span class="span1">.</span><span class="span1"> proizilazi da isti nije osuđivan. </span>
</p>
<p>
<span class="span1"></span><span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj medjusobnoj povezanosti, mišljenja da je okrivljeni izvršio krivično djelo stavljeno mu na teret, na način, vrijeme i mjestu kako je to predstavljeno izrekom presude.</span>
</p>
<p>
<span class="span1"></span><span class="span1">Naime, u postupku je nesumnjivo utvrdjeno da je okrivljeni </span><span class="span1">dana 14.02.2015. godine u 19,30 časova, na magistralnom putu Cetinje-Budva, u mjestu Obzovica, opština Cetinje, upravljajući u saobraćaju svojim putničkim motornim vozilom marke "Fiat punto" reg.oznaka</span><span class="span1"> </span><span class="span1"> CT AC</span><span class="span1">...</span><span class="span1"> ne pridržavajući se saobraćajnih propisa iz člana 49 stav 6 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što krećući se navedenim vozilom iz pravca Budve u pravcu Cetinja, prilikom preticanja putničkog motornog vozila marke "Peugeot 106", reg.oznake BD AC </span><span class="span1">....</span><span class="span1"> kojim je upravljala oštećena A</span><span class="span1">. </span><span class="span1">A</span><span class="span1">.</span><span class="span1"> nije držao svoje vozilo na potrebnom odstojanju od vozila koje pretiče, tako da ne ometa, niti ugrožava druge učesnike u saobraćaju, iako je pri tom bio svjestan da time može ugroziti saobraćaj i dovesti u opasnost život i tijelo ljudi, ali je olako držao da do toga neće doći, ili da će to moći spriječiti, već je u trenutku preticanja ostvario kontakt desnim bočnim dijelom vozila sa zadnjim lijevim dijelom vozila marke "Peugeot 106", prešlo na suprotnu kolovoznu traku, gdje je udarilo u betonski zid van lijeve ivice puta gledano u pravcu kretanja kojom prilikom je oštećena A</span><span class="span1">.  </span><span class="span1">A</span><span class="span1">.</span><span class="span1"> zadobila laku tjelesnu povredu, u vidu kontuzije nagnječenje glave i kontuzije-nagnječenja koljena desno, </span>
</p>
<p>&nbsp;</p>
<p>
<span class="span1">Prednje činjenično stanje sud je utvrdio iz provedenih dokaza. Naime okrivljeni je u svojoj odbrani u bitnom naveo da je na mjestu zvanom Obzovica, krećući se </span><span class="span1">svojim pmv marke "Fiat Punto" reg.oznaka CT AC </span><span class="span1">...</span><span class="span1"> u skladu sa saobraćajnim propisima, izvršio radnju preticanja pmv marke "Peugeot 106" reg. oznaka BD AC</span><span class="span1">...</span><span class="span1"> da su na tom dijelu postojale tri saobraćajne trake i </span><span class="span1">to jedna saobraćajna traka namijenjena za kretanje vozila iz pravca Budve u pravcu Cetinja, a dvije saobraćajne trake, koje su namijenjene za kretanje vozila iz suprotnog pravca, odnosno iz pravca Cetinje u pravcu Budve. Da se prije preticanja uvjerio da radnju može bezbjedno da izvrši, da je na tom dijelu puta bila isprekidana linija, i da je dao lijevi pokazivač pravca, ali da je pozicioniranjem u srednjoj traci, vidio da se tom saobraćajnom trakom izuzetno velikom brzinom kreće neko vozilo, radi čega je u cilju izbjegavanja direktnog sudara sa istim, pokušao da se vrati na kolovoznu traku, kojom se prethodno kretao, kada je došlo do kontakta između njegovog i vozila oštećene. Oštećena A</span><span class="span1">.</span><span class="span1"> A</span><span class="span1">.</span><span class="span1"> u bitnom identično prezentuje situaciju kritičnog dana, takođe pojašnjavajući da je okrivljeni, radnju preticanja izvršio na adekvatan način, te da je morao da odreaguje na opisani način, kako ne bi došlo do čeonog udara između njegovog i vozila koje se "velikom brzinom" kretalo srednjom saobraćajnom trakom. Međutim,  odbrana okrivljenog i samim tim iskaz oštećene, o adekvatnosti preduzetih radnji, su obezvrijeđeni nalazom i mišljenjem vještaka saobraćajne struke, koji je ukazao da je okrivljeni preduzeo nedozvoljenu radnju preticanja i pojasnio da je potreban put za preticanje vozila marke "Fiat" iznosio oko 400 metara, koji put okrivljeni nije imao, te da okrivljeni prije preduzimanja radnje preticanja, nije utvrdio da li ovu radnju može bezbjedno da izvrši,  što je za posljedicu imalo nastupanje predmetne saobaćajne nezgode.</span><span class="span1"> Ovakav nalaz vještaka saobraćajne struke sud je prihvatio cijeneći ga jasan, stručan i dat po uputima nauke i struke, a ovo kod činjenice da se vještak u istom osvrnuo na sve relevantne činjenice. </span>
</p>
<p>
<span class="span1">Slijedom iznijetog, sud nije mogao prihvatiti odbranu okrivljenog u kojoj negira krivicu i krivičnopravnu odgovornost, a ovo kod činjenice da isti nije, kako to proizilazi iz nalaza vještaka saobraćajne struke, neposredno prije otpočinjanja radnje preticanja, provjerio da li ovu radnju može izvršiti na bezbjedan način. Samim tim ni iskaz oštećene sud nije mogao prihvatiti, nalazeći da je ista svoj iskaz dala, kako bi pomogla okrivljenom u ovoj krivičnopravnoj stvari. Zapisnik o uviđaju sud je ocijenio kao vjerodostojan, međutim, isti nije od uticaja na drugačije presuđenje, budući da je zasnovan isključivo i prevashodno na kazivanju oštećene, koje je potpuno identično onome što je oštećena prezentovala neposredno pred sudom. </span>
</p>
<p>
<span class="span1">Takođe, sud je nesumnjivo utvrdio da je u predmetnoj nezgodi oštećena </span><span class="span1"> </span><span class="span1">A</span><span class="span1">. </span><span class="span1"> A</span><span class="span1">.</span><span class="span1"> </span><span class="span1">zadobila laku tjelesnu povredu u vidu </span><span class="span1">kontuzije nagnječenje glave i kontuzije-nagnječenja koljena desno</span><span class="span1">, što sve proizilazi iz nalaza i mišljenja vještaka medicinske struke, a koji nalaz je sud prihvatio kao stručan i objektivan, izrađen u svemu prema pravilima struke. </span>
</p>
<p>
<span class="span1">Cijeneći ovako utvrđeno činjenično stanje, sud nalazi da su se u radnjama okrivljenog </span><span class="span1">P.</span><span class="span1"> </span><span class="span1">N.</span><span class="span1"> stekli svi bitni elementi bića krivičnog dijela ugrožavanja javnog saobraćaja iz čl. 339 st.3, u vezi st. 1  Krivičnog zakonika CG, tj. Da je kod istog utvrđena krivica, jer je okrivljeni postupajući na prednje opisan način prekršio </span><span class="span1">odredbe Zakona o bezbjednosti saobraćaja na putevima i to člana 49 stav 6, kojim je propisano da je </span><span class="span1">vozаč koji pretiče dužаn dа svoje vozilo drži nа potrebnom rastojanju i odstojаnju od vozilа koje pretiče, tаko dа gа ne ometа niti ugrožаvа druge učesnike u sаobrаćаju. </span><span class="span1">Kao posledica nepoštovanja ove zakonske odredbe, došlo je do saobraćajne nezgode na način kako je to predstavljeno izrekom presude u kojoj je oštećena zadobila laku tjelesnu povredu, bliže opisanu izrekom presude. </span>
</p>
<p>&nbsp;</p>
<p>
<span class="span1">Po nalaženju ovog suda, okrivljeni je bio svjestan da svojim postupanjem može ugroziti saobraćaj i dovesti u opasnost život i tijelo ljudi, odnosno da može nastupiti zabranjena posledica ali je olako držao da do toga neće doći ili da će moći spriječiti posledicu, koja je ipak nastupila, postupajući sa svjesnim nehatom kao oblikom krivice, čime su se u radnjama okrivljenog stekli svi bitni objektivni i subjektivni elementi bića krivičnog djela ugrožavanje javnog saobraćaja iz čl.339 st.3 u vezi st.1  Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Prilikom izbora krivične sankcije sud je, u smislu čl. 42 Krivičnog zakonika, cijenio sve okolnosti koje utiču na to da kazna bude veća ili manja (olakšavajuće ili otežavajuće okolnosti), pa je od olakšavajućih okolnosti na strani okrivljenog cijenio iskreno kajanje što je oštećena zadobila povrede, činjenicu da se oštećena nije pridružila krivičnom gonjenju, njegovo držanje nakon izvršenog krivičnog djela, odnosno činjenicu da je prišao oštećenoj i ponudio se da je odvede u Hitnu službu, i interesujući se za njeno zdravlje, kao i činjenicu da je nadoknadio svu štetu oštećenoj, pa je u odsustvu otežavajućih okolnosti,  sud mišljenja da radi krivično pravne zaštite prema okrivljenom nije nužno primjeniti kaznu, već da se samim upozorenjem uz prijetnju kaznom kao u izreci presude i rokom provjeravanja od 1 (jedne) godine, na okrivljenog u dovoljnoj mjeri može uticati da ubuduće ne vrši krivična dijela, čime će u potpunosti biti ostvarena svrha izricanja uslovne osude iz čl.52 Krivičnog zakonika CG,a u okviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p>
<span class="span1">Odluka o troškovima donijeta je na osnovu čl.226 i 229 Zakona o krivičnom postupku, pa je obavezan okrivljeni da na ime troškova krivičnog postupka uplati na račun Budžeta CG iznos od 132,00 eura, od čega na ime angažovanja sudskog vještaka saobraćajne struke Š</span><span class="span1">.</span><span class="span1"> M</span><span class="span1">.</span><span class="span1"> iznos od 93,50 eura, na ime angažovanja vještaka medicinske struke R</span><span class="span1">.</span><span class="span1"> dr S</span><span class="span1">.</span><span class="span1"> iznos od 38,50 eura. Takođe, sud je obavezao okrivljenog  da na ime sudskog paušala uplati iznos od 50,00 eura, a koji je određen shodno složenosti predmeta, dužini trajanju postupka i imovinskim prilikama okrivljenog.</span>
</p>
<p>
<span class="span1">Na osnovu svega izloženog, sud je odlučio kao u izreci presude.</span>
</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 01.06.2015. godine</span>
</p>
<p>&nbsp;</p>
<p>
<span class="span1">ZAPISNIČAR                                                                                      SUDIJA         </span>
</p>
<p>
<span class="span1">Vjera Jovićević                                                                    Jelena Perović Kovačević </span>
</p>
<p>&nbsp;</p>
</div>
</div>


</body>
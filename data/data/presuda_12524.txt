<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.49930555in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<meta content="radojka.marjanovic" name="author">
</head>
<body class="b1 b2">
<p class="p1">
<span class="s1">                                                                                                                              P. br. 19/12</span>
</p>
<p class="p1"></p>
<p class="p2">
<span>		  </span><span class="s1">Osnovni sud u Pljevljima</span><span>, kao prvostepeni parnični sud, po sudiji </span><span class="s1">Radojki Marjanović</span><span>, u pravnoj stvari tužioca Stevana Potparića iz Pljevalja, ul. Manastirska br. 2, koga zastupa Josif Mićković, advokat iz Pljevalja, protiv tuženog Rudnik uglja AD Pljevlja, koga zastupa punomoćnik dipl. pravnik Ana Bujak iz Pljevalja, radi poništaja odluke, zaključio je glavnu i javnu raspravu dana 15. 02. 2012. godine u prisustvu punomoćnika stranaka, a dana 15. 03. 2012. godine donio je,</span>
</p>
<p class="p2"></p>
<p class="p2"></p>
<p class="p3">
<span class="s1">P    R   E   S   U    D   U</span>
</p>
<p class="p2"></p>
<p class="p2"></p>
<p class="p2">
<span>	</span><span class="s1">       USVAJA SE</span><span> tužbeni zahtjev tužioca, te se poništava kao nezakonito Rješenje  o otkazu Ugovora o radu br. 01-4122/1 od 23. 03. 2011. god. i obavezuje tuženi da tužioca vrati na poslove i radne zadatke koji odgovaraju njegovoj preostaloj radnoj sposobnosti i stučnoj spremi. </span>
</p>
<p class="p2">
<span>	       Obavezuje se tuženi da tužiocu naknadi na ime troškova parničnog postupka iznos od 750,00 €,</span>
</p>
<p class="p2">
<span>	       a sve ovo u roku od 8 dana od dana pravnosnažnosti presude.  </span>
</p>
<p class="p2">
<span>		</span>
</p>
<p class="p1"></p>
<p class="p3">
<span class="s1">O b r a z l o ž e nj e</span>
</p>
<p class="p1"></p>
<p class="p1"></p>
<p class="p2">
<span>	    Tužilac je u tužbi te na glavnoj raspravi lično i preko punomoćnika Josifa Mićkovića, advokata iz Pljevalja istakao, da je zaposlen kod tuženoga od 16. 01. 1996. godine na poslovima i radnim zadacima automehaničara. Invalid rada III kategorije postao je  2001. godine, i od tada su ga predpostavljeni zbog nastale invalidnosti najčešće oslobađali od težih poslova. Tužilac je sa tuženim kao poslodavcem dana 15. 06. 2010. godine zaključio Ugovor o uređenju međusobnih prava i obaveza, a kojim Ugovorom je bilo određeno da će tužilac kao zaposleni raditi sve poslove koji odgovaraju njegovim stručnim sposobnostima, ali i druge poslove van stručnih sposobnosti, ukoliko njegov neposredni rukovodilac procijeni da bi ih on mogao valjano obavljati. Takođe je određeno  da će tužilac raditi na radnom mjestu rukovaoc i održavaoc usluga u RJ "Društveni standard", a da će poslove obavljati u sektoru "Proizvodnja" RJ Borovica. Tuženi je tužiocu 4. 04. 2011. godine donio Rješenje o otkazu Ugovora o radu, koje je zapravo otkaz Ugovora o uređenju međusobnih prava i obaveza od strane poslodavca iz koga se zaključuje da je za osnov za otkaz Ugovora o radu čl.143. st. 1. tač. 10. Zakona o radu. Kako je ovim članom predviđeno, poslodavac može otkazati Ugovor o radu zaposlenom  samo ako  postoji  opravdan razlog koji se odnosi na njegovu radnu sposobnost, ponašanje potrebe poslodavca, ali se ovi zakonski uslovi moraju tumačiti restriktivno a osnov kao izuzetak koji se mora zasnivati na jasno utvrđenim činjenicama i dokazima. U suprotnom, razlozi za davanje otakza Ugovora o radu zaposlenom uveli bi privilegiju poslodavca da može otpustiti bilo kojeg zaposlenog, bilo kada i u koje vrijeme, sve bez ikakvog obrazloženja. Tuženi nije dao ni jedan valjan razlog koji bi ukazao na prestanak potrebe za radom tužioca, bez mogućnosti da tužioca zaposli na neko drugo radno mjesto, te se zaključuje da se radi o odmazdi prema tužiocu kao i drugim radnicima - invalidima koji su ustali tužbom protiv tuženog kao poslodavca radi zaštite svojih prava iz radnog odnosa. Kako je tužilac u tužbi naveo, tuženi je svakom radniku koji je podnio tužbu protiv tuženoga izlagao pritiscima, ostajali su bez zaduženja poslova, ucjenjivani su da povuku tužbe, što su neki i učinili pod pritiskom da bi bili raspoređeni na druge poslove, a ostali invalidi su dobili Rješenje o otkazu Ugovora o radu, a četvorica od sedamnest invalida koji su vodili parnicu, povukli su tužbu i uposleni a ostalih 13 invalida su ostali bez posla. Tužilac je istakao da je vjerovatno jedini zaposleni invalid koji nije pozivan na razgovor i nuđeno mu novo radno mjesto u zamjenu za povlačenje tužbe, a vjerovatno iz razloga što je on </span>
</p>
<p class="p3"></p>
<p class="p3"></p>
<p class="p3">
<span>2</span>
</p>
<p class="p2"></p>
<p class="p2">
<span>bio jedan od onih koji se najviše zalagao za zaštitu prava invalida rada od diskriminacije kod tuženika. Dalje je u tužbi tužilac istakao,da je na ovaj  način tuženi  povrijedio osnovna prava iz </span>
</p>
<p class="p2">
<span>radnog prava, načela diskriminacije iz čl. 5. i 6. Zakona o radu, pri čemu se tuženi poziva na čl. 107. Zakona o radu, a ovim članom u st. 1. i 2. propisano je da je tuženi bio dužan da tužioca kao invalida rasporedi na odgovarajuće radno mjesto, na poslove prema njegovoj preostaloj radnoj sposobnosti ili da mu obezbijedi druga prava u skladu sa zakonom, što tuženi nije učinio. Rješenje o otkazu ugovora o radu nije donijeto u skladu sa odredbama KU-ra tuženoga, a nisu istiniti navodi tuženoga da je ukinuta RJ "Društveni standard", već je samo preimenovana u RJ "Odjeljenje povremene pomoći i uslužne poslove". Posebno je na raspravi istakao, da tuženi nije dostavio tužiocu Odluku o proglašenju tužioca kao lice, za čijim radom je prestala potreba. U završnom izlaganju je predložio da sud usvoji tužbeni zahtjev u svemu i na način kao u petitumu tužbe. Troškove postupka traži. </span>
</p>
<p class="p2">
<span>		Punomoćnik tuženoga dipl. pravnik Ana Bujak je u pisanom odgovoru na tužbu te na raspravi osporila tužbeni zahtjev tužioca u cjelosti kao neosnovan. Posebno je punomoćnik tuženog istakao da je tuženi postupio u svemu u skladu sa odredbama Zakona o radu. Tužilac je invalid rada III kategorije počev od 2001. godine. Takođe je istakla, da je tuženi krajem 2008. godine donio Pravilnik o sistematizaciji radnih mjesta a koji je stupio na snagu 1. 03. 2010. godine, na osnovu kog Pravilnika je tužilac pa i drugi invalidi rada raspoređen, i tužilac je sa tuženim zaključio Ugovor o uređivanju međusobnih prava i obaveza od 15. 06. 2010. godine. Ovim Ugovorom je tužilac raspoređen na radno mjesto rukovaoc i održavaoc u RJ "Društveni standard", međutim tužilac kao ni drugi zaposleni nije prihvatio raspored po ovom Ugovoru, niti je te poslove obavljao. Nakon ovoga  tužilac se obratio inspekciji rada, koja je u postupku kontrole utvrdila da u Ugovoru o uređivanju međusobnih prava i obaveza opis poslova nije precizan niti zaposleni obavlja poslove, i upozorio je tuženoga da tu nepravilnost otkloni. Postupajući po nalogu inspekcije,  tuženi je donio   izmjene i dopune   Pravilnika   o sistematizaciji  radnih mjesta i ova radna mjesta je ukinuo, te kako tuženik nije mogao da ponudi prekvalifikaciju i stručno osposobljavanje, ili pak da  tužioca  rasporedi  na druge poslove to je donio Rješenje o o prestanku ugovora o radu, a ovaj postupak tuženi je proveo u skladu sa Zakonom o radu, i u skladu sa odredbama Opšteg i Pojedinačnog KU-ra. Punomoćnik tužene je posebno istakao da tužiocu nije isplaćena otpremnina, ali sa razloga što je po savjetu inspekcije rada odlučio da sačeka pravnosnažnost osporenog Rješenja i donošenje pravnosnažne presude po tužbi tužioca, ali je tuženi saglasan da ukoliko tužilac pristaje u ovom postupku zaključi sa tuženim poravnanje o isplati otpremnine. Posebno je punomoćnik tuženoga naglasio da nije vršena nikakva diskriminacija tužioca kao i ostalih invalida rada, jer tuženi nije mogao rasporediti invalide prema preostaloj radnoj sposobnosti, i zato su isti bili raspoređeni u RJ "Društveni standard" gdje su bila predviđena invalidska radna mjesta, ali po žalbi invalida tuženi je bio prisiljen da ukine ova invalidska radna mjesta jer nije imao opis poslova za ista, a to je bio jedini način da tuženi pomogne invalidima rada, ali su se isti žalili na te Ugovore. Osim toga konkretno za tužioca u rješenju o invalidnosti stoji da nije sposoban da upravlja motornim vozilom i mašinama, rad na visini, radi u blizini mašina u pokretu i radna mjesta gdje bi mogao da ugrozi svoj život i život drugih osoba, a tužilac je po zanimanju automehaničar, a kako je ukinuta RJ "Društveni standard" to ne postoji radno mjesto invalidsko na koje bi isti bio raspoređen. Posebno je punomoćnik tuženoga na raspravi istakao, da tuženi nije donosio Odluku za tužioca, kao za lice za čijim radom je prestala potreba, a ovo imajući u vidu odredbe čl. 107. st.3 Zakona o radu, jer to nije imperativna norma.Takođe čl. 92. Zakona o radu predviđa cenzuse kada se donosi Odluka o proglašenju tehnološkog viška, ali kako je tuženi u momentu donošenja rješenja o otkazu imao preko 1000 radnika, a donio je rješenje o 12 zaposlenih, to se ove odredbe nisu odnosile na tuženoga, a novina koja je predviđena izmjenama i dopunama Zakona o radu je, da poslodavac ako utvrdi da će doći do prestanka potrebe za radom zaposlenih u broju manjem od cenzusa utvrđenog čl. 92. st.1. i 2. Zakona o radu, dužan je da   o tome   obavijesti   pisano   zaposlenog,   najkasnije  5 dana prije donošenja Odluke o prestanku radnog odnosa. U završnom izlaganju je predložila da se tužbeni zahtjev odbije kao neosnovan. Troškove postupka ne traži.</span>
</p>
<p class="p3">
<span>3</span>
</p>
<p class="p2"></p>
<p class="p2"></p>
<p class="p2">
<span>                         U dokaznom postupku sud je izveo predložene dokaze te je izvršio uvid u Ugovor o uređivanju međusobnih prava i obaveza br. 01-11951/1 od 15. 06. 2010. god, te je  pročitao dopis Ministarstva rada i socijalnog staranja Podgorica - PJ Pljevlja br.UP 02/1-159 od </span>
</p>
<p class="p2">
<span>10. 03. 2011. god, te Rješenje o otkazu Ugovora o radu br. 01- 4122/1 od 23. 03. 2011. god, te u obavještenje tuženoga Inspekciji rada - PJ Podgorica br. 03-3168/1 od 07. 03. 2011. god. i br. 03-4138/1.  te je izvršio uvid u Pravilnik tuženoga o sistematizaciji radnih mjesta od 2010. te Pravilnik od marta 2001. god. </span>
</p>
<p class="p2">
<span>		Nakon izvođenja predloženih dokaza, te ocjene istih, kako pojedinačno, tako i u međusobnoj povezanosti, shodno odredbama čl. 9 ZPP-a, sud je našao da je tužbeni zahtjev tužioca osnovan, te ga je kao takvog i usvojio. </span>
</p>
<p class="p2">
<span>		Naime, nesporno je da je tužilac zaposlen kod tuženoga od 1996. godine na poslovima i radnim zadacima automehaničara te da je invalid rada III kategorije postao u 2001. godini po osnovu rješenja RF PIO - PO Pljevlja. Nesporno je da nakon priznavanja III kategorije invalidnosti tužilac nije bio radno angažovan, već je i dalje obračunavan i isplaćivan kao automehaničar. Nesporno je da je tužilac sa tuženim zaključio Ugovor o uređivanju međusobnih prava i obaveza br. 01-11951/1 od 15. 06. 2010. godine. Nesporno je  da je nakon zaključivanja ovog Ugovora, Republički inspektor rada svojim dopisom br. 0402-5- 183/2 od  10. 06. 2010. god. po zahtjevu tužioca te drugih invalida rada, naložio tuženom da tužioca rasporedi na odgovarajuće poslove a prema preostaloj radnoj sposobnosti, kao i da mu zaradu obračunava u skladu sa svojim normativnim aktima i zakonskim propisima, te da o preduzetim radnjama obavijesti Republičkog inspektora rada u roku od 7 dana od dana prijema upozorenja. Nesporno je da je tuženi  donio Rješenje  o   otkazu   ovog Ugovora o radu br. 01-4122/1 od 23. 03. 2011. godine uz pravo tužioca na isplatu otpremnine u visini 24 prosječne zarade u Društvu, ostvarene  u mjesecu  koji predhodi mjesecu u kojem zaposlenom prestaje radni odnos. Tužiocu do danas otpremnina nije isplaćena, već se i dalje nalazi u radnom odnosu kod tuženoga. Nesporno je da tuženi nije donosio Odluku, kojom je tužioca proglasio licem za čijim radom je prestala potreba, te ta Odluka nije mogla ni biti dostavljena tužiocu, te tužilac nije ni mogao osporavati takvu Odluku pred sudom.  </span>
</p>
<p class="p2">
<span>		Sporna činjenica među strankama je, da li je Rješenje o otkazu Ugovora o radu br. 01-4122/1 od 23. 03. 2011. godine zakonito Rješenje. Tužilac smatra da je rješenje nezakonito te da je donijeto zbog odmazde tuženoga prema njemu, a zbog činjenice da je tužilac sa još grupom radnika, jula mjeseca 2010. god. podnio tužbu nadležnom sudu, protiv tuženog kao poslodavca, a radi isplate razlike zarade. Kako je od tužioca traženo da povuče tužbu, a isti to nije htio da učini, tuženi je i donio osporeno rješenje. Tuženi nije preduzeo ni jednu radnju da obezbijedi tužiocu kao invalidu obavljanje nekog drugog posla prema preostaloj radnoj sposobnosti. Tuženi smatra da je tužbeni zahtjev neosnovan, jer je tuženi postupio u skladu sa Zakonom o radu.</span>
</p>
<p class="p2">
<span>		Zakon o radu u čl. 107. previđa da, zaposleno lice sa invaliditetom poslodavac je dužan da rasporedi na poslove koji odgovaraju njegovoj preostaloj radnoj sposobnosti i stepenu stručne spreme u skladu sa aktom o sistematizaciji, a st. 3. i 4. ovog člana istog Zakona predviđa da, ukoliko se zaposleno lice sa invaliditetom ne može rasporediti niti mu se mogu obezbijediti druga prava u sklasu sa st. 1 i 2 ovog člana, poslodavac ga može proglasiti kao lice za čijim radom je prestala potreba, u kojem slučaju ima pravo na otpremninu previđenu čl. 94. st. 3 istog Zakona. Kako je nesporna činjenica među strankama, da tuženi nije donosio Odluku kojom je tužioca proglasio licem za čijim radom je prestala potreba, to je rješenje o otkazu Ugovora o radu a imajući u vidu odredbe čl. 95, čl. 107. st. 3, čl. 143. st. 1. tač. 10. i st. 3, čl. 144. i čl. 146. Zakona o radu nezakonito. Da bi se otkazao Ugovor o radu tužiocu, tuženi je kao poslodavac morao da donese Odluku kojom bi utvrdio da je tužilac lice za čijim radom je prestala potreba, jer   ne može   da se rasporedi  prema preostaloj  radnoj sposobnosti i stepenu stručne spreme, u skladu sa aktom o sistematizaciji, niti da mu se obezbijede druga prava u skladu sa zakonom, kojim se uređuje radno osposobljavanje lica sa invaliditetom, i KU-om.</span>
</p>
<p class="p2">
<span>		Sud je cijenio navode punomoćnika tuženoga da tuženi nije bio u obavezi da donosi Odluku za tužioca kao lice za čijim radom je  prestala potreba, ali isti  prigovor  nema  zakonskog </span>
</p>
<p class="p3">
<span>4</span>
</p>
<p class="p2"></p>
<p class="p2"></p>
<p class="p2">
<span>osnovan, a ovo imajući upravo u vidu odredbe čl. 107. st.3. Zakona o radu, a tuženi nije ispoštovao ni odredbe čl. 95, 143. st. 1. tač. 10. i st. 3. te čl. 144. i 146. Zakona o radu, što sve osporeno rješenje čini nezakonitim.</span>
</p>
<p class="p2">
<span>                        Shodno odredbama čl. 152 i 153 ZPP-a sud je obavezao tuženoga da tužiocu naknadi troškove parničnog postupka u iznosu od 750,00 €, a isti se odnose na troškove sastava tužbe te zastupanje na tri održane rasprave u iznosima od po 125,00 €, te sastava žalbe u iznosu od 250,00 €, a sve  ovo po AT-u.</span>
</p>
<p class="p2">
<span>		</span>
</p>
<p class="p1"></p>
<p class="p1"></p>
<p class="p3">
<span class="s1">OSNOVNI SUD U PLJEVLJIMA,</span>
</p>
<p class="p3">
<span class="s1">Dana 15. 03. 2012. godine</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>                                                                                                              </span><span class="s1">S u d i j a,</span>
</p>
<p class="p1">
<span class="s1">                                                                                                    Radojka Marjanović,s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">UPUTSTVO O PRAVU NA IZJAVLJIVANJE </span>
</p>
<p class="p1">
<span class="s1">PRAVNOG LIJEKA:</span>
</p>
<p class="p1">
<span>                  Protiv ove presude stranke mogu izjaviti žalbu u roku od 8 dana od dana donošenja                                </span>
</p>
<p class="p1">
<span>                  presude, Višem sudu u Bijelo Polje a preko ovog suda. Žalba se podnosi ovom Sudu</span>
</p>
<p class="p1">
<span>                   u dovoljnom broju primjeraka za sud i protivnu stranku. </span>
</p>
<p class="p1">
<span>                  </span>
</p>
<p class="p1"></p>


</body>
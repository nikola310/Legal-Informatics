<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">K.br.241/2015</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BERANAMA, po sudiji pojedincu Milovanu Spasoviću, uz učešće samostalnog referenta Momirke Fatić, kao zapisničara, u krivičnom predmetu protiv okrivljenog L.E., iz B., zbog krivi</span><span class="span1">čnog djela šumska krađa iz čl. 324. st.1. </span><span class="span1">Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.202/2015 od 24.novembra 2015.godine, nakon održanog glavnog i javnog pretresa u prisustvu Savjetnika ODT-a u Beranama Mihaila Lalića, okrivljenog L.E. a u odsustvu uredno pozvanog predstavnika oštećene Uprave za šume P.-PJ B. Zaštitnika imovinsko pravnih interesa Crne Gore-B.P., donio i javno objavio dana  09.12.2015.godine,  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni L.E., jmbg ..., od oca R. i majke S., rođene Š., rođen ... . godine u selu D., sa prebivalištem u selu D., opština P., neoženjen, državljanin Crne Gore, završio SSS, lošeg imovnog stanja, neosuđivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>
<span class="span1"></span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana ... .godine, sposoban da shvati značaj svog djela i da upravlja svojim postupcima i svjestan svog djela čije je izvršenje htio znajući da je isto zabranjeno,u državnoj šumi, u selu D., u mjestu zv."B.",opština P., radi krađe oborio 20 bukovih stabala, ukupne drvne mase 3 m3,</span>
</p>
<p>&nbsp;</p>
<p>
<span class="span1">-Čime je izvršio krivično djelo šumska krađa iz čl. 324. st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1"></span><span class="span1">-Pa mu sud za izvršeno krivično djelo na osnovu navedenog zakonskog propisa, te</span><span class="span1"> primjenom čl. </span><span class="span1">32, 36, 39, 42, 52, 53 i 54  </span><span class="span1">KZ,  kao i primjenom člana 374. ZKP-a, </span>
</p>
<p>&nbsp;</p>
<p>&nbsp;</p>
<p>
<span class="span1">I z r i č e </span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ako okrivljeni za vrijeme od 1 (jedne) godine od dana pravosnažnosti presude ne učini novo krivično djelo i osuđuje na NOVČANU KAZNU u iznosu od 200,00 € (dvije stotine eura) koju je dužan platiti u roku od 15 dana od dana pravosnažnosti presude.Ukoliko ista ne bude plaćena u navedenom roku zamijeniće se tako što će se za svakih započetih  25 (dvadeset pet) eura novčane kazne odrediti 1 (jedan) dan zatvora, a ako okrivljeni plati samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti.</span>
</p>
<p>&nbsp;</p>
<p>
<span class="span1">Okrivljeni se obavezuje da u korist budžeta Crne Gore na žiro račun broj 907-83001-19 plati troškove krivičnog postupka-paušal u iznosu od 30,00 (trideset) eura,  u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">          Oštećena  Uprava  za šume P. - PJ B. se radi ostvarivanja imovinsko-pravnog zahtjeva za naknadu štete upućuje na parnični postupak shodno čl.239.st.2.ZKP-a.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo u Beranama, podnijelo je optužni predlog </span><span class="span1">Kt.br. 202/2015 od 24.novembra 2015.godine, </span><span class="span1">protiv okrivljenog L.E., iz P., da je izvršio krivično djelo šumska krađa iz čl. 324. st.1 Krivičnog zakonika Crne Gore.</span>
</p>
<p>
<span class="span1"></span>
</p>
<p>
<span class="span1">Na glavnom pretresu od 09.12.2015.godine,Savjetnik ODT-a u Beranama Mihailo Lalić u završnoj riječi je izjavio,da ostaje pri optužnom predlogu ODT-a u Beranama Kt.br.202/15 od 24. novembra 2015.godine jer smatra da je dokazima izvedenim tokom postupka utvrđeno da je okrivljeni L.E. izvršio krivično djelo stavljeno mu na teret optužbom. Pa je predložio sudu da ga oglasi krivim za krivično djelo šumska krađa iz čl. 324. st.1.KZ CG i utvrdi mu kaznu zatvora u trajanju od 30 dana i istovremeno odredi da u se ista neće izvršiti, ako okrivljeni za vrijeme od 1 godine od dana pravosnažnosti presude ne učini novo krivično djelo i osudi ga na novčanu kaznu u iznosu od 200,00 eura.</span>
</p>
<p>&nbsp;</p>
<p>
<span class="span1"></span><span class="span1">Izjašnjavajući se o navodima iz optužnog predloga Osnovnog državnog tužioca iz Berana, okrivljeni L.E., je tokom postupka u  svojoj odbrani tokom postupka naveo, da priznaje da je izvršio krivično djelo koje mu je stavljeno na teret i priznaje krivicu. Naveo je da živi u selu D., opština P., da je dana ... .godine, lugar R.R. došao u selo D. i našao ga u blizini njegove kuće, kojom prilikom ga je pitao za sječu bukovih stabala u mjestu zv. B.", u mjesto D. i  da mu je te prilike rekao da je tačno da je posjekao manju količinu bukovih stabala i pristao da zajedno sa lugarom R.R. ode na lice mjesta i pokaže mu tačno mjesto i panjeve od bukovih stabala koje je </span><span class="span1">posjekao, koje panjeve je lugar premjerio i utvrdio da je količina bukovog drveta koje je posjekao 3 m3. Naveo je da u blizini mjesta sječe koje je pokazao lugaru je bila još određena količina bespravne sječe koju nije posjekao, a nije ni vidio ko je sjekao ta bukova stabla.Istakao je da je lugaru tačno pokazao svaki pojedinačni panj koji je posjekao, a ta količina bukovih stabala se nalazila na licu mesta, obzirom  da nije potjerao  bukova stabla nakon sječe. Da se radi o ogrijevnom drvetu, lošijeg kvaliteta, manjeg prečnika, a imao je namjeru da tu drvnu masu iskoristi za grijanje u svom domaćinstvu u selu D.. Da mu je žao što se to desilo i što nije pribavio odobrenje za sječu i siguran je da mu se nešto ovako više neće desiti, da je svih prethodnih godina njegov otac uredno pribavljao odobrenje za sječu kako bi obezbijedio drva za zimu, a on je olako posjekao tu drvnu masu bez odobrenja, da te prilike nije prethodno ni obavijestio svog oca koji sigurno ne bi dozvolio da izvrši sječu bez odobrenja.Još jednom je istakao da je posjekao 20 bukovih stabala, ali manjeg prečnika.U završnoj riječi je izjavio da još jednom priznaje da je izvršio krivično djelo koje mu je stavljeno na teret, da se kaje što je to uradio i obećao sudu da neće više vršiti bilo koja krivična djela, te obzirom da je nezaposlen, da je lošeg imovnog stanja i moli sud da me što blaže kazni.</span>
</p>
<p>&nbsp;</p>
<p>
<span class="span1">Radi pravilnog i zakonitog presuđenja ove krivično pravne stvari, sud je na glavnom pretresu u dokaznom postupku izveo sledeće dokaze: saslušao svjedoka R.R., pročitao prijavu za šumsku štetu Uprave za šume br.... od ... .godine, pročitao izvještaj lugara R.R. podnijet Upravi za šume P. PJ B. od ... .godine i pročitao Uvjerenje izvoda iz registra kaznenih evidencija Ministarstva pravde Crne Gore </span><span class="span1">pribavljen putem pravosudnog informacionog sistema na ime </span><span class="span1"> okrivljenog L.E..</span>
</p>
<p>&nbsp;</p>
<p>
<span class="span1">Nakon sprovedenog dokaznog postupka, cijeneći navode optužbe,  izvedene pobrojane dokaze, cijeneći ih u smislu čl. 16 i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude dokazane, da je okrivljeni  L.E., izvršio krivično djelo šumska krađa iz čl. 324 st.1 Krivičnog zakonika Crne Gore, pa ga je oglasio krivim, jer nije bilo osnova koji bi isključivali postojanje krivičnog djela i krivice okrivljenog. Pri tom sud je prihvatio odbranu okrivljenog kojom priznaje da je izvršio bespravnu sječu 20 bukovih stabala, jer je ista u skladu sa ostalim izvedenim dokazima prijavom za šumsku štetu Uprave za šume br: ... od ... .godine,kao i sa iskazom svjedoka R.R..</span>
</p>
<p>&nbsp;</p>
<p>
<span class="span1">Iz iskaza svjedoka R.R., je utvrđeno da je zaposlen u Upravi za šume PJ B. u svojstvu lugara, da duži reon P. i da je došao do saznanja  na način što je obaviješten od Uprave za šume da je u mjestu D., bliže mjesto "B.", izvršena bespravna sjeća bukovog ogrijevnog drveta, a da su sječu izvršili  L.E., H. E. iz sela K., Š.M. i Š.J., iz sela D., a da je Upravu za šume PJ B. o toj sječi obavijestio inspektor šumarstva  M.V., a o tom događaju je inspektora i Upravu za šume PJ B. obavijestio Š. I., koji boravi u P.. Naveo je da je prema kazivanju Š. I. sječa izvršena u blizini njegove kuće u šumi koja je nekada navodno bila njihovo vlasništvo, iako se sada nesporno radi o državnoj šumi, da je po tom obavještenju izašao na lice mjesta i nije zatekao nikog, a radilo se o sječi koja je izvršena nekoliko dana prije njegovog izlaska na lice mjesta.Dalje je naveo je da nedaleko od mjesta sječe sreo L.E. i pitao ga o bespravnoj sječi koja je prijavljena, da mu je L.E. rekao da je on izvršio sječu manje količine bukovog ogrijevnog drveta i sa njim pošao na lice mjesta i pokazao mu mjesto i panjeve gdje je posjekao bukovo ogrijevno drvo. Dalje je naveo da je premjerio  panjeve koje mu je L.E. pokazao a zatim posječena stabla koja su bila </span><span class="span1">lagerisana od strane okrivljenog i spremna za transport utvrdio da je okrivljeni posjekao 20 bukovih stabala, u ukupnoj količini od 3 m3 neto mase, da se radilo o ogrijevnom drvetu, lošeg kvaliteta, koje se može koristiti samo za ogrijev dok ostala bukova stabla kako to stoji u izvještaju koji je podnio Upravi za šume P. PJ B. od ... .godine je posjeklo drugo lice koje tvrdi da je šuma njegovo vlasnišvo.</span>
</p>
<p>
<span class="span1"> </span>
</p>
<p>
<span class="span1">Sud je u potpunosti prihvatio iskaz  svjedoka  R.R. da je sječu 20 bukovih stabala  u količini od 3m3 izvršio okrivljeni L.E. jer je isti u skladu sa ostalim izvedenim dokazima prvenstveno sa prijavom za šumsku štetu Uprave za šume br.... od ... .godine i izvještajem lugara R.R. podnijet Upravi za šume P. PJ B. od ... .godine a iz kojih je utvrđeno da su sječu izvršili osim okrivljenog L.E., izvršili i H. E., Š. M. i Š. J. u odjeljenju br. ... mjesto ,,B. " u državnoj šumi u selu D. te i da mu je Š. I. sa kojim je obavio razgovor kazao da je to bila njegova šuma a čiji iskaz nije osporen odbranom okrivljenog tokom postupka.</span>
</p>
<p>&nbsp;</p>
<p>
<span class="span1">Sud je u potpunosti prihvatio navedene pisane dokaze, jer su isti u skladu sa ostalim izvedenim dokazima, prvenstveno sa iskazom svjedoka R.R., kao i sa odbranom okrivljenog tokom postupka. </span>
</p>
<p>&nbsp;</p>
<p>
<span class="span1">Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog L.E., stekla sva bitna obilježja bića krivičnog djela šumska krađa iz čl.324 st.1 Krivičnog zakonika Crne Gore, jer nije bilo osnova koji bi isključivali postojanje krivičnog djela i krivice okrivljenog. Naime, tokom postupka je nesumnjivo utvrđeno da je okrivljeni L.E. dana ... . godine, sposoban da shvati značaj svog djela i da upravlja svojim postupcima i svjestan svog djela čije je izvršenje htio znajući da je isto zabranjeno, u državnoj šumi, u selu D., u mjestu zv. "B.", opština P., radi krađe oborio 20 bukovih stabala, ukupne drvne mase 3 m3</span><span class="span1">.</span><span class="span1">Djelujući na opisani način okrivljeni je postupao sa umišljajem, svjestan da  svojom radnjom vrši  krivično  djelo koje mu je stavljeno na teret pa je pored takve svijesti htio njegovo izvršenje i postizanje zabranjene posledice sa namjerom da sebi pribavi protivpravnu imovinsku korist.</span>
</p>
<p>&nbsp;</p>
<li>
<span class="span1">Prilikom odlučivanja o izboru vrste i visine krivične sankcije, koju u konkretnom slučaju treba primijeniti prema okrivljenog za naprijed navedeno krivično djelo, sud je uzeo u obzir sve okolnosti u smislu čl. 42 KZ. Tako je od olakšavajućih okolnosti sud okrivljenom L.E., cijenio i uzeo u obzir da je neoženjen, nezaposlen, da do sada nije osuđivan, a što je utvrđeno na osnovu Uvjerenja izvoda iz registra kaznenih evidencija Ministarstva pravde Crne Gore dok otežavajućih okolnosti na strani okrivljenog nije bilo, pa mu je sud na osnovu čl.53 i 54. Krivičnog zakonika, utvrdio kaznu zatvora u trajanju od 30 dana i istovremeno odredio da se ista neće izvršiti ako okrivljeni za vrijeme od 1 godine od dana pravosnažnosti presude ne učini novo krivično djelo.Istovremeno sud je okrivljenom i izrekao novčanu kaznu u iznosu od 200,00 €, a koju je dužan platiti u roku od 15 dana od dana pravosnažnosti presude, a ukoliko ista ne bude plaćena u navedenom roku zamijeniće se tako što će se za svakih započetih 25 (dvadeset pet) eura novčane kazne odrediti 1 (jedan) dan zatvora, a ako okrivljeni plati samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti.Sud je uvjerenja da će se ovom vrstom i visinom kazni u okviru opšte svrhe izricanja krivičnih sankcija predviđenih čl.4 st. 2 KZ postići svrha kažnjavanja propisana čl. 32 istog Zakona. Sud je uvjerenja da je </span><span class="span1">utvrđena i izrečena kazna srazmjerna težini izvršenog krivičnog djela i stepenu krivične odgovornosti okrivljenog, te da će ovako izrečena novčana kazna, kao i utvrđena kazna zatvora pozitivno djelovati na prevaspitavanje okrivljenog i da će ista na njega uticati da ubuduće ne vrši krivična djela.</span>
</li>
<li>
<span class="span1"></span>
</li>
<p>
<span class="span1">    </span><span class="span1">  Odluka o troškovima krivičnog postupka - paušala u iznosu od 30,00 (trideset) eura, odmjerena je s obzirom na trajanje i složenost krivičnog postupka, te imovnog stanje okrivljenog na osnovu čl. 226. st.3. ZKP-a.</span>
</p>
<p>&nbsp;</p>
<p>
<span class="span1">Oštećena  Uprava  za šume P. - PJ B. se radi ostvarivanja imovinsko-pravnog zahtjeva za naknadu štete upućuje na parnični postupak shodno čl.239.st.2.ZKP-a.</span>
</p>
<p>
<span class="span1"></span>
</p>
<p>
<span class="span1">Na osnovu iznijetog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BERANAMA</span>
</p>
<p style="text-align:center;">
<span class="span1">Dana 09.12.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,                                                                                     S U D  I  J  A,</span>
</p>
<p>
<span class="span1">Momirka Fatić                                                                            Milovan Spasović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude nezadovoljna stranka ima </span>
</p>
<p>
<span class="span1">pravo žalbe u roku od 8 (osam) dana od dana </span>
</p>
<p>
<span class="span1">prijema iste i to Višem sudu u Bijelom Polju,</span>
</p>
<p>
<span class="span1">a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
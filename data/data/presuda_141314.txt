<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p4{text-indent:0.5833333in;text-align:center;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-align:justify;hyphenate:auto;font-family:Verdana;font-size:11pt;}
.p7{text-indent:0.5in;text-align:justify;hyphenate:auto;font-family:Verdana;font-size:11pt;}
.p8{text-indent:0.5in;text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
.s1{text-decoration:underline;}
.s2{font-family:Verdana;font-size:11pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br.611/10</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU, kao prvostepeni krivični sud, i to sudija Violeta Raičević kao sudija pojedinac, sa zapisničarem Ljiljanom Joksimović,  u krivičnom  predmetu okrivljenog Š.M.a iz B.Polja, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika CG, po optužnom predlogu ODT-a iz B.Polja, Kt.br.676/10 od 13.11.2010.godine, nakon održanog usmenog, glavnog i javnog pretresa u prisustvu  okrivljenog Š.M.a i njeovog branioca adv. Č.K.a i oštećenog Š.D.a,  a u odsustvu uredno pozvanog  ODT, dana  10.02.2011.godine, donio je i javno objavio:</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3">
<span>Okrivljeni </span><span class="s1">Š.M.O, </span><span> od oca M. i majke M., rodjene K., rodjen .....godine u Bijelom Polju, sa prebivalištem u mjestu F.K., opština Bijelo Polje, državljanin Crne Gore, po zanimanju poljoprivrednik, oženjen, otac troje djece, sa završenom osnovnom školom, lošeg imovnog stanja, neosudjivan.</span>
</p>
<p class="p3"></p>
<p class="p3"></p>
<p class="p4">
<span>K R I V   J E</span>
</p>
<p class="p3"></p>
<p class="p3">
<span>Što je:</span>
</p>
<p class="p3"></p>
<p class="p3">
<span>-Dana, 21.09.2010.godine oko 20,00 h,  u trgovinskoj radnji S."M." u mjestu Ribarevina, opština BIjelo Polje, lako tjelesno povrijedio oštećenog Š.D.a, na način što ga je slomljenom staklenom flašom, sredstvom podobnim da tijelo teško povrijedi ili zdravlje teško naruši udario u predjelu glave, kojom  prilikom mu je nanio povrede u vidu njagnječno razderne rane na licu, ispod lijevog oka,  dužine oko 2 cm i oguljotine kože iznad obrve dimenzije 1 x 0,5 cm,</span>
</p>
<p class="p3"></p>
<p class="p3">
<span>-čime je izvršio krivično djelo laka tjelesna povrede iz čl. 152 st. 2 u vezi st. 1 Krivičnog zakonika Crne Gore,</span>
</p>
<p class="p3"></p>
<p class="p3">
<span>-pa ga sud  primjenom citiranog zakonskog propisa i čl. 2, 4, 5, 13, 15, 32,39 st.2.tač.5, 42, 45, 46,  Krivičnog zakonika Crne Gore i čl. 199, 202, 212  i 364 Zakonika o krivičnom postupku Crne Gore,</span>
</p>
<p class="p3"></p>
<p class="p3"></p>
<p class="p4">
<span>O S U D J U J E </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span> Na novčanu kaznu u iznosu 1.200,oo  €  (hiljadu i dvije stotine evra), koju je dužan da plati u roku od 3 /tri/ mjeseca po pravosnažnosti presude na račun  Depozita novčanih kazni, troškova postupka, paušala CG br.832-150-35, stim što je dokaz o uplati dužan dostaviti krivičnoj pisarnici ovog suda.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>Ako okrivljenii ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,oo /dvadesetpeteura/ € novčane kazne odrediti jedan dan kazne zatvora, a ako okrivljeni  plati samo dio novčane kazne sud će ostatak kazne srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti.</span>
</p>
<p class="p3"></p>
<p class="p3">
<span>Okrivljeni se obavezuje na plaćanje paušala u iznosu od 30 eura, /trideseteura/te na plaćanje troškova krivičnog postupka u iznosu od 33,00 eura /tridesettrieura/ na žiro račun 832-150-35 u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p3"></p>
<p class="p3">
<span>Oštećeni Š.D. se  radi ostvarenja imovinsko pravnog zahtjeva upućuje na parnični postupak.</span>
</p>
<p class="p3"></p>
<p class="p3"></p>
<p class="p5">
<span>O b r a z l o ž e nj e</span>
</p>
<p class="p6"></p>
<p class="p3">
<span>Optužnim predlogom ODT-a u B.Polju, Kt.br.676/10 od 13.11.2010.godine, okrivljenom Š.M.u, stavljeno je na teret izvršenje krivičnog djela laka tjelesna povreda iz čl. 152 st. 2 u vezi st. 1 Krivičnog zakonika CG.</span>
</p>
<p class="p3"></p>
<p class="p7">
<span>Glavni pretres je održan  i zaključen u prisustvu okrivljenog,  njegovog branioca i oštećenog,  a  u odsustvu uredno pozvanog ODT- a shodno čl.453.ZKP.</span>
</p>
<p class="p3"></p>
<p class="p3">
<span>Optužnim predlogom ODT-e u B.Polju predložio da se okrivljeni oglasi krivim i osudi na kaznu po zakonu.</span>
</p>
<p class="p3"></p>
<p class="p3">
<span>Oštećeni Š.D. se tokom postupka pridružio krivičnom gonjenju i istakao da će imovinsko pravni zahtjev ostvariti u parnici.</span>
</p>
<p class="p3"></p>
<p class="p8">
<span>Okrivljeni </span><span class="s1">Š.M.o </span><span> u svojoj odbrani tokom postupka je istakao  da sa oštećenim Š.D.om, koji mu je rodjak, već duže vrijeme nije u dobrim odnosima pa ne govore zbog nekih ranijih provokacija koje mu je D. često upućivao. Kritičnog dana  negdje oko 20 h  nalazio se u S. "M." u mjestu Ribarevine,  u društvu sa M.P.. Sjedjeli su za jednim stolom i pili su pivo iz staklenih flaša.Prodavačica Š.D.a sjedjela je za drugim stolom. U jednom momentu u prodavnicu je ušao Š.D. koji se okrenuo  ka njemu i M., pa je M.P.pružio lijevu ruku  dok je desnom rukom, stisnutom pesnicom zamahnuo  i udario  njega (M.)  jedanput u predjelu nosa, zbog čega mu je krenula krv i na momenat je izgubio svijest. Zatim mu  je Š.D. navukao  majicu na glavu  i više puta ga  udarao pesnicama u predjelu glave i tijela, grudi i stomaka. U trenutku dok je zadobijao povrede od D.a mahao je rukama pokušavajući da istog odvoji od sebe, ali tom prilikom  nije imao u rukama flašu  niti bilo koji drugi predmet.Sve ovo trajalo je par minuta , nakon čega se izvukao  iz svoje majice  i pobjegao kroz vrata  prodavnice. Zbog  zadobijenih povreda koje su bile brojne i to u vidu modrica u predjelu grudi, ruku i vrata  te krvi iz nosa, nije se javljao ljekaru iz razloga što su on i D. rodjaci  pa nije htio  slučaj da prijavi policiji. Nije mu poznato na koji način i kada je  Š.D.zadobio povredu u predjelu glave jer on nije ni jednom uspio da povrijedi istog i ako je mahao rukama da bi se odbranio od njega. Staklene flaše iz kojih su pili pivo    nalazile su se na stolu   a kada ga je Š.D. napao došlo je do prevrtanja stola  i pada flaša na pod.Nadalje je istakao da kritičnom prilikom  nije vidio povrede na oštećenom kada je ušao u kafanu.  U objektu gdje se odigrao dogadjaj postoje dvije klupe i dva stola. Sjedio je na jednoj od klupa stim što je bio oslonjen na zid  a sto se nalazio ispred njega.Kritični dogadjaj trajao je veoma krtako  obzirom da ga je oštećeni udarao dok se on  nalazio u sjedećem položaju i branio se granajući rukama.D. je došao 15 minuta poslije njega. Istakao je da je D. svo vrijeme bio u stojećem položaju i nije vidio da li je isti  tokom dogadjaja posrtao.Stolovi u kafani su bili drveni a stolice sa metalnim  ćoškovima. Po stolu i podu  je bilo polomljenog stakla. </span>
</p>
<p class="p9"></p>
<p class="p10">
<span>	</span><span class="s2">U završnoj riječi branilac okrivljenog čiju završnu riječ je okrivljeni u potupnosti prihvatio u bitnom je istakao da je okrivljeni  kritičnom prilikom postupao  u nužnoj odbrani  jer je njegovo ponašanje izazvao protivpravni napad od strane oštećenog  zbog čega je predložio da ga sud oslobodi od optužbe.</span>
</p>
<p class="p6"></p>
<p class="p7">
<span>Radi utvrdjivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu,  izveo  sledeće dokaze: saslušao oštećenog u svojstvu svjedoka  Š.D.a, saslušao svjedoke Š.D.u i M.P.a , izvršio uvid u medicinsku dokumentaciju na ime oštećenog Š.D.a, pročitao nalaz  i mišljenje vještaka medicinske struke dr S.M.a sa zapisnika Kri.br.433/10 od 09.11.2010.godine,  saslušao istog vještaka na okolnosti  pojašnjenja nalaza i mišljenja i izvršio uvid u izvod iz KE na ime okrivljenog.Drugih predloga za dopunu dokaznog postupka nije bilo. </span>
</p>
<p class="p7"></p>
<p class="p7">
<span>Naime iz iskaza oštećenog Š.D.a  koji je saslušan u svojstvu svjedoka proizilazi da se dana 21.09.2010.godine,  oko 20 h  nalazio u prodavnici  S."M." u mjestu Ribarevine gdje je imao namjeru da kupi cigarete. U prodavnici je primijetio Š.M.a sa kojim  već duže vrijeme ne govori  i ako su rodjaci. Kada ga je ugledao, M. mu je nešto rekao, na šta mu je on odgovorio da se više neće raspravljati.M. se u tom trenutku nalazio iza njegovih ledja  pa čim mu je  ovo saopštio , nasrnuo je na njega. On ga je uhvatio za ruke  gurajući ga od sebe  nakon čega je M. sjeo na jedan sto  koji se nalazio  u objektu . Primijetio je da je prodavačica  po imenu D. vidjeviši to istrčala iz prodavnice. Odmah je krenuo prema izlaznim vratima u kom trenutku mu je M. prišao sa ledja, uhvatio ga za rame  te kada se okrenuo prema njemu, M.  ga je slomljenom staklenom flašom udario u predjelu glave, tačnije  u predjelu lijevog oka, od kojeg udarca je pao na pod. Na kratko je izgubio svijest.</span>
</p>
<p class="p7"></p>
<p class="p7"></p>
<p class="p7">
<span>Svjedok  Š.D.a u bitnom je istakla da se kritičnog dana nalazila na svom radnom  mjestu u S. "M." gdje je sjedjela za stolom u društvu  sa dvojicom momaka. Za drugim stolom sjedjeli su Š.M.o i M.P. koji su pili pivo iz staklenih flaša i bili su  u pijanom stanju.U jednom trenutku u objekat je ušao  Š.D. koji se pozdravio sa njom i obratio  joj se riječima "imaju li cigarete Drina", a odmah  zatim je prišao za M.v sto pa su se počeli nešto raspravljati. Pošto su govorili glasnije ona se uplašila i izašla iz objekta zajedno sa svoja dva druga. Kada se vratila u prodavnicu  Š.D. je bio krvav po licu i ležao je na podu  na kom su se nalazile polomljene  čaše i flaše. Primijetila je da je bilo svadje izmedju D.a i M. a ko je koga prvi napao to nije vidjela.Izmedju okrivljenog i oštećenog na samom početku dogadjaja nije bilo odmah fizičkog kontakta  već su počelii da se raspravljaju i ta rasprava je trajala veoma kratko zbog čega je ona  izašla iz prodavnice. D. je pružio ruku M. sa namjerom da se sa njim pita, a što je ona vidjela  a poslije su počeli da se raspravljaju i svadjaju D. i M. zbog čega je napustila prodavnicu. Dok je trajala svadja na početku M. je ustao. Istakla je da je poslije kritičnog dogadjaja, nekoliko dana kasnije Š.M.o  njoj   nudio novac u iznosu od 300 € kako bi svjedočila u njegovu korist, što nije prihvatila.</span>
</p>
<p class="p7"></p>
<p class="p7">
<span>Svjedok M.P.u bitnom je istakao da se kritičnom prilikom  nalazio u društvu sa Š.M.om u objektu S. "M." gdje su sjedjeli za stolom i pili pivo iz staklenih flaša. U jednom momentu, u prodavnicu  je u vidno pijanom stanju ušao  Š.D. i krenuo ka njemu i M.. Njemu je pružio  lijevu ruku  a desnom je bez ikakvog povoda i razloga , a da predhodno nijesu progovorili ni jednu riječ  stisnutom pesnicom jedan put udario Š.M.a, od kojeg udarca je M. pao na pod ali je odmah ustao i gurnuo D.a   koji je posrnuo i u toku pada je udario glavom od metalnu stolicu a zatim pao na pod.</span>
</p>
<p class="p7"></p>
<p class="p7">
<span>Iz medicinske dokumentacije na ime oštećenog Š.D.a koju čini  ljekarski izvještaj specijaliste hirurga Opšte bolnice u Bijelom Polju od 21.09.2010.godine,  te nalaza i  mišljenja vještaka medicinske struke dr. S.M.a proizilazi da je oštećeni zadobio laku tjelesnu povredu u vidu nagnječno razderne rane  na licu ispod lijevog oka dužine oko 2 cm  a takodje i oguljotinu kože iznad obrve dimenzije 1 x 0,5 cm te da je povreda najvvjerovatnije nastala od udara tupo tvrdom silom u predjelu lica  i mogla je nastati od udarca tupo tvrdog dijela pivske flaše.Vještak je pojasnio da  s obzirom na karakteristike opisane poverede smatra da je mnogo veća vjeravatnoća da je povreda nastala od udara  tupo tvrdim predmetom u predjelu lica u odnosu na vjerovatnoću da je nastala  prilikom pada, udarom  u tupo tvrdi predmet, jer da je povreda nastala prilikom pada došlo bi do nastanka drugih povreda  a ne samo nagnječno razderne rane ispod lijevog oka.Navedena povreda mogla je nastati  udarom staklene pivske flaše. S obzirom da je rana opisana kao nagnječno razderna rana  povreda je mogla nastati od udara tupog dijela  pivske flaše. Navedene povrede su locirane  blizu jedna druge što ide u prilog činjenici da je veća površina  tupo tvrdog predmeta  kojim je povreda nanijeta. Istakao je da je povreda nastala jednokratnim dejstvom i mogla je nastati udarom  tupo tvrdog dijela slomljene flaše.</span>
</p>
<p class="p7"></p>
<p class="p7">
<span>Iz izvoda iz KE na ime okrivljenog utvrdjuje se da isti do sada nije osudjivan.</span>
</p>
<p class="p7"></p>
<p class="p7">
<span>Sud je cijeneći dokaze pojedinačno i u  medjusobnoj povezanosti dovodeći ih  u kontekst sa navodima odbrane okrivljenog  utvrdio činjenično stanje  i na osnovu istog zaključio  da je okrivljeni Š.M.o  izvršio krivično djelo laka tjelesna povreda iz čl.152.st.2. u vezi st.1. KZ zbog čega je kriv.</span>
</p>
<p class="p3"></p>
<p class="p3">
<span>Naime, sud je cijenio odbranu okrivljenog  kao neosnovanu i sračunatu na izbjegavanje krivične odgovornosti pa istu nije   prihvatio iz više razloga. Ovo posebno  što je njegova odbrana demantovana iskazom oštćenog  Š.D.a, koji je  bio  kategoričan u pogledu odlučnih činjenjenica, istakavši da ga je kritičnom prilikom okrivljeni   udario  slomljenom staklenom flašom  kojom prilikom mu je nanio povredu, a koji iskaz je sud u potpunosti prihvatio  obzirom da je pouzdan  jer ima utemeljenje u  medicinskoj dokumentaciji i nalazu i mišljenju vještaka medicinske struke  koji je po ocjeni suda stručno i objektivno sačinjen, a na bazi raspoloživih podatataka.Sud je cijenio  iskaz svjedoka  Š.D.e  ali iz istog nije mogao utvrditi pravno relevantne činjenice  vezane za  kritični dogadjaj, naročito  okolnost  fizičkog kontakta izmedju okrivljenog i oštećenog, jer se u tom  momentu nije nalazila u prodavnici.</span>
</p>
<p class="p3"></p>
<p class="p3">
<span>Sud je cijenio iskaz svjedoka M.P.a, kao neosnovan i sračunat na pomaganje krivičnom položaju okrivljenog  pa isti nije prihvatio sa razloga što način  na koji je  ovaj svjedok predstavio dogadjaj nema uporište u medicinskoj dokumentaciji na ime oštećenog i nalazu i mišljenja vještaka medicinske struke.</span>
</p>
<p class="p3"></p>
<p class="p7">
<span>Na osnovu svega izloženog,a imajući u vidu iskaz oštećenog  Š.D.a te sadržinu medicinske dokumentacije na njegovo ime i s tim u vezi nalaz i mišljenje vještaka medicinske struke  nedvosmisleno se zaključuje da je okrivljeni Š.M.o dana, 21.09.2010.godine oko 20,00 h,  u trgovinskoj radnji S. "M." u mjestu Ribarevina, opština BIjelo Polje, lako tjelesno povrijedio oštećenog Š.D.a, na način što ga je slomljenom staklenom flašom, sredstvom podobnim da tijelo teško povrijedi ili zdravlje teško naruši udario u predjelu glave, kojom  prilikom mu je nnanio povrede u vidu njagnječno razderne rane na licu, ispod lijevog oka,  dužine oko 2 cm i oguljotine kože iznad obrve dimenzije 1 x 0,5 cm.</span>
</p>
<p class="p7"></p>
<p class="p7">
<span>Postupajući na opisani način u radnjama okrivljenog stekla su se sva obilježja krivičnog djela laka tjelesna povreda  iz čl.152.st.2. u vezi st.1. KZ CG koje krivično djelo  postoji  kada počinilac drugog lako tjelesno povrijedi ili  mu zdravlje lako naruši, a pri tom su povrede nanesene oružjem, opasnim orudjem, ili drugim sredstvom podobnim da  tijelo teško povrijedi ili zdravlje teško naruši. Okrivljeni je krivično djelo za koje je oglašen krivm  izvršio sa umišljajem , jer je bio svjestan da je staklena flaša,  kojom je kritičnom prilikom udario  oštećenog, sredstvo podobno da tijelo teško povrijedi ili zdravlje teško naruši pa je u tom pravcu i preduzeo činjenje.</span>
</p>
<p class="p7"></p>
<p class="p7">
<span>Cijeneći odbranu okrivljenog i stim u vezi  iskaz svjedoka M.P.a, a vezano za okolnosti početka sukoba,  proizilazi da su tvrdnje okrivljenog u smislu postojanja  odbrane  od napada oštećenog  nepouzdane. Pri tom se sud rukovodio logikom i zaključio da je nelogično da  okrivljeni  poslije dogadjaja  na način kakvim  ga je predstavio, nije zatražio medicinsku pomoć  i poslije toliko navodno nanijetih povreda od oštećenog, već se udaljio sa lica mjesta, pa  su njegovi navodi  u smislu postojanja nužne odbrane neosnovani.</span>
</p>
<p class="p7"></p>
<p class="p7">
<span>Za krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore zaprijećena je kazna zatvora do tri godine.</span>
</p>
<p class="p3"></p>
<p class="p7">
<span>Odlučujući o vrsti i visini kazne okrivljenom sud je cijenio sve okolnosti iz čl. 42 KZ CG, pa je od olakšavajućih okolnosti  cijenio da se radi o porodičnom čovjku, koji je oženjen, otac troje djece,  do sada neosudjivan pa je olakšavajuće okolnosti na strani okrivljenog sud  cijenio kao osobito olakšavajuće te istog osudio na novčanu kaznu  u iznosu naznačenom izrekom presude kao blažu vrstu krivične sankcije primjenom čl.45 i 46. KZ  cijeneći  da će se i sa ublaženom  kaznom prema okrivljenom u potpunosti ostvariti svrha kažnjavanja i uticati na njega da ubuduće ne vrši krivična djela te postići ciljevi specijalne i generalne prevencije shodno čl.32.KZ. </span>
</p>
<p class="p3"></p>
<p class="p3">
<span>Prilikom odmjeravanja novčane kazne sud je posebno cijenio imovno stanje okrivljenog pa je istu odredio u granicama zakonskog minimuma obzirom da se  novčana kazna  za krivična djela za koja je propisna kazna zatvora do tri godine može izreći najmanje u iznosu od 1.200 eura, a ovo shodno čl.39.st.2. tač.5.KZ. </span>
</p>
<p class="p3"></p>
<p class="p3">
<span>Sud je obavezao okrivljenog na plaćanje paušala u iznosu od 30 €, koji troškovi paušala su odredjeni s obzirom na složenost i trajanje postupka te imovinske prilike optuženog, ovo shodno odredbi čl. 199 ZKP CG.</span>
</p>
<p class="p3"></p>
<p class="p3">
<span>Okrivljeni se obavezuje na plaćanje troškova krivičnog postupka u iznosu od 33,00 €, koji troškovi se odnose na nagradu vještaku medicinske struke  koji su unaprijed isplaćeni iz predračunskih sredstava suda, ovo shodno čl. 202 ZKP-a CG.</span>
</p>
<p class="p3"></p>
<p class="p3">
<span>Oštećeni Š.D. se radi ostvarenja imovinsko pravnog zahtjeva upućuje na parnični postupak, shodno čl.212.ZKP-a.</span>
</p>
<p class="p7"></p>
<p class="p7">
<span>Sa iznijetog odlučeno je kao u izreci presude.</span>
</p>
<p class="p3"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 10.02.2011.godine</span>
</p>
<p class="p6">
<span>Zapisničar,									S u d i j a ,</span>
</p>
<p class="p6">
<span>Ljiljana Joksimović 			                                          Violeta Raičević </span>
</p>
<p class="p6"></p>
<p class="p9"></p>
<p class="p9"></p>


</body>
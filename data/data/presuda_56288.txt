<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 0.875in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>				</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.74/12.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br.59/12. od   14.5.2012. godine Osnovnog Državnog Tužilaštva iz Rožaja, protiv okrivljenog D. M. iz Rožaja, zbog krivičnog djela utaja poreza i doprinosa iz čl. 264.st.1. Krivičnog Zakonika, nakon održanog glavnog i javnog pretresa u prisustvu Zamjenika Osnvonog Državnog Tužioca Kalač Aldina iz Rožaja i okrivljenog, dana 11.6.2012.godine, donio je i  javno objavio</span>
</p>
<p class="p3"></p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni D. M.,  JMBG . od oca H. i majke Ismete, rodj. M., rodjen .. godine, u Rožajama, gdje i živi, drž. CG, razumije Crnogorski jezik, koji mu je i maternji, pismen, završio gimnaziju, student prve godine Univerziteta u Novom Pazaru, neoženjen, siromašnog imovnog stanja, neosudjivan.</span>
</p>
<p class="p3"></p>
<p class="p3">
<span>				K R I V   J E</span>
</p>
<p class="p4">
<span>Što  je:</span>
</p>
<p class="p3">
<span>	u periodu od 14.05.2009. godine, do 31.12.2011.godine, u namjeri da pravno lice DOO “Dautović Company” Rožaje, čiji je izvršni direktor, izbjegne plaćanje poreza protivno odredbama čl. 18, 20, 24, 31 i 53. Zakona o porezu na dodatu vrijednosti (Sl.list RCG 65/01, 12/02, 38/02, 72/02, 21/03, 76/05, 04/06 i Sl.list CG 16/07) i odredbama čl. 4. Zakona o računovodstvu i reviziji (Sl.list. RCG br. 69/05 i Sl.list CG 80/08), nije se prijavio i registrovao u Poreskoj upravi Crne Gore kao poreski obveznik, već je prikrivao podatke koji su od uticaja na utvrđivanje obaveza-poreza, i to izvršene usluge za izradu metalnih ograda i konstrukcija u ukupnom iznosu od 54.452,31 Eura, na koji iznos nije obračunavao porez na dodatu vrijednost, niti je isti knjižio u svojim poslovnim knjigama, prijavljivao i plaćao Poreskoj upravi Crne Gore, izbjegavajući na taj način plaćanje PDV u ukupnom iznosu od 5.512,34 Eura, </span>
</p>
<p class="p4">
<span>-čime je izvršio krivično djelo utaja poreza i doprinosa iz čl. 264. st.1. Krivičnog zakonika.</span>
</p>
<p class="p3">
<span>	Pa mu sud na osnovu pomenutog zakonskog propisa, primjenom čl. 4.13.15.32. 36.39.42.53.54.55.Krivičnog Zakonika, čl. 226.229. i 374. Zakonika o Krivičnom Postupku  i z r i č e</span>
</p>
<p class="p3"></p>
<p class="p3">
<span>				USLOVNU OSUDU</span>
</p>
<p class="p3"></p>
<p class="p4">
<span>Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ukoliko osudjeni u roku od jedne godine dana ne izvrši novo krivično djelo.</span>
</p>
<p class="p3">
<span>	Da plati ovom sudu na ime troškova krivičnog postupka iznos od 154 eura in a ime paušala iznos od 40 eura, u roku od 15 dana po pravnosnažnosti ove presude,  i</span>
</p>
<p class="p3"></p>
<p class="p3">
<span>				O S U DJ U J E</span>
</p>
<p class="p3"></p>
<p class="p3">
<span>	NA NOVČANU KAZNU u iznosu od 200 (dvijestotine) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će istu zamijeniti tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p3"></p>
<p class="p3">
<span>			</span>
</p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.59/12. od 14.5.2012.godine, protiv okrivljenog D. M. iz Rožaja, zbog krivičnog djela utaja poreza i doprinosa iz čl. 264.st.1. KZ.</span>
</p>
<p class="p3">
<span>	Na glavnom pretresu Zamjenik ODT-a iz Rožaja istakao je da je izvedenim dokazima utvrdjeno da je okrivljeni izvršio krivično djelo koje mu se  optužbom stavlja na teret. Predložio je da sud istog oglasi krivim za izvršeno krivično djelo i izrekne mu uslovnu osudu kojom će mu utvrditi kaznu zatvora u trajanju od 30 dana i istovremeno odrediti da se ista neće izvršiti ukoliko isti u roku od jedne godine dana ne izvrši novo krivično djelo i osudi ga na novčanu kaznu u iznosu od 200 eura.</span>
</p>
<p class="p3">
<span>	Okrivljeni D. M. na glavnom pretresu je izjavio da ne priznaje izvršenje krivičnog djela ni krivicu za krivično djelo za koje je optužen.</span>
</p>
<p class="p3">
<span>	U svojoj odbrani ponovio je iskaz dat pred ODT-om u Rožajama, na zapisniku Kt.br.59/12. od 19.4.2012.godine, ističući :  da je izvršio direktor DOO „Dautović company“ sa sjedištem u Rožajama, koje se bavi obradom metala i metalnih konstrukcija i da je registrovano u poreskoj upravi 2008. godine. Preduzeće nije bilo registrovano kao PDV obveznik. Za izvršene usluge u firmi je izdavao račune i obračunavao PDV iznos, s tim što nije znao da nije registrovan kao PDV obveznik, tako da isti nije plaćao. U računima koje je izdavao upisivao je broj rješenja izvršene opšte registracije, kao i PDV broj. Da je preduzeće ostvarilo promet koji je prelazio iznos od 18.000 eura, ali bez obzira na to kod Poreske uprave nije bilo registrovano kao PDV obveznik. Nije mu poznato da li je uplaćivan porez na dobit pravnog lica, obzirom da je te poslove obavljao njegov otac. Dana 28.3. ove godine izvršena je finansijska kontrola u preduzeću i sačinjen je zapisnik o tom nadzoru za 2009. 2010. i 2011. godinu, dok je za 2008. godinu bio slobodni PDV, u iznosu od 18.000 eura, koji nije bio u obavezi da plati. Da će platiti kao poreski obveznik PDV, kao i porez na dobit pravnog lica za naznačeni vremenski period. Njegova firma je u 2010. i 2011.godini loše poslovala.</span>
</p>
<p class="p3">
<span>	Na glavnom pretresu je još istakao: da je od ukupno utvrdjenog iznosa 5.512,34 eura na ime obračunatog, a neuplaćenog PDV-a platio 350 eura, a da će preostali iznos uplatiti. </span>
</p>
<p class="p3">
<span>	Na glavnom pretresu sud je izveo dokaze: saslušanjem u svojstvu svjedoka Novović Momčila, pročitao rješenje o registraciji Poreske uprave PJ Berane br. 62-01-00590-4 od 01.9.2008.g, pročitao zapisnik o izvršenom inspekcijskom nadzoru Poreske uprave PJ Berane br.03/18-5-112/1. od 28.3.2012. godine, pročitao rješenje o registraciji za PDV Poreske uprave PJ Berane broj 62/31-00626-3 od 21.3.2012.godine, po saglasnosti stranaka pročitao nalaz i mišljenje i dopunu tog nalaza vještaka ekonomsko finansijske struke Šabović Hamida dat na zapisniku Kt.br.59/12. od 08.5. i 11.5.2012.godine, pred ODT-om u Rožajama, te i pročitao izvod iz kaznene evidencije na ime okrivljenog.</span>
</p>
<p class="p3">
<span>	Svjedok N. M. istakao je: da radi u Poreskoj upravi Crne Gore, kao poreski inspektor.  Da je u preduzeću DOO „Dautović Company“ po dobijenom nalogu izvršio nadzor o utvrdjivanju  i plaćanju poreza i drugih dažbina za period 2009 – 2011. godina. U vezi izvršenog nadzora sačinio je zapisnik od 28.3.2012.godine. Utvrdio je da ovo preduzeće nije bilo registrovano u Poreskoj upravi kao PDV obveznik, a što je moralo uraditi, obzirom da je godišnji prihod poslovanja bio veći od 18.000 eura. U naznačenom vremenskom periodu utvrdio je da je  u  izdatim računima upisivan porez, ali isti nije uplaćen. Iznos poreza je iskazan kao prihod poslovanja. Utvrdio je da za naznačeni period nije platio porez u iznosu od 8.182,69 eura. S tim što je u isti uračunata i 2008. godina, kao i vrijeme do 14.5.2009.godine.  Za period od 14.5.2009.godine do 31.12.2011. godine taj iznos je bio manji. </span>
</p>
<p class="p3">
<span>	Iz nalaza i mišljenja kao i dopune nalaza i mišljenja vještaka ekonomsko finansijske struke Šabović Hamida se vidi da je ukupno ostvareni prihod u preduzeću DOO „Dautović Company“ od 01.9.2008.godine, do 31.12.2011. godine,  iznosio 97.513 eura. Na taj prihod nije bio obračunat, knjižen kao obaveza, prijavljen i plaćen pripadajući PDV. Da je preduzeće nakon izvršene kontrole i upozorenja od strane inspektora izvršilo obračun svih poreza, knjiženje, sačinilo i Poreskoj upravi CG prijavilo sve poreze zaključno sa 31.12.2011.godine, ali da zbog nelikvidnosti iste nije uplatilo. Da je na dan 07.5.2012.godine od ukupnog iznosa poreza uplaćeno 350 eura na ime PDV-a. Ostvaren je ukupni prihod u ovom preduzeću od 14.5.2009.godine, do 31.12.2011.godine u iznosu od 54.452,31 euro. Da je na ovaj iznos bila obaveza plaćanja PDV-a od 5.512,34 eura, koji nije uplaćen. </span>
</p>
<p class="p3">
<span>	Cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene sud utvrdio činjenično stanje opisano u izreci presude. </span>
</p>
<p class="p3">
<span>	Utvrdjeno činjenično stanje proizilazi iz svih izvedenih dokaza koje je sud u  svemu prihvatio kao tačne, objektivne, medjusobno saglasni i kao takvi se podudaraju i sa iskazom okrivljenog. Naime, iz izvedenih dokaza se vidi da je okrivljeni izvršni direktor u preduzeću DOO „Dautović Company“. Da u vremenskom periodu od 14.5.2009. do 31.12.2011.godine, ovo preduzeće nije bilo regstrovano u Poreskoj upravi CG  kao PDV obveznik. Da je u naznačenom vremenskom periodu ostvaren ukupan prihod u iznosu od 54.452,31 euro na koji iznos je bila obaveza da se plati PDV od 5.512,34 eura, koji iznos okrivljeni nije uplatio, a isti je nakon izvršene kontrole od strane svjedoka Novović Momčila, kao poreskog inspektora obračunat u ovom preduzeću  i da je od tog iznosa do 07.5. 2012.godine uplaćeno ukupno 350 eura.  Ove činjenice proizilaze iz iskaza svjedoka Novović Momčila,zapisnika o izvršenom inspekcijskom nadzoru br. 03/18-5-112/1. od 28.3.2012.godine,  nalaza i mišljenja vještaka ekonomsko finansijske struke Šabović Hamida, čiji je nalaz sud prihvatio kao objektivan, stručan i kao takav ničim nedoveden u sumnju, rješenja o registraciji poreske uprave PJ Berane br.62-01-00590-4. od 01.9.2008.godine, rješenja  o registraciji za PDV br. 62/31-00626-3. od 21.3.2012.godine.</span>
</p>
<p class="p3">
<span>	Iz iskaza okrivljenog se vidi da je isti izvršni direktor u ovom preduzeću , te da isto nije bilo registrovano u Poreskoj upravi kao PDV obveznik, a da je za izvršene usluge u računima upisivao iznos PDV-a koji nije uplaćivan, osim iznosa od 350 eura. Njegov iskaz u ovom dijelu sud je prihvatio kao tačan  i isti u tom dijelu je sud uzeo kao dokaz, jer je saglasan sa izvedenim dokazima. Medjutim, njegov iskaz u preostalom dijelu sud je ocijenio kao sračunat ka umanjenju krivičnopravne odgovornosti.</span>
</p>
<p class="p3">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela utaja poreza i doprinosa iz čl. 264.st.1. KZ izvršenog na način, vrijeme i mjestu kako je činjenično opisano u izreci presude. Naime, ovo krivično djelo čini lice koje izmedju ostalog  u namjeri  da izbjegne potpuno ili djelimično plaćanje poreza, doprinosa ili drugih propisanih dažbina, ne prijavi zakonito stečeni prihod, odnosno predmete ili druge činjenice koje su od uticaja na utvrdjivanje ovakvih obaveza, a iznos obaveze čije se plaćanje izbjegava prelazi 1.000 eura.  Iz utvrdjenog činjeničnog stanja proizilazi da je okrivljeni postupajući na opisani način ostvario sva bitna obilježja ovog krivičnog djela jer na ukupnu dobit preduzeća za naznačeni period nije obračunao PDV u iznosu 5.512,34 eura i isti platio.</span>
</p>
<p class="p3">
<span>	Cijeneći psihički odnos okrivljenog prema izvršenom krivičnom djelu, sud je našao da je isti u konkretnom slučaju postupao sa umišljajem, jer je bio svjestan da na ostvareni prihod za naznačeni period  nije obračunao i platio PDV, te i da preduzeće čiji je izvršni direktor kod poreske uprave CG nije bilo registrovano kao PDV obveznik, a znao je da je to morao uraditi, te da nije na taj način prijavio stečene prihode u namjeri  da izbjegne plaćanje PDV-a, te je na to i pristao. </span>
</p>
<p class="p3">
<span>	Za izvršeno krivično djelo sud je našao da je okrivljeni krivičnopravno odgovoran, te gaje za isto oglasio krivim pošto je našao da nema elemenata koji bi isključivali njegovu krivičnopravnu odgovornost i obzirom na kumulativnu propisanost kazni u Zakonu za ovo krivično djelo  istom izrekao uslovnu osudu kojom mu je utvrdio kaznu zatvora u trajanju od 30 dana i istovremeno odredio da se ista neće izvršiti ukoliko isti u roku od jedne godine dana ne izvrši novo krivično djelo i osudio ga na novčanu kaznu u iznosu od 200 eura. </span>
</p>
<p class="p3">
<span>	Priliom izricanja uslovne osude kao mjere upozorenja i osude na novčanu kaznu, sud je imao u vidu ličnost izvršioca ovog krivičnog djela, da se radi o mladjem čovjeku, njegovo dosadašnje vladanje, a što potvrdjuje i njegova dosadašnja neosudjivanost, da je student prve godine fakulteta, njegove lične prilike, njegov odnos prema izvršenom krivičnom djelu, koje okolnosti sveukupno je sud uzeo kao olakšavajuće okolnosti, te je  imajući u vidu svrhu uslovne osude kao mjere upozorenja, našao da će se izricanjem uslovne osude  uz prijetnju kaznom, dovoljno uticati na okrivljenog da ne učini novo krivično djelo, a da će se sa novčanom kaznom u naznačenom iznosu postići svrha kažnjavanja iz čl. 4. u vezi čl. 32. KZ.</span>
</p>
<p class="p3">
<span>	U smislu čl. 226. i 229. ZKP sud je obavezao okrivljenog da plati na ime troškova krivičnog postupka iznos od 154 eura, a koji troškovi se odnose na ime naknade za dati nalaz i mišljenje vještaku ekonomsko-finansijske struke, kao i da plati na ime pauašala iznos od 40 eura, a ovo imajući u vidu trajanje i složenost krivičnog postupka.</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 11.6.2012.godine.</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.						    Camić Zahit s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti</span>
</p>
<p class="p3">
<span>žalba u roku od 8 dana od dana prijema iste i to</span>
</p>
<p class="p3">
<span>Višem sudu u Bijelom Polju, a preko ovog suda.</span>
</p>
<p class="p3">
<span>	</span>
</p>
<p class="p3"></p>
<p class="p5"></p>
<p class="p6"></p>


</body>
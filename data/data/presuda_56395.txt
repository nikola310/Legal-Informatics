<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>										K.br.61/11</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud u vijeću sastavljenom od sudije Pejović Branka kao predsednika vijeća i sudija porotnika Djondović Jovana i Lončar Vasilija kao članova vijeća uz sudjelovanje zapisničara Djondović Milenke u krivičnom predmetu protiv okrivljenih S. S. i V.  D. iz P., zbog krivičnog djela ugrožavanje sigurnosti iz čl. 168. st.2. u vezi st. 1. KZ CG i krivičnog djela napad na službeno lice u vršenju službene dužnosti iz čl. 376.st.3. u vezi st. 1. KZ CG, po optužnici ODT Pljevlja Kt.br.367/10 od 24.01.2011. godine, nakon održanog glavnog i javnog pretresa u prisustvu zamjenika ODT-a Pljevlja Golubović Sanje, okrivljenih i ošteženih dana 30.03.2011. godine, donioje i javno objavio </span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	 Okrivljeni </span><span class="s1">S.  S.</span><span>,   JMBG .... od oca S. i majke N.  rodjena Z., rodjen u selu G. opština P. .... godine, živi u selu B. opština P., državljanin CG, ne zaposlen, oženjen, otac jednog djteta, pismen završio osnovnu školu, vojsku služio 2000/2001. godine u Nikšiću, vodi se u  VE, lošeg imovnog stanja, ranije osudjivan presudom ovog Suda K.br.62/02 od 26.06.2002. godine zbog krivičnog djela iz čl. 37. st.2. KZ RCG izrečena mu novčana kazna, presudom ovog Suda K.br.30/03 od 28.04.2004. godine zbog krivičnog djela iz čl. 145. KZ CG, osudjen na 8 mjeseci zatvora izdržao kaznu, presudom ovog suda K.br.135/06 od 26.09.2006. godine zbog krivičnog djela iz čl. 152. st.2. KZ CG, osudjen kaznom zatvora od 30 dana izdržao kaznu, presudom ovog Suda K.br.101/08 od 26.08.2008. godine zbog krivičnog djela iz čl. 376. st.3. KZ CG, osudjen 6 mjeseci zatvora, presudom ovog suda K.br.66/08 od 19.08.2008. godine zbog krivičnog djela iz čl. 328. st.3. KZ CG osudjen na novčanu kaznu i presudom ovog Suda K.br.146/08 od 24.02.2009. godine zbog krivičngo djela iz čl. 399. KZ CG osudjen na kaznu zatvora od 3 mjeseca, kaznu izdržao.</span>
</p>
<p class="p1"></p>
<p class="p1">
<span>	Okrivljeni </span><span class="s1">V.  D.</span><span>,  JMBG ....  od oca M. i majke D.  rodjena B., rodjen u P. dana .... godine, živi u P. ul. III S. br.., državljanin CG, ne zaposlen, ne oženjen, bez djece, pismen završio srednju školu, vojsku nije služio, vodi se u  VE, izdržavaju ga roditelji, ranije osudjivan presudom ovog Suda K.br.29/10 od 02.06.2010. godine zbog krivičnog djela iz čl. 168. st.2.  i čl. 152. st.2. KZ CG, izrečena mu uslovna osuda i novčana kazna i presudom ovog Suda K.br.104/10 od 23.09.2010. godine zbog krivičnog djela iz čl. 152. st.2. KZ CG izrečena mu uslovna osuda.</span>
</p>
<p class="p1"></p>
<p class="p1"></p>
<p class="p2">
<span class="s1">K r i v i    s u</span>
</p>
<p class="p1"></p>
<p class="p1">
<span>	Što su:</span>
</p>
<p class="p1">
<span>	a) dana 19.11.2010. godine oko 24,00 časa u lokalu "V." u mjestu S. G. opština P. ugrozili sigurnost oštećenim J. Ž. i Š. S. prijetnjom da će napasti na život i tijelo oštećenih i njihove djece, na način što su odmah po ulasku u lokal  "V." prišli stolu za kojim su sjedeli oštećeni J. i Š. i oštećenim, okrivljeni V.  zaprijetio govoreći "šta je mangupi, izadjite da se bijemo, pičke policijske, sada nemate uniformu, poklaću vam djecu, ubiću vas, baciću vam bombu", a okrivljeni S.  prijetio govoreći "poklaću vas, </span>
</p>
<p class="p1"></p>
<p class="p2">
<span> </span>
</p>
<p class="p2"></p>
<p class="p1">
<span>vratiću vam za sva privodjenja, poklaću vam djecu", te su oštećeni odmah napustili lokal i pozvali policiju,</span>
</p>
<p class="p1">
<span>	čime su kao saizvršioci izvršili krivično djelo ugrožavanje sigurnosti iz čl. 168. st.2. u vezi st. 1. KZ CG,</span>
</p>
<p class="p1">
<span>	</span>
</p>
<p class="p1">
<span>	b) dana 20.11.2010. godine oko 00,30 časova ispred lokala "V." u mjestu S. G. opština P., prijetili da će napasti na službena lica - policajce M. D., M. G., J. M., C. H. i V. M. u vršenju poslova javne bezbijednosti privodjenja okrivljenih u UP PJ Pljevlja, na način što okrivljeni nisu postupili po zahtjevu policajaca da sa njima podju u UP PJ Pljevlja, već je okrivljeni V. rekao okrivljenom S. "djećeš pičko, jebali te oni, vrati se", te je okrivljeni S. pošao da se vrati, a okrivljeni V. se obratio policajcima "jeli vas to Š. zvao, jebem li mu majku, zaklaću ga", nakon čega su policajci okrivljenim izdali naredjenje da sa njima podju jer će u suprotnom upotrebiti sredstva prinude, pa je okrivljeni S. pošao, dok je okrivljeni V. pružio pasivni i aktivni otpor, te su policajci M. D., V. M. i M. G. savladali otpor okrivljenog i istom stavili sredstva za vezivanje na ruke, te prilikom izvodjenja iz lokala i dovodjenjem do službenog vozila, okrivljeni V. i S. su više puta policajcima upućivali riječi prijetnje "što nas privodite, sve će mo vas pobiti, sve će mo vas poklati, poklaćemo vam djecu, bacićemo vam bombu u stanicu", a okrivljeni V. je i dalje prijetio govoreći "prenesite Š., ako njega nemognem ubiti, zaklaću mu dijete, od njega sam jači, silova ću mu ćerku i ženu", da bi potom u toku privodjenja, u službenom vozilu, kao i u službenoj prostoriji UP PJ PLjevlja naprijed naznačene prijetnje okrivljeni ponovili više puta,</span>
</p>
<p class="p1">
<span>	čime su kao saizvršioci izvršili krivično djelo napad na službeno lice u vršenju službene dužnosti iz čl. 376. st.3. u vezi st. 1. KZ CG,</span>
</p>
<p class="p1"></p>
<p class="p1">
<span>	pa  sud okrivljenom </span><span class="s1">S. S.</span><span> na osnovu člana   48. KZ CG  </span><span class="s1">u t v r d j u j e</span>
</p>
<p class="p1"></p>
<p class="p1">
<span>	- Za krivično djelo ugrožavanje sigurnosti iz čl. 168. st.2. u vezi stava 1. KZ CG kaznu zatvora u trajanju od 3 mjeseca.</span>
</p>
<p class="p1">
<span>	- Za krivično djelo napad na službeno lice u vršenju službene dužnosti iz člana 376. st.3. u vezi st. 1. KZ CG kaznu zatvora u trajanju od 6 mjeseci.</span>
</p>
<p class="p1"></p>
<p class="p1">
<span>	 A okrivljenom </span><span class="s1">V. D. </span><span>shodno članovima 45, 46. i 48. KZ CG  </span><span class="s1">u t v r d j u j</span><span> </span><span class="s1">e</span>
</p>
<p class="p1"></p>
<p class="p1">
<span>	- Za krivično djelo ugrožavanje sigurnosti iz čl.168. st.2. u vezi st. 1. KZ CG kaznu zatvora u trajanju od 2 mjeseca.</span>
</p>
<p class="p1">
<span>	- Za krivično djelo napad na službeno lice u vršenju službene dužnosti iz čl.376. st.3. u vezi st. 1. KZ CG kaznu zatvora u trajanju od 3 mjeseca.</span>
</p>
<p class="p1"></p>
<p class="p1">
<span>	Pa sud okrivljenog </span><span class="s1">S.  S.</span><span>  primjenom već citiranih zakonskih propisa kao i  članova 4, 5, 13, 15, 32, 33, 36, 42, 48. i  51. KZ CG</span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na jedinstvenu kaznu zatvora u trajanju od 8 mjeseci (osam mjeseci) u koju kaznu mu se ima uračunati vrijeme provedeno u pritvoru počev od 20.11.2010. godine pa do 04.12.2010. godine.</span>
</p>
<p class="p2">
<span> </span>
</p>
<p class="p1">
<span>	 A  okrivljenog </span><span class="s1">V. D. </span><span>primjenom članova 4, 5, 13, 15, 32, 33, 36, 42, 45, 46, 48. i 51. KZ CG </span>
</p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1"></p>
<p class="p1">
<span class="s1"> 	</span><span>Na jednstvenu kaznu zatvora u trajanju od 4 mjeseca (četiri mjeseca) u koju kaznu mu se ima uračunati vrijeme provedeno u pritvoru počev od 20.11.2010. godine pa do 04.12.2010. godine.</span>
</p>
<p class="p1">
<span>	</span>
</p>
<p class="p1">
<span>	Okrivljeni S. S. se obavezuje da na ime troškova vodjenja krivičnog postupka plati ovom sudu iznos od 750,00 eura, a okrivljeni V. D. da na ime troškova vodjenja krivičnog postupka plati ovom sudu iznos od 650,00 eura.</span>
</p>
<p class="p1">
<span>	Oba okrivljena se obavezuju da na ime paušala plate ovom sudu iznos od po 50,00 eura.</span>
</p>
<p class="p1">
<span>	Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1">
<span>	Osnovno državno tužilaštvo u Pljevljima optužnicom Kt.br.367/10 od 24.01.2011. godine optužilo je okrivljene S. S. i V. D. iz . zbog krivičnih djela utrožavanje sigurnosti iz čl. 168. st.2. u vezi st. 1. KZ CG i krivičnog djela napad na službeno lice u vršenju službene dužnosti iz čl. 376. st.3. u vezi st. 1. KZ CG navodeći da su okrivljeni krivična djela izvršili na način mjesto i vrijeme kako je to bliže opisano u izreci ove presude. </span>
</p>
<p class="p1">
<span>	U završnoj riječi zamjenik ODT-a je istakao da u cjelosti ostaje pri podignutoj optužnici i predložio da sud okrivljene oglasi krivim i osudi po zakonu.</span>
</p>
<p class="p1">
<span>	Svi oštećeni su jednoglasno istakli u završnoj riječi da se pridružuju krivičnom gonjenju protiv okrivljenih i ne ističu imovinsko-pravni zahtjev.</span>
</p>
<p class="p1">
<span>	Okrivljeni S. S. u svoju odbranu pred OSL policije, a u prisustvu svog branioca je istakao da je sa svojim prijateljem drugookrivljenim V. D. pošao u kafanu "V." kako bi proslavio rodjenje sina. Po ulasku u lokal za stolom su primijetili policjace Š. S. i J. Ž. pa ih je Š. pozvao da sjednu. On se pitao sa obojicom dok J. nije želio da pruži ruku D. našta mu je ovaj rekao da li mu je mizerno da se pita sa njim. Dok je on sjedio i pričao sa Š. nije primijetio da li su drugookrivljeni i Jošović nešto pričali, ali je siguran da nisu prijetili oštećenim. Oštećeni su ustali iza stola telefonirali su i izašli iz lokala i više se nisu vraćali, a svo vrijeme u blizini se nalazio i konobar lokala. Nakon desetak minuta došla je interventna jednica koji su im rekli da moraju poći sa njima, pa je on odmah krenuo, dok je drugookrivljeni ostao u lokalu. Dalje ističe da su ga uveli u maricu, a nakon 5-6 minuta uveli su i drugookrivljenog koji je imao lisice na rukama. Dok su ga uvodili drugookrivljeni je galamio, ali se ne sjeća šta je govorio, a takodje je u marici dok su se vozili prema P. nastavio da galami udarao je u vrata, a on se trudio da ga smiri, ali se ne sjeća da li je policajcima upućivao prijetnje. Sa poliajcima J. i Š. nema bilo kakav sukob jer su ga privodili i ranije moguće da je bilo problema prilikom ranijih privodjenja, ali su ostali u korektnim odnosima. Posebno je napomenuo da nije bilo nikakvog razloga za svadju niti je on prijetio bilo kome i nezna razlog zbog čega je došla interventna jednica, a napominje da su on i drugookrivljeni tu veče malo više popili jer je okrivljeni proslavljao rodjenje djeteta. U predmetu istrage je istakao da je kritične večri bio mnogo pijan tako reći drogiran od alkohola, rodio mu se sin, a u teškoj je materijalnoj situaciji. Još jedanput je istakao da nije tačno da je kritične večeri upućivao prijetnje oštećenim. </span>
</p>
<p class="p1">
<span>	U završnoj riječi je istakao da se ne osjeća krivim, da ne priznaje krivicu, pa na kraju predlaže da ga sud oslobodi od krivične odgovornosti.</span>
</p>
<p class="p1">
<span>	Okrivljeni V. D. u svoju odbranu pred OSL policije, a u prisutvu svog branioca je istakao da je dana 19.10.2010. godine sa prvookrivljenim pošao u lokal "V." i po ulasku u loikal primijetili su da za jednim stolom sjede policjaci J. Ž. i Š. S. i sa kojima privatno nije imao nikakve nesporazume. On i prvookrivljeni su prišli stolu pa se prvookrivljeni snjima pitao dok njima nije htio da pruži ruku J. Ž. Tada mu je on rekao "šta je bilo, šta se foliraš, kako te nije sramota, jebem te uglavu, bolje da si me pljuno", našta mu je on odgovorio "evo ti ruka, ako te je to iznerviralo" pružajući mu ruku više puta, a tada se u razgovor uključio i Š. S. i da bi smirio situraciju naručio im je piće. Nakon toga J. Ž. je ustao govoreći da ne želi da se raspravlja i izašao je iz lokala, a zatim nakon minut je izašao i Šljivić koji je stao na vrata izvatio je telefon, pa ga je on upitao koga zove, a oni su stajali ispred njih i konobar se nalazio na oko 3 m od njih. Prvookrivljeni je svo vrijeme sjedio i nikome se nije obraćao. Nakon desetak minuta došla je intervetna jednica pa su policajci ušli u lokal i rekli su im da ih moraju privesti, pa je prvookrivljeni ušao bez opiranja, dok ih je on pitao koji je razlog za prijavljivanje. Stao je za sto i uhvatio se za sto ne želeći da krene i nedozvoljavajući da ga svežu, nakon čega su mu oni nasilno stavili lisice i poveli, a nemu nije bilo jasno zašto hoće da ga vode jer ništa nije uradio. Dok se opirao i nije dozvoljavao da mu stave lisice policajci su ga oborili na pod, pa je tada imao i povredu na glavi. Nakon toga su ga uveli u maricu i krenuli za Pljevlja, a on je u marici kada su se parkirali u krugu policije udarao nogama u vrata jer nije imao vazduha i držali su ga oko sat vremena dok je prvookrivljeni zaspao jer je i on bio u alkoholisanom stanju, a dok su bili u marici ni on ni prvookrivljeni nisu upućivali prijetnje policajcima. Napomenuo je da ga niko od policajaca nije tukao. Posebno je napomenuo da nije bilo nikakvog razloga za privodjenje jer je jedino konflikt napravio prilikom privodjenja, jer nije znao zašta ga privode. </span>
</p>
<p class="p1">
<span>	U predmetu istrage je istakao da je bio dosta pijan , te da je psovao policajce prilikom privodjenja, ali nikome nije prijetio  dok prvookrivljeni nikoga nije psovao niti prijetio već je mirno ušao u službeno vozilo. </span>
</p>
<p class="p1">
<span>	Na glavnom pretresu je istakao da ništa nije tačno što je navedeno pod tačkom a) optužnice jer je to čista neistina, medjutim, sve što upisano pod tačkom b) to je istina. Takodje, je istakao da uglavno poznaje sve oštećene, ali snjima nije imao nikakv konflikt jedino neki od njih su ga nekoliko puta privodili prije ovog dogadjaja, a takodje objašnjava da je tačno što je navedeno pod tačkom b) da je upućivao prijetnje oštećenom Š. S., ali objašnjava da je to uradio iz revolta i da nije imao uopšte takvih namjera, jer da je imao takve namjere on bi to i uradio.</span>
</p>
<p class="p1">
<span>	U završnoj riječi je istakao da se djelimično osjeća krivim, da djelimično osjeća krivicu i predložio je da ga sud oglasi krivim i osudi po zakonu s razmjerno svojoj krivici.</span>
</p>
<p class="p1">
<span>	U dokaznom postupku sud je saslušao svjedoke oštećene J.  Ž., Š. S., M. G., C. H., M. D., J. M. i V. M., pročitao iskaz svjedoka D. A. iz predmeta istrage, pročitao zapisnik o saslušanju okrivljenih u UP PJ Pljevlja od dana 20.11.2010. godine u prisustvu branilaca, pročitao službenu zabilješku UP PJ Pljevlja br. 02-224/10-11734/1 od 20.11.2010. godine, izvršio uvid u fotoelaborat UP PJ Pljevlja br. 666/10 od 20.11.2010. godine i pročitao izvještaje iz KE za oba okrivljena.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza kako skupa tako i u njihovoj medjusobnoj povezanosti, a imajući u vidu i odbrane okrivljenih sud je utvrdio da su okrivljeni izvršili krivična djela koja ime se stavljaju na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.</span>
</p>
<p class="p1">
<span>	Svjedoci - oštećeni J. Ž. i Š. S. su jednoglasno istakli da su dana 19.11.2010. godine imali slobodan dan te da su negdje oko pola noći otišli u lokal "V." u mjestu S. G. na poziv vlasnika lokala i bili su u civilnom odijelu. Kada su došli oko ponoći sjeli su za jedan sto i bili su za stolom sami da bi dvadesetak minuta kasnije u lokal došli okrivljeni S. S. i V. D. Čim su ih ugledali da sjede za stolom prišli su na metar do stola i odmah oba okrivljena počeli upućivati riječi prijetnje govoreći im "šta je mangupi, izadjite da se bijemo, pičke policijske" zatim V. im je rekao "baciću vam bombu, poklaću vam djecu, izadjite da se bijete sada niste u uniformi" dok im je Svrkota rekao takodje "znateli da ću vas poklati, poklaću vam djecu,  izadjite da se bijemo" . Nakon toga oštećeni su odmah ustali iza stola, izašli iz lokala i telefonom obavijestili dežurnu službu o dogadjaju, dok su okrivljeni ostali u lokalu, a oni su sjeli u vozilo i otišli za Pljevlja. Bili su još u stanici policije kada je interventna jednica privela okrivljene. Oštećeni su jednoglasno istakli da su ove prijetnje okrivljenih shvatili veoma ozbiljno s obzirom da su oštećeni kao policajci više puta privodili okrivljene zbog činjenja krivičnih djela. Jednoglasno su istakli da se pridružuju krivičnom gonjenju protiv okrivljenih. </span>
</p>
<p class="p1">
<span>	Svjedok - oštećeni M. G. je istakao da je pripadnik interventne jednice te da je dana 19./20.11.2010. godine posle ponoći otišao po obaveštenju u objekat "V." gdje je došlo do narušavanja javnog reda i mira od strane okrivljenih jer su to prijavili njihove kolege Šljivić i Jošović kojima su okrivljeni prijetili. Tada su vodja sektora C. H. i kolege iz interventne jedinice M., J. i V. došli u lokal "V." gdje su zatekli okrivljene. Čim su ušli u lokal njihov kolega Milinković je okrivljenom Svrkoti izdao naredjenje da podje sa njima i S.  je bez protivljenja pošao sa kolegama J. i C. i tada je iz drugog dijela sale došao okrivljeni V. koji se obratio okrivljenom Svrkoti riječima "djećeš pičko jedna nemoj da ideš sa njima vrati se". Tada okrivljeni S. počinje da pruža mali otpor i počinje da prijeti govoreći policajcima "jebaću vam majku, pobiću vas sve" i J. i C. izvode S. iz lokala i odvode u službeno vozilo. Dalje dodaje da on M. i Vukašinović prilaze okrivljenom V.  koji je bio u vidno pijanom stanju pa im se on obraća riječima "šta vi hoćete od mene, zbog čega hoćete da me privedete". Kada su mu objasnili da ima prijava protiv njih on im je rekao ja neću da idem sa vama, ne možete da me privedete, jeli me to Š. prijavio, ubiću ga,  zaklaću ga i još riječi koje nije upamtio. Ponovo izdaju naredjenje V. da podje sa njima i polaze ka njemu, a okrivljeni V.  tada otvorenom šakom odguruje kolegu V. i hvata se za sto lijevom rukom, a oštećeni ga tada hvata svojom rukom za njegovu lijevu ruku pokušavajući da ga povede. Pošto se radilo o veoma fizički jakoj osobi, oštećeni mu stavlja polugu na laktu lijeve ruke, a V. polugu na desnoj ruci, a kolega M. mu stavlja na ruke sredstva za vezivanje. Čim je svezan V. počinje da psuje, a kada su ga poveli prema službenom vozilu pruža otpor, upućuje riječi prietnje govoreći "jebaću vam majku, sve ću vas pobiti, svi ste vi pičke, ajde sad da se tučemo jedan na jedan, možete noćas ovako ali sjutra kada se sretnemo u gradu oladiću vas, pobiću vas, neću da vas bijem rukama već bezbol palicom, baciću vam bombu u stanicu", a nakon toga je rekao i sledeće "prenesite Š. ako njega ne mognjem da ubijem i da mu se osvetim zaklaću dijete, silovaću mu ženu i ćerku". Tada su smjestili V. u službeno vozilo u kome se većnalazio S. i svo vrijeme do P. V. je prijetio, urlao, udarao nogama i glavom u zid furgona, a kada su ga izveli ispred stanice policije iz vozila vidjeli su mu povredu na čelu. U službenim prostorijama stanice policije V. se ponašao agresivno sve do momenta kada je odveden u prostorije za zadržavanje.</span>
</p>
<p class="p1">
<span>	U završnoj riječi je istakao da se pridružuje krivičnom gonjenju protiv okrivljenih i ne ističe imovinsko-pravni zahtjev.</span>
</p>
<p class="p1">
<span>	Svjedok - oštećeni M. D. je takodje istakao da je kritične večeri bio član interventne grupe pa je sa kolegama V. M., M. G., J.  M. i vodjom sektora C. H. došao službenim vozilom u mjestu S. G. u lokal "V." jer su njihove kolege - policajci J. Ž. i Š. S. prijavili da su im okrivljeni u lokalu prijetili i psovali ih. Kada su ušli u lokal "V." zatekli su okrivljene pa su im izdali naredjenje da podju sa njima i S. odmah bez pogovora polazi i kreće u pravcu vrata lokala, a u tom momentu mu okrivljeni V. govori "djećeš pičko, jebali te oni, vrati se", a S.  pokušava da se vrati do V. i govori "jeli vas to Šljivo zvao, jebemli mu majku zaklaću ga". C. i J. izvode iz lokala S., a oni pokušavaju da izvedu iz lokala V. koji pruža otpor odgurujući od sebe kolegu V., sjeda za sto, drži se rukama za sto, govoreći da nema toga ko meže da ga privede. Kako je odbio da postupi po naredjenju, pokušavaju da ga izvedu iz lokala, tako što ga kolega M.  hvata za lijevu ruku, a V. za desnu i stavljaju mu poluge na ruke,a  on mu stavlja na ruke sredstvo za vezivanje. Tada ga izvode iz lokala, a on i dalje pruža otpor tako što ih gura, otima se i prijeti im govoreći "što nas privodite, sve će mo vas pobiti, zaklaćemo vam djecu, bacićemo vam bombu u stanicu", a onda govori i sledeće riječi "prenesite Š. ako njega ne možemo ubiti, zaklaću mu dijete, silovaću mu ćerku i ženu". Nakon toga smještaju ga u vozilo i cijelo vrijeme u vozilu prijeti udara u zidove furgona, a kada su ga izveli iz vozila ispred stanice policije vidjeli su da ima povredu na čelu. Nastavio je da prijeti u službenim prostorijama. Napomenuo je da nije čuo da je u lokalu okrivljeni S. im prijetio, ali kada su izveli V. iz lokala i dok su ga smještali u službeno vozilo, tada im je S. upućivao riječi prijetnje "zaklaću vam djecu, pobiću vas, ovo vam je zadnji put da me privodite, više me nikada nećete moći privesti". Napomenuo je da je i ranije postupao prema S. i da je uvijek prijetio prilikom privodjenja. Istako je takodje da predpostavlja da su okrivljeni bili pijani, ali nije siguran.</span>
</p>
<p class="p1">
<span>	U završnoj riječi je istakao da se pridružuje krivičnom gonjenju protiv okrivljenih, ali ne ističe imovinsko-pravni zahtjev.</span>
</p>
<p class="p1">
<span>	Svjedok - oštećeni C. H. je istakao u predmetu istrage da radi u UP PJ Pljevlja kao vodja bezbedonosnog sektora te da je kritične večeri pošao sa interventnom grupom da privedu okrivljene S. S. i V. D. pošto je došlo do narušaanja javnog reda i mira u kafani "V.". Pored njega sa njim su pošli M. D., V. M., M. G. i J. M. Kada su ušli u lokal "V." zatekli su okrivljene pa su im rekli da podju sa njima pošto postoji prijava protiv njih. S. je ustao i pošao prema vratima, a V. mu je rekao "djećeš to pičko, vrati se, jebali te oni, jeli vas to Šljivić poslao jebemli mu majku". Svrkota je pošao da se vrati, medjutim, on i J. M. su mu prišli uzeli ga za ruke i izveli ga ispred lokala. Dok su ga vodili do službenog vozila, okrivljeni S. je govorio "pobiću vas" pa je mirno ušao u službeno vozilo u prostor predvidjen za privodjenje. Kada se okrenuo prema vratima lokala vidio je da kolege izvode okrivljenog V. i primijetio je da Vukojičić pruža otpor odupirući se nogama o zemlju. Čuo je kako V.  govori "poklaću vas, pobiću vas, baciću vam bombu u stanicu, naćiću vas da se obračunamo, poručite Š. da ako od njega nisam jači zaklaću mu dijete, silovaću mu ćerku". Kada su ga doveli do vozila Vukojičić nije htio da udje u vozilu već se nogama odgurivao od vozila. Kada su otvorili vrata od vozila gdje se unutra nalazio S. i on je počeo da prijeti govoreći "pobiću vas, pokalću vas, obračunaćemo se idt.". Tokom vožnje do stanice S. i V. su više puta ponavljali prijetnje koje je već pomenuo, a prilikom privodjenja okrivljeni su udarali nogama po vozilu, a čuo je da unutra S. govori "nemoj D.". Kada su ih priveli u službene prostorije oba okrivljena su u službenim prostorijama izgovarali riječi prijetnje "sve će movas pobiti, poklati, bacićemo vam bombu na stanicu" s tim što je V. pominjao i Š. i ove riječi upućivao prema njemu. Dalje je istakao da po njegovoj procjeni da su okrivljeni bili u pripitom stanju. Na kraju je istakao da se pridružuje krivičnom gonjenju protiv okrivljenih.</span>
</p>
<p class="p1">
<span>	Svjedok - oštećeni J. M. je istakao da je zaposlen u UP PJ Pljevlja kao policajac interventnog odelenja, pa je kritične večeri sa svojim odelenjem pošao u lokal "V." radi privodjenja orkivljenih pošto je došlo do narušavanja javnog reda i mira, a to su prijavili njihove kolege Š. S. i J. Ž. Pored njega u intervetnom odelenju su bili M. D., V. M. i M. G., a sa njima je pošao i vodja bezbedonosnog sektora C. H. pa su  službenim  vozilom došli u mjesto S. G. gdje se nalazi lokal "Verige". U lokalu su zatekli okrivljenog S. S. koji je sjedio za stlom, a na korak dva od njega stajao je okrivljeni V. D. Vodja grupe M. D. im je rekao da prostoji prijava protiv njih i da podju sa njima i S. je ustao i krenuo u pravcu vrata, a V. sjeda za sto i govori S. "djećeš pičko, oćeš tako lako da prodješ sa njima.", a tada se S. vraća stolu, pa oštećeni i C. prilaze do S. pa ga oštećeni uzima za jednu druku, a C.  za drugu i izvode ga iz lokala. Tada im je S. rekao "zašto me privodite, sve ću vas pobiti, sve ću vas poklati". S. nije pružao otpor pa su ga on i C. odveli do vozila i smjestili u dio koji je predvidjen za privodjenje, pa kada su smjestili Svrkotu oni se vratili do vrata lokala, a iz lokala kolege su izvodili V. kome su na rukama bila sredstva za vezivanje - lisice, pa je V.  izgovrao riječi prijetnje "pobiću vas, zaklaću vas, pobiću vam djecu, baciću bombu u stanicu policije", a pominjao je i Š. "ako ne mogu Š. ništa, ubiću mu djecu, silovaću mu ženu i ćerku". V.  je pružao otpor gurajući policajce od sebe i kada su ga kolege dovele do vozila i kada su otvorili vrata od vozila S. je iz vozila počeo ponovo sa prijetnjama i psovkama govoreći "što nas privodite, sve ću vas pobiti". U toku privodjenja u službenom vozilu oba okrivljena su ponavljali prijetnje koje je već pomenuo i čulo se da neko udara od unutrašnjost vozila. Npominje da je u službenim prostorijama V.  ponavljao prethodne prijetnje. Objasnio je da su mu okrivljeni izgledali pijani. Takodje je istakao da je prijetnje od oba okrivljena shvatio veoma ozbiljno.</span>
</p>
<p class="p1">
<span>	U završnoj riječi je istakao da se pridružuje krivičnom gonjenju protiv okrivljenih.</span>
</p>
<p class="p1">
<span>	Svjedok - oštećeni V. M.  je u predmetu istrage istakao da je zaposlen u UP PJ Pljevlja kao policajac intervetnog odelenja pa je kritične vepčeri sa kolegama M. G., J. M. i M. D. kao i vodjom sektora C. H. službenim vozilom došao u mjesto S. G. gdje se nalazi lokal "V." da bi priveli okrivljene S. S. i V. D.  pošto su imali informaciju i prijavu od policjaca Š. i J. da je od strane okrivljenih u tom lokalu došlo do narušavanja javnog reda i mira. Kada su ušli ulokal zatekli su oba okrivljena u lokalu koliko se sjeća da su stajali, pa im je vodja grupe M. D. rekao da podju sa njima i da postoji prijava protiv njih, pa je S. krenuo prema vratima, a V. mu rekao "djećeš pičko vrati se", pa se S. vratio. Neko od kolega je upozorio okrivljene da ukoliko ne krenu sa njima da će biti upotrebljena sredstva prinude, ali je V. na to rekao "ja sam toliko jak da vidim koće me privesti" i sjeo je za prvi sto i uhvatio se rukom za sto. Oštećeni dalje ističe da je prišao do njega, a on ga je drugom rukom odgurnuo nakon čega je prišao i M. G. sa njegove lijeve strane i uhvatiog a za lijevu ruku, a oštećeni ga uhvatio za lijevu ruku pa su mu napravili polugu na laktu stavili mu ruke na ledja, a kolega  M. mu je stavio lisice na ruke. Cijelo vrijeme V. je pružao otpor gurajući ih ramenima, opirući se nogama, pa su ga bukvalno vukli. Dok su ga vodili prema službenom vozilu V. je izgovarao riječi prijetnje "što me privodite, sve ću vas pobiti, sve ću vas poklati, poklaću vam djecu, baciću vam bombu u stanicu", zatim je rekao "recite Š., ako njega nemognem zaklati, zaklaću mu dijete, silovaću mu ženu i ćerku". Okrivljenog S. iz lokala su izveli kolege J. M. i C. H. pa je oštećeni čuo da je S. govorio "što nas privodite, jeba ću vam majku, pobiću vas". U toku privodjenja i u službenom vozilu oba okrivljena su psovali i prijetili i čulo se udaranje po vozilu. Kada su stigli ispred službenih prostorija i kada su iz vozila izvodili okrivljene primijetio je da okrivljeni V. u predjelu čela ima povredu. Posebno je istakao da je i ranije privodio V. da je uvijek pružao otpor, ali nikada ranije nije bio toliko agresivan niti je ranije upućivao riječi prijetnje, a nemože se izjasniti da li je V. bio u pijanom stanju, ali kako se izjašnjava "nešto sa njim nije bilo u radu". </span>
</p>
<p class="p1">
<span>	U završnoj riječi je istakao da se pridružuje krivičnom gonjenju protiv oba okrivljena i ne ističe imovinsko-pravni zahtjev.</span>
</p>
<p class="p1">
<span>	Sud je u cjelosti prihvatio iskaze svjedoka - oštećenih Š. S. i J.  Ž. jer su isti potvrdili da su im okrivljeni prijetili u lokalu "V." govreći im da će ih ubiti, da će ih zaklati te da će im zaklati djecu, a takodje sud je prihvatio i iskaze svjedoka - oštećenih M. D., C. H., J. M., M. G. i V. M. pošto su svi oštećeni potvrdili da su okrivljeni prilikom privodjenja prijetili oštećenim da će ih ubiti, da će ih zaklati, da će im baciti bombu u stanicu itd.</span>
</p>
<p class="p2">
<span> </span>
</p>
<p class="p1">
<span>	Sud je odbacio odbrane okrivljenih jer su okrivljeni po mišljenju suda konstruisali svoju odbranu u cilju izbjegavanja krivično-pravne odgovornosti, a njihove odbrane su u cjelosti obezvrijedjene iskazima svih saslušanih oštećenih.</span>
</p>
<p class="p1"></p>
<p class="p1">
<span>	Svjedok D. A. je istakao u svom iskazu da je zaposlen kao konobar u lokalu "V." te da je kritične večeri radio drugu smjenu i da se ne može tačno sjetiti koliko je sati tačno bilo kada su u lokal došli policajci Šljivić i jedan njegov kolega koji ima nadimak Ž., bili su u civilistvu, sjeli za jedan sto, a nakon nekog vremena u lokal su došli okrivljeni S. S. i jedan momak koga zna po nadimku D. S. i D. su prišli do policjaca i vidio je da su se sa njima raspravljali i čuo je da je jedan od njih dvojice govori "možete nas privoditi koliko god hoćete, ali će mo se sresti u gradu", a Š. je jedan od njih psovao i majku. Jedan od njih se obraćao Š.  pominjao mu oca, majku i djecu, ali on nezna u kom kontekstu je to govorio. U jednom momentu je Š. izašao iz lokala i pozvao je interventnu, a zatim su oba napustili lokal. Kada je došla intervetna jednica u lokal pozvali su okrivljene da podju sa njima, pa je S. pošao, a D. je pružao otpor i nije htio da ide sa policajcima te su mu na ruke stavili lisice. Čuo je da S. i D.  govore da nisu krivi, ali nije čuo da su izgovarali bilo kakve prijetnje policajcima. Takodje, ističe da kada je interventna došla muzika je stala, ali nije čuo da su okrivljeni izgovarali prijetnje i psovke u lokalu, ali nezna šta se dešavalo kada su ih izveli napolje. Objasnio je da su okrivljeni u lokalu poručivali rakiju i pivo. Objasnio je da nije pozvao policiju iz razloga što su u lokalu bili dvojica policajaca. Dalje je objasnio da čim su okrivljeni počeli da se raspravljaju sa Š. i J. on je otišao od stola za šank kod koleginice, a koleginica je odmah napustila lokal. Objašnjava takodje, da kada je Š.  izašao ispred lokala da je on izašao za njim te da je pitao Š. da li će Š.  pozvati policiju ili on, pa mu je Š. odgovorio da on ne treba da zove policiju jer će ih on pozvati. </span>
</p>
<p class="p1">
<span>	Sud je djelimično prihvatio iskaz ovog svjedoka koji je po mišljenju suda prećutao to što je čuo da su se raspravljali okrivljeni i oštećeni Š. i J. vjerovatno ne želeći da se ikome zamjera ili možda zbog straha od okrivljenih. Medjutim, svjedok ipak pominje da su okrivljeni Š. pominjali oca, majku i djecu, ali svjedok navodno ne zna u kom kontekstu su to pominjali. </span>
</p>
<p class="p1">
<span>	Iz zapisnika o saslušanju okrivljenih kod UP PJ Pljevlja se zaključuje da su okrivljeni to isto izjavili i u predmetu istrage i na glavnom pretresu. </span>
</p>
<p class="p1">
<span>	Iz službene zabilješke br. 02-224/10-11734/1 od 20.11.2010. godine se zaključuje da su OSL policiej C. H., M. D., M. G., J. M. i V. M. sačinili službenu zabilješku u kojoj navode da su prilikom privodjenja okrivljenih okrivljeni izgovarali riječi prijetnje "što nas privodite, sve ćemo vas pobiti, sve ćemo vas poklati, poklaćemo vam djecu, bacićemo vam bombu u stanicu" te da je V. govorio sledeće riječi "prenesite Š. ako njega nemognem ubiti, zaklaću mu djecu od njih sam jači, silovaću mu ćerku i ženu". Te prijetnje su okrivljeni ponovili više puta i tokom dolaska u službene prostorije.</span>
</p>
<p class="p1">
<span>	Iz fotoelaborata UP PJ Pljevlja se zaključuje da su u unutrašnjojsti vozila za privodjenje vidni tragovi šara od obuće gdje su okrivljeni udarali od vrata vozila. </span>
</p>
<p class="p1">
<span>	Iz izvoda iz kaznene evidencije za okrivljenog S. S. br. 03-245/10-12686/2 od 17.12.2010. godine sud zaključuje da je okrivljeni ranije osudjivan 6 puta za razna krivična djela te da mu je u 4 navra izrečena zatvorska kazna i u dva navrata novčana kazna, a takodje, je utvrdjeno da je jedanput okrivljeni osudjen za krivično djelo napad na službeno lice u vršenju službene dužnosti iz čl.376. st.3. u vezi st. 1. KZ CG te da je osudjen na kaznu zatvora u trajanju od 6 mjeseci.</span>
</p>
<p class="p1">
<span>	Iz izvoda iz kaznene evidencije za okrivljenog V. D. izdat od strane UP PJ Pljevlja br. 03-245/10-12685/2 od 17.12.2010. godine sud je utvrdio da je okrivljeni ranije osudjivan 2 puta i to oba puta zbog  krivičnog djela laka  tjelesna povreda iz čl. 152. st.2. u vezi st. 1. KZ CG i krivičnog djela ugrožavanje sigurnosti iz čl. 168. st.2. KZ CG, gdje mu je u oba slučaja izrečena uslovna osuda kao i novčana kazna. </span>
</p>
<p class="p2"></p>
<p class="p1">
<span>	Kod ovakvog činjeničnog stanja sud je na osnovu svih izvedenih dokaza na glavnom pretresu utvrdio da su okrivljeni kritičnog dana u naznačeno vrijeme i na naznačenom mjestu izvršili kao saizvršioci krivično djelo ugrožavanje sigurnosti iz čl. 168. st. 2. u vezi st. 1. KZ CG jer je utvrdjeno da su oštećenim J. Ž. i Š. S. prijetili govoreći i to okrivljeni V. sledeće riječi prijetnje "poklaću vam djecu, ubiću vas, baciću vam bombu", dok je okrivljeni S. im zaprijetio govoreći "poklaću vas, vratiću vam za sva privodjenja, poklaću vam djecu" i sl., a oštećenim M. D., M. G., J. M., C. H. i V. M.  zaprijetili i to više puta govoreći "što nas privodite, sve ćemo vas pobiti, sve će mo vas poklati, poklaće mo vam djecu, baci ćemo vam bombu u stanicu", dok je okrivljeni V. izgovarao riječi "prenesite Š. da ako njega ne mognemo ubiti, zaklaću mu dijete, od njega sam jači, silovaću mu ćerku iženu", a zatim su prilikom privodjenja u slobeženim prostorijama Stanice policije ovakve prijetnje ponavljali više puta. Dakle, u radnjma okrivljenih stiču se svi bitni elementi bića krivičnog djela ugrožavanje sigurnosti iz čl. 168. st.2. u vezi st. 1. KZ CG  kao i krivičnog djela napad na službeno lice u vršenju službene dužnosti iz čl. 376. st.3. u vezi st. 1. KZ CG, jer su oštećeni M. D., M., J. M., C. H. i V.  M.  preduzimali službene radnje kao policajci prema okrivljenim. </span>
</p>
<p class="p1">
<span>	Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju jedino bilo opravdano prema okrivljenim izreći kaznu zatvora što je sud i učinio, pa je prethodno shodno članu 48. KZ CG okrivljenim utvrdio pojedinačne kazne zatvora za oba krivična djela, a zatim im izrekao jedinstvenu kaznu zatvora. Sud je mišljenja da su izrečene kazne zatvora okrivljenim adekvatne i primjerene težini djela, društvenoj opasnosti kao i natalim posledicama, te da će se istim postići svrha kažnjavanja prema okrivljenim. Sud je takodje okrivljenom V.  D. prilikom odredjivanja vrste kazne primijenio institut ublažavanja kazne pa mu je na kraju izrekao jedinstvenu kaznu zatvora u trajanju od 4 mjeseca smatrajući da će se i sa ublaženom kaznom prema ovom okrivljenom u cjelosti ostvariti svrha kažnjavanja. Pri tome sud je cijenio činjenicu da je ovaj okrivljeni veoma mlad, te da je bio u alkoholisanom stanju pa je sud mišljenja da izrečene kazne okrivljenim upravo predstavljaju onu mjeru koja je neophodna da bi se prema istim ostvarila svrha kažnjavanja predvidjena u članu 32. KZ CG.</span>
</p>
<p class="p1">
<span>	U smislu člana 199. i 202. ZKP CG sud je obavezao okrivljene da na ime troškova vodjenja krivičnog postupka plate ovom sudu i to okrivljeni Svrkota Staniša iznos od 750,00 eura, a okrivljeni V. D.  iznos od 650,00 eura, a isti iznosi predstavljaju naknadu i nagradu advokatima po službenoj dužnosti za odbranu okrivljenih, a iznos paušala od po 50,00 eura sud je okrivljenim odredio imajući u vidu dužinu trajanja i složenost krivičnog postupka kao i imovno stanje okrivljenih.</span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 30.03.2011. godine</span>
</p>
<p class="p1">
<span class="s1">Zapisničar,								Predsednik vijeća-sudija,</span>
</p>
<p class="p1">
<span>Djondović Milenka							        Branko Pejović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 15 dana po prijemu iste</span>
</p>
<p class="p1">
<span>                                 Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>2x okrivljenim</span>
</p>
<p class="p1">
<span>6x u predmet</span>
</p>
<p class="p1"></p>
<p class="p1"></p>


</body>
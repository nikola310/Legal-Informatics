<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>
<span>                                                                                                                    </span>
</p>
<p style="text-align:right">
<span>                                                                                                                  K.br. 757/16</span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI kao prvostepeni, krivični, po sudiji Larisi Mijušković- Stamatović, uz ućešće Marine Sekulić, kao zapisničara u krivičnom predmetu  protiv okrivljenog K. A., iz P., zbog krivičnog djela uništenje i oštećenje tudje stvari iz čl. 253 st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br. 906/16 od 26.12.2016 godine, kojeg je na glavnom pretresu zastupala Radovanović  Anđa, savjetnik na radu u</span><span> Osnovnom državnom tužilaštvu Podgorica,</span><span> nakon glavnog i javnog pretresa održanog dana 02.02.2017 godine u prisustvu stranaka, donio je, a dana 03.02.2017. godine i javno objavio,</span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrivljeni: </span>
</p>
<p>&nbsp;</p>
<p>
<span>K. A.,</span><span class="span1"> </span><span>od oca E. i majke D., rođene B., rođen xxxx. godine u P., sa prebivalištem u mjestu rođena u Ulici S. broj xxxxx, državljanin Crne Gore, završio višu turističku školu, nezaposlen, oženjen, otac jednog djeteta, srednjeg imovnog stanja, ranije osuđivan, i to: presudom Višeg suda u Bijelom Polju K.br.27/11 od 17.06.2011. godine zbog krivičnog djela iz čl. 300 st.1 Krivičnog zakonika Crne Gore, na kaznu zatvora u trajanju od 6 mjeseci; presudom Osnovnog suda u Pljevljima K.br. 142/09 od 01.12.2009. godine zbog krivičnog djela iz čl. 152 st. 2 Krivičnog zakonika Crne Gore na novčanu kaznu u iznosu od 1.200,00 eura, </span>
</p>
<p>&nbsp;</p>
<p style="text-align:center;">
<span>K R I V  J E </span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>Dana xx.jula 20xx.godine, oko xx,00 časova, u P, u Ulici V Đ b.b., u prostorijama Jedinice za hitnu medicinsku pomoć, svjestan svoga djela čije je izvršenje htio i svjestan da je njegovo djelo zabranjeno, oštetio tuđu stvar na način što je udarcem pesnicom slomio tri stakla ormara za ljekove, vlasništvo oštećene Javne zdravstvene ustanove Zavod za hitnu medicinsku pomoć, i tako oštećenoj prouzrokovao štetu, </span>
</p>
<p>&nbsp;</p>
<p>
<span>- čime je učinio krivično djelo uništenje i oštećenje tuđe stvari iz čl. 253 st.1 Krivičnog zakonika Crne Gore, </span>
</p>
<p>&nbsp;</p>
<p>
<span>- pa ga sud, primjenom citiranih zakonskih propisa, i čl. 3, 4, 5, 13, 15, 32, 36, 42 Krivičnog zakonika Crne Gore, te članova 226, 227, 229, 239 i 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span>O S U Đ U J E </span>
</p>
<p>&nbsp;</p>
<p>
<span>Na kaznu zatvora u trajanju od 30 (trideset) dana.</span>
</p>
<p>&nbsp;</p>
<p>
<span>Obavezuje se okrivljeni da na račun budžetskih sredstava Crne Gore na ime sudskog paušala uplati iznos od 50,00 € (pedeseteura) u roku od 15 (petnaest) dana po pravnosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span>Oštećena Javna zdravstvena ustanova - Jedinica za hitnu medicinsku pomoć se u pogledu postavljenog imovinsko- pravnog zahtjeva upućuje na redovnu građansku parnicu. </span>
</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom ODT-a Podgorica Kt.br. 906/16 od 26.12.2016 godine, kojeg je na glavnom pretresu zastupala Radovanović Anđa, savjetnik na radu u ODT-u Podgorica, okrivljenom K. A., je stavljeno na teret da je izvršio krivično djelo </span><span>uništenje i oštećenje tudje stvari iz čl. 253 st. 1 Krivičnog zakonika Crne Gore, činjenično bliže opisanog izrekom ove presude. </span>
</p>
<p>&nbsp;</p>
<p>
<span>Zastupnik optužbe je prije davanja završne riječi izmijenila činjenični opis dispozitiva optužnog akta na način kao u izreci presude, do kraja glavnog pretresa ostala pri tako izmijenjenom optužnom predlogu, te u završnoj riječi navela da iz same odbrane okrivljenog, provedenih dokaza nesporno proizilazi da je okrivljeni izvršio krivično djelo stavljeno mu na teret, sa kojih razloga je predložila sudu da istog oglasi krivim i osudi po zakonu. </span>
</p>
<p>&nbsp;</p>
<p>
<span>Okrivljeni K. A.je u navodima odbrane kako u prethodnom postupku pred Osnovnim državnim tužilaštvom u Pljevljima, tako i na glavnom pretresu naveo da je predmetnom prilikom sa drugaricom Ć. Z. došao u prostorije Jedinice za hitnu medicinsku pomoć, jer je bio u alkoholisanom stanju i bila mu je potrebna pomoć ljekara, pošto se loše osjećao. U jednom momentu dok su bili u holu zgrade hitne medicinske pomoći u Podgorici, koja je zapravo čekaonica i dok su čekali prijem kod ljekara, ta djevojka ga je nešto isprovocirala, pa je usljed bijesa udario pesnicom u stakla od ormara koji su se nalazili tu u holu, i koliko se sjeća pesnicom je polomio tri stakla. Objasnio je da je odnosnom prilikom bio u alkoholisanom stanju, i koliko se sjeća ta tri stakla je udario pesnicom jedne ruke, i ista su se polomila od tog jednog udarca. Naglasio je da je svjestan da je pogriješio i da je pričinio štetu Javnoj ustanovi, te da mu je zbog toga žao i da se kaje. </span>
</p>
<p>&nbsp;</p>
<p>
<span>U završnoj riječi okrivljeni je ostao pri navodima odbrane kojoj nije imao šta dodati, osim da se kaje. </span>
</p>
<p>&nbsp;</p>
<p>
<span>Sud je u dokaznom postupku: saslušao ovlašćenog predstavnika oštećene Javne zdravstvene ustanove Jedinice za hitnu medicinsku pomoć R. S. pročitao službenu zabilješku Uprave policije CB Podgorica Stanica policije za javni red i mir Ku.br.503/16 od 19.07.2016. godine, pročitao izvještaj ljekara u Hitnoj medicinskoj pomoći broj protokola 266221 od 12.07.2016. godine, pročitao izvod iz registra kaznenih evidencija na ime okrivljenog izdat od Ministarstva pravde Crne Gore zaveden pod brojem KE 121/2017 od 23.01.2017. godine, izvršio uvid u </span><span>fotodokumentaciju Uprave policije - Centar bezbjednosti Podogrica, broj 59-28-244-1900/1606 od 12.07.2016. godine. </span>
</p>
<p>&nbsp;</p>
<p>
<span>Cijeneći cjelokupne rezultate dokazivanja, te sve činjenice, kako one koje terete okrivljenog, tako i one koje mu idu u korist Ovaj sud zaključuje da su se u radnjama okrivljenog stekli svi subjektivni i objektivni elementi upitne inkriminacije koja mu se činjeničnim navodima optuženja stavlja na teret, sa kojih razloga je sud prevashodno utvrdio krivicu okrivljenog, a potom vrednujući međusobni odnos, karakter, prirodu i značaj olakšavajućih i otežavajućih okolnosti istog osudio na kaznu zatvora kao u dispozitivu presude. </span>
</p>
<p>&nbsp;</p>
<p>
<span>Ovlašćeni predstavnik oštećene Javne zadravstvene ustanove - Jedinice za hitnu medicinsku pomoć R. S.je kako u prethodnom postupku pred ODT-om Podgorica, tako i na glavnom pretresu posvjedočio da je zaposlen kao pomoćnik direktora u Hitnoj medicinskoj pomoći Podgorica, te da ga je predmetnog dana medicinsko osoblje obavijestilo da je jedan pacijent stisnutom pesnicom polomio tri stakla na dva ormara za ljekove. Istakao je da su pozvali "Haus majstora" koji su došli u prostorije HMP i saopštili im da im za zamjenu stakla treba iznos od 65,00 eura, pa su navedene ormare poslali u HMP Žabljak, a zamjenu stakla nijesu izvršili. Pojasnio je da on nije prisustvovao predmetnom događaju, iako je u to vrijeme bio na svom radnom mjestu, ali je odmah nakon saznanja pošao i vidio pričinjenu štetu. Naglasio je da im iz "Haus majstora" nijesu ispostavili fakturu, već su im samo usmeno saopštili da će zamjena stakala koštati 65,00 eura. </span>
</p>
<p>&nbsp;</p>
<p>
<span>Kao ovlašćeni predstavnik oštećene pridružio se krivičnom gonjenju protiv okrivljenog i postavio je imovinsko pravni zahtjev u iznosu od 65,00 eura. </span>
</p>
<p>&nbsp;</p>
<p>
<span>Iz službene zabilješke Uprave policije CB Podgorica Stanica policije za javni red i mir Ku.br.503/16 od 19.07.2016. godine, proizilazi da su ovlašćeni policijski službenici predmetnog dana od strane Stanice policije za dežurstvo obaviješteni da u prostorijama Hitne medicinske pomoći  NN muško lice lomi stakla i pravi im neprilike. Dolaskom na lice mjesta osoblje Hitne medicinske pomoći obavijestilo je policijske službenike da se lice koje im je razbilo stakla na ormarićima sa opremom udaljilo iz prostorija HMP u nepoznatom pravcu, dok su u hodniku policijski službenici primijetili da su tri stakla na vratima ormarića polomljena. Nadalje proizilazi da su se policijski službenici uputili u potragu za licem, i u blizini objekta HMP uočili lice, doveli ga u prostorije objekta gdje mu je pružena pomoć (rasjekotine po ruci) te utvrdili da se radi o licu K. A. iz P., nastanjenom takođe u P.. Konačno proizilazi da je navedeno lice policijkim službenicima izjavilo da je prethodne noći popio flašu votke, da se posvađao sa djevojkom i da je došao u HMP da mu pruže pomoć. </span>
</p>
<p>&nbsp;</p>
<p>
<span>Iz izvještaja ljekara u Hitnoj medicinskoj pomoći broj protokola 266221 od 12.07.2016. godine, proizilazi da je izvršena toaleta  - prevoj pocijentu K. A., istom je data terapija, opšti pregled i ispitivanje navedenog pacijenta proteklo je bez tegoba ili postavljene dijagnoze, a lice je pregledano u prisustvu pripadnika MUP-a. </span>
</p>
<p>&nbsp;</p>
<p>
<span>Iz izvoda iz registra kaznenih evidencija na ime okrivljenog izdatog od Ministarstva pravde Crne Gore zaveden pod brojem KE 121/2017 od 23.01.2017. godine,proizilazi da je isti ranije osudjivan i to: </span><span>presudom Višeg suda u Bijelom Polju K.br.27/11 od 17.06.2011. godine zbog krivičnog djela iz čl. 300 st.1 Krivičnog </span><span>zakonika Crne Gore, na kaznu zatvora u trajanju od 6 mjeseci; presudom Osnovnog suda u Pljevljima K.br. 142/09 od 01.12.2009. godine zbog krivičnog djela iz čl. 152 st. 2 Krivičnog zakonika Crne Gore na novčanu kaznu u iznosu od 1.200,00 eura.</span>
</p>
<p>&nbsp;</p>
<p>
<span>Uvidom u fotodokumentaciju Uprave policije - Centar bezbjednosti Podogrica, broj 59-28-244-1900/1606 od 12.07.2016. godine, proizilazi da je na prvoj slici vidljiv opšti izgled HMP, na drugoj slici vidljivi su plakari u hodniku na kojim su polomljena stakla, a na slikama 3 i 4 prikazan je bliži izgled ormara i tragovi stakla. </span>
</p>
<p>&nbsp;</p>
<p>
<span>Okrivljeni K. A. u svim stadijumima postupka nije sporio da je odnosnom prilikom zajedno sa drugoricom Ć. Z. došao u prostorije Hitne medicinske pomoći, jer mu je bila potrebna ljekarska pomoć. Predstavljao je da ga je u jednom momentu dok su čekali prijem kod ljekara, djevojka sa kojom je bio isprovocirala, pa je tada usljed bijesa udario pesnicom u stakla od ormara, i koliko se mogao sjetiti polomio je tri stakla. I pored toga što okrivljeni ne spori da je odnosnom prilikom polomio tri stakla na ormarima Zavoda za HMP, prema stanovištu Ovog suda navodi njegove odbrane u dijelu provokacija od strane njegove drugarice, nikako ne mogu predstavljati društveno prihvatljiv epilog međusobne ljudske komunikacije, jer je isti sve svoje eventualne provokacije mogao riješiti na neki od društveno prihvatljivih načina, a kako je okrivljeni izabrao drugačiji put, to je i kroz formu ovog postupka bila neophodna adekvatna društvena reakcija i izražavanje osude za učinjeno. Sud cijeni navode odbrane okrivljenog da je po pružanje ljekarske pomoći otišao zbog toga što je bio u alkoholisanom stanju. Medjutim, takve navode njegove odbrane su očito konstruisani i usmjereni na što veću relativizaciju svog učešća i izbjegavanja krivice, kao i pokušaja da se olakša sopstveni procesni položaj u postupku, i na izvjestan način opravdaju svoji postupci. Navodi odbrane okrivljenog da se iskreno kaje, dosledno stanovištu suda i opšte prihvaćene sudske prakse ne mogu se tretirati olakšavajućom okolnošću, jer samo izraženo verbalno kajanje nije dovoljno da bi se moglo cijeniti olakšavajućom okolnošću, već je neophodno da učinilac nakon izvršenog krivičnog djela učini nešto na planu otklanjanja štetnih posljedica koje su nastale preduzimanjem njegovih radnji, a što isti na osnovu svih provedenih dokaza u okviru dokaznog postupka sa glavnog pretresa nije učinio. </span>
</p>
<p>&nbsp;</p>
<p>
<span>Naime, iz službene zabilješke UP CB Podgorica proizilazi da je okrivljeni nakon što je zatečen od strane policijskih službenika istima izjavio da je prethodne večeri popio flašu votke, ali je isto tako činjenica da se predmetni događaj odigrao oko 08,00 časova, pa je evidentno da je protekao dovoljan vremenski interval da okrivljeni bez ikakve sumnje može dobrovoljno i svjesno upravljati svojim postupcima, što je isti i učinio, i isti je preduzimanjem naprijed opisanih radnji ušao u kriminalnu zonu izvršenja krivičnog djela. U odnosu na službenu zabilješku UP CB Podgorica sa fotodokumentacijom sačinjenom od strane ovlašćenih policijskih službenika potrebno je istaći da je citirana pismena u sadržajnom smislu moguće vrednovati valjanim dokazom, ukoliko isti počivaju na neposrednim čulnim opažanjima lica koja preduzimanju takve radnje, u čemu se ogleda materijalna podobnost navedenog, dok se formalna očitava u ovjeri autentičnosti sadržaja, pečatom, potpisom ili potpisima lica koja su ih sačinila, što je u konkretnom slučaj u odnosu na oboje navedeno. Zbog preduzimanja inkriminisane radnje od strane okrivljenog bila je neophodna i ljekarska pomoć, što se nesumnjivo zaključuje i izvještaja ljekara u Hitnoj medicinskoj pomoći broj protokola  xxxxxx od 12.07.2016.godine, iz kojeg nepobitno proizilazi da je </span><span>upravo okrivljenom od strane medicinskog osoblja previjena, odnosno medicinski obrađena ruka. </span>
</p>
<p>&nbsp;</p>
<p>
<span>Rezimirajući činjenične i pravne aspekte predmetne krivično - pravne stvari, Ovaj sud zaključuje da su se u naprijed preduzetim radnjama okrivljenog K. A. ostvarili svi subjektivni i objektivni elementi bića krivičnog djela uništenje i oštećenje tudje stvari iz čl. 253 st. 1 Krivičnog zakonika Crne Gore, pa je okrivljeni na subjektivnom planu postupao sa direktnim umišljajem kao oblikom krivice, budući da je bio svjestan da udarcem pesnicom može polomiti tri stakla ormara za ljekove, što je isti i htio.</span>
</p>
<p>&nbsp;</p>
<p>
<span>Sud je prilikom izbora vrste i visine krivične sankcije uzeo u obzir sve okolnosti iz čl. 42 Krivičnog zakonika Crne Gore koje su od uticaja da kazna bude manja ili veća, a u okviru zakonom propisanog minimuma i maksimuma za predmetno krivično djelo, pa je od otežavajućih okolnosti na strani okrivljenog cijenio njegovu raniju osuđivanost utvrđenu uvidom u izvod iz registra kaznenih evidencija, dok je od olakšavajućih okolnosti cijenio nejgove porodične prilike, odnosno okolnost da se radi o ocu jednog djeteta, pa je sud imajući u vidu uz navedeno i stepen krivice okrivljenog, istog osudio na kaznu zatvora u trajanju od 30 (trideset) dana, nalazeći da je upravo ovako odmjerena kazna zatvora za okrivljenog neophodna i dovoljna, kako s aspektra generalne, tako i sa stanovišta specijalne prevencije, i istom se dosledno stanovištu suda pored svrhe kažnjavanja iz čl. 32 Krivičnog zakonika Crne Gore, ima ostvariti i opšta svrha propisivanja i izricanja krivičnih sankcija iz čl. 4 st.2 Krivičnog zakonika Crne Gore. Prilikom izbora vrste i visine krivične sankcije za okrivljenog, sud je imao u vidu njegovu raniju osudjivanost koja ukazuje da se radi o specijalnom povratniku u izvršenju krivičnih djela, te da ranije izrečene osude očigledno nijesu u dovoljnoj mjeri uticale na okrivljenog na planu odvraćanja od izvršenja krivičnih djela, radi čega je sud stanovišta da je upravo odmjerena kazna zatvora na način kao u dispozitivu presude adekvatna kako težni izvšenog krivičnog djela, tako i ličnosti okrivljenog kao izvršioca. </span>
</p>
<p>&nbsp;</p>
<p>
<span>Sud je oštećenu Javnu zdravstvenu ustanovu - Jedinicu za hitnu medicinsku pomoć u pogledu postavljenog imovinsko-pravnog zahtjeva uputio na redovnu građansku parnicu, budući da činjenice utvrđene u ovom postupku nijesu pružile pouzdan osnov za dosuđenje istog, sve shodno čl. 239 Zakonika o krivičnom postupku. Ni iskaz ovlašćenog predstavnika sudu u pogledu utvrđivanja pričinjene štete i činjeničnog utvrđenja u tom pravcu nije pružio pouzdan osnov, naročito pri nepostojanju bilo kakve dokumentacije, odnosno bilo kakvog dokaza o sanaciji pričinjene štete u smislu računa ili slično, a sud bez takvih utvrđenja, i iskaza ovlašćenog predstavnika da su im iz "Haus majstora" usmeno saopštili da vrijednost pričinjene  štete iznosi 65,00 eura, ne može u tom pravcu zasnivati svoju zakonitu i valjanu odluku. </span>
</p>
<p>&nbsp;</p>
<p>
<span>Kako stvarnih troškova postupka nije bilo, sud je primjenom odredbi čl. 226, 227 i 229 Zakonika o krivičnom postupku, obavezao okrivljenog da na račun budžetskih sredstava Crne Gore na ime sudskog paušala uplati iznos od 50,00 €, koji je odmjeren prema trajanju i složenosti postupka, te imovinskim prilikama okrivljenog. </span>
</p>
<p>&nbsp;</p>
<p>
<span>Na osnovu izloženog, u skladu sa čl. 374 Zakonika o krivičnom postupku, odlučeno je kao u izreci presude. </span>
</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 03.02.2017. godine</span>
</p>
<p>
<span> ZAPISNIČAR                       </span><span></span><span>                         SUDIJA</span>
</p>
<p>
<span>Marina Sekulić, s.r.</span><span>                                              Larisa Mijušković - Stamatović, s.r.</span>
</p>
<p>&nbsp;</p>
<p>
<span>PRAVNA POUKA: </span>
</p>
<p>
<span>Protiv ove presude može se izjaviti žalba</span>
</p>
<p>
<span>u  roku od 8 (osam) dana od dana prijema</span>
</p>
<p>
<span>pismenog otpravka, Višem sudu u Podgorici, </span>
</p>
<p>
<span>a preko Ovog suda </span>
</p>
<p style="text-align:center;">
<span>ZTO: Marina Sekulić </span>
</p>
<p>&nbsp;</p>
</div>
</div>


</body>
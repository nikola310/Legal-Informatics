<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br.680/14</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, sudija Đuković Goran, uz učešće zapisničara Maraš Ane, u krivičnom predmetu protiv okrivljenog P.S., zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, rješavajući po optužnom predlogu Osnovnog državnog tužilaštva u Podgorici Kt.br. 620/14 od 23. oktobra 2014. godine, nakon održanog glavnog i javnog pretresa, dana 18.10.2016. godine u prisustvu zastupnika optužbe N. A., državnog tužioca kod ODT-a Podgorica, okrivljenog P.S. i njegovog branioca advokata P. R., donio i istog dana javno objavio</span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>
<span>OKRIVLJENI:</span>
</p>
<p>&nbsp;</p>
<p>
<span>P.S., JMB , od oca B. i majke Lj., rođene L., rođen .. godine u P, sa prebivalištem u mjestu rođenja u Ulici V. R. ., državljanin Crne Gore, razumije crnogorski jezik koji je i njegov jezik, službenik, otac dvoje djece, pismen, sa završenom srednjom školom, lošeg imovnog stanja, neosuđivan, protiv koga se ne vodi krivični postupak za drugo krivično djelo, </span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>Dana 11. februara 2014. godine, oko 11,30 časova u P. u Ulici B. i j. nije pridržavao saobraćajnog propisa iz čl. 17 st. 1 Zakona o bezbjednosti saobraćaja na putevima i time je tako ugrozio saobraćaj, te doveo u opasnost život i tijelo ljudi, usled čega je kod nekog lica nastupila teška tjelesna povreda, iako je bio svjestan da svojom radnjom može učiniti djelo, njegove zabranjenosti i da usled toga može nastupiti teška tjelesna povreda nekog lica, ali je olako držao da do toga neće doći, na način što upravljajući putničkim vozilom marke „P.“ reg.oznaka PG BG desnom saobraćajnom trakom desne kolovozne trake nije obratio pažnju na pješaka-oštćeenu M. D. koja se nalazila na kolovozu i ugrozio njenu bezbjednost udarivši je prednjim desnim dijelom vozila, usled čega je zadobila tešku tjelesnu povredu u vidu kontuzije mozga u lijevom i desnom čeonom predjelu velikog mozga, sa krvarenjem u prostoru ispod paučinaste moždane opne u lijevom i desnom potiljačnom tjemenom predjelu, krvnog podliva kože u lijevom sjedalnom predjelu i oguljotine kože prednjeg zgloba izmedju gornjeg članka kažiprsta desne šake i druge kosti desnog doručja,</span>
</p>
<p>&nbsp;</p>
<p>
<span>- čime je izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore,</span>
</p>
<p>&nbsp;</p>
<p>
<span>pa sud okrivljenom primjenom citiranih zakonskih propisa te čl. 3, 4, 5, 13, 16, 32, 42, 52, 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku izriče,</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu prethodno utvrdjuje kaznu zatvora u trajanju od 3 (tri) mjeseca i istovremeno odredjuje da se utvrdjena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span>Obavezuje se okrivljeni da ovom sudu na ime troškova krivičnog postupka uplati novčani iznos od 285,50 eura kao i 30,00 eura na ime paušala u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva Kt.br. 620/14 od 23.oktobra.2014. godine okrivljenom P.S. je stavljeno na teret krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore. Na zapisniku o glavnom pretresu od 13.09.2016. godine, zastupnik optužbe je izmijenio činjenični opis optužnog akta, na način kao u izreci presude. U završnoj riječi je ostao kod tako izmijenjenog optužnog predloga, predlažući sudu da okrivljenog oglasi krivim i osudi po zakonu.   </span>
</p>
<p>&nbsp;</p>
<p>
<span>U svojoj dobrani, okrivljeni je na zapisniku o saslušanju osumnjičenog Kt.br. 620/14 od 31. jula 2014. godine, naveo da se dana 11.02.2014. godine, oko 11,45 h kretao vozilom marke P., registarskih oznaka PG ..., Ulicom B. i J., u pravcu magistarlnog puta prema Petrovcu, da je u blizini Gintaša, na kružnom toku, propustio pješake koji su prelazili ulicu preko pješačkog prelaza, a zatim polako krenuo i propustio jedno vozilo koje se uključilo sa autobuskog stajališta sa njegove desne strane, krećući se desnom saobraćajnom trakom desne kolovozne strane, a nakon propuštanja vozila, vidio je, sa njegove lijeve strane ženu koja je prelazila ulicu mimo pješačkog prelaza, pojašnjavajući da je u trenutku kada je primjetio zakoračila na trotoar i odjednom se okliznula i počela da pada na leđa, udarajući leđima u desni far njegovog vozila. Dalje je naveo da nije kočio, jer nije očekivao da će se to dogoditi, jer je žena već bila prešla kolovoz, a zatim da je odmah zaustavio vozilo, izašao iz istog i pozvao hitnu pomoć, a ženu, koja je bila u nesvjesnom stanju podigao i držao do dolaska hitne pomoći. Ukazao je takođe i da na skici lica mejsta nije prikazano pravilno stanje, jer je žena prelazila kolovoz sa suprotne strane, i već je bila prešla četiri trake.</span>
</p>
<p>&nbsp;</p>
<p>
<span>Okrivljeni je na glavnom pretresu ostao pri iskazu datom u prethodnom postupku, dodajući međutim da je njegova pretpostavka da se oštećena kretala sa lijeve na desnu stranu, ali da on to kretanje ustvari nije vidio, pojašnjavajući dalje da je u djeliću sekunde osjetio udar pješaka o desni blatobran njegovog vozila te da je instiktivno skrenuo lijevo i pritisnuo kočnicu i zaustavio se momentalno, jer je vozio brzinom između 20 i 30 km/h, da oštećenu nije vidio, već da je njegova pretpostavka da je ona prelazila ulicu sa lijeve na desnu stranu. Upitan da pojasni razlike u kazivanju u prethodnom postupku pred ODT-om i na glavnom pretresu, okrivljeni je naveo da ostaje pri svojoj odbrani datoj na glavnom pretresu, da oštećenu nije vidio prije kontakta,a da je u prethodnom postupku rekao da j eto nejgova pretpostavka, a kaad </span><span>mu je od strane suda predočeno da u prethodnom postupku ipak nije istakao da je to bila samo pretpostavka, okrivljeni je naveo da kad je potpisao zapisnik u prethodnom postupku nije ni gledao kako je isti napisan. Na pitanje svog branioca, pojasnio je da je njegov vidokrug prije kontakta predstavljala širina trake, jer je ispred njega bilo vozilo, sa lijeve strane paneli, uključujući i pojačanu frekfenciju saobraćaja, a ukazujući da je u slučaju da je vidio oštećenu moentalno mogao da zakoči, jer je vozio malom brzinom.</span>
</p>
<p>&nbsp;</p>
<p>
<span>U završnoj riječi, branilac okrivljneog je naveo da </span><span>je kretanje pješaka po kolovozu ugrozilo bezbjednost saobraćaja, na što ukazuju okolnosti da je pješački prelaz kod kružnog toka bio udaljen od mjesta prelaska pješaka 55 m, da je pješak prelazio preko širokog kolovoza sa pet saobraćajnih traka, na mjestu gdje ne postoji pješački prelaz, čime je  suprotno Zakonu o bezbjednosti saobraćaja na putevima ometao saobraćaj, da su panel zaštitne mreže na bulevarskom ostrvu, koje su postavljene da onemogućavaju prelazak pješaka van pješačakog prelaza, negativno su uticale na blagovremeno uočavanje pješaka i umanjilo horizontalnu preglednost nad putem, da je NN vozilo koje se sa autobuskog stajališta uključilo u saobraćaj neposredno prije nastanka saobraćajne nezgode, skrenulo pažnju okrivljenog i djelimično zaklonilo pješaka, pa je pojava pješaka na mjestu gde ne postoji pješački prelaz za okrivljenog predstavljalo iznenadnu –neočekivanu prepreku koju u datim okolnostima nije mogao da predvidi, o kojoj okolnosti svjedoči činjenica da je okrivljeni prije naleta pješaka, manevrom u lijevo i upotrebom radne kočnice, pokušao da izbjegne kontakt, te da se okrivljeni sa svojim vozilom kretao relativno malom brzinom od  29 km/sec, koja je u većoj mjeri ispod ograničenja brzine u naseljenom mjestu, a što sve vještak nije uzeo u obzir. </span>
</p>
<p>&nbsp;</p>
<p>
<span>Okrivljeni je u završnoj riječi izjavio da u cjelosti prihvata završnu riječ svog branioca.</span>
</p>
<p>&nbsp;</p>
<p>
<span>Sud je u dokaznom postupku pročitao zapisnik o uviđaju UP CB 397/2014 od 11.02.2014. godine i izvršio uvid u skicu lica mjesta, pročitao otpusnu listu sa epikrizom Zdravstvene ustanoveKV VG neurohirurgije na ime D. M., matični broj isotrije bolesti 2993/2014/129, pročitao nalaz i mišljenje sudskog vještaka dr N. K. od 25.08.2014. godine, nalaz i mišljenje sudskog vještaka saobraćajne struke Č. G. od 09.10.2014. godine, izvod iz KE za okrivljenog izdat od Ministarstva pravde Crne Gore br. 0203/10205 od 30.10.2014. godine, pročitao dopunu nalaza i mišljenja vještaka medicinske struke dr N. K. od 20.03.2015. godine, saslušao svjedoka Klikovac Baja, pročitao potvrdu PSC "K." servisa DOO broj 115/05/15 od 08.05.2015. godine, pročitao zapisnik o izlasku na lice mjesta ovog suda K.br. 680/14 od 16.09.2015. godine, pročitao potvrdu ovlašćenog servisa "P." K. br. 1005/15 od 08.05.2015. godine, saslušao svjedoka B. E., saslušao vještake saobraćajne struke Č. G. i medicinske struke dr K. N..</span>
</p>
<p>&nbsp;</p>
<p>
<span>Sud je odbio predlog branioca okrivljenog da se izvrše nova vještačenja po drugim vještacima medicinske i saobraćajne struke kao i da se izvrši djelimična rekonstrukcija predmetne saobraćajne nezgode, jer je po ocjeni suda činjenično stanje u dovoljnoj mjeri rasvijetljeno radi donošenja konačne odluke i bez provodjenja ovih dokaza.</span>
</p>
<p>&nbsp;</p>
<p>
<span>Svjedok B. E. je naveo da k</span><span>ao tužilac radi krajnje profesionalno i utvđjuje činjenice u svakom predmetu, kako one koje idu u korist tako i one koje idu na štetu okrivljenog. Istakao je da nijesu tačna isticanja okrivljenog, pojašnjavajući da se ne sjeća okrivljenog, ali da u svaki zapisnik uvijek unosi samo i isključivo ono što okrivljeni </span><span>kaže prilikom saslušanja i eventualno ako mu se postavi neko pitanje radi razjašnjenja krivičnopravne stvari. Na pitanje braniocaje naveo da se ne sjeća okrivljenog i zapisnika kojeg je povodom nejgovog saslušanja sačinio, ali da u svim predmetima postupak sprovodi po odredbama Zakonika o kriivčnom postupku. Na prigovor branioca da okrivljenom nije ostavljeno dovoljno vremena, svjedok je istakao da se ne može sjetiti da li je okrivljenom poslat poziv ili je pozvan putem telefona, ali da svakako, u svakom predmetu, svakom okrivljenom predoči šta mu se stavlja na teret, njegova prava da može angažovati branioca i ostala prava po ZKP-u. U svakom predmetu, a ubijeđen je i u ovom, konstatuje da li okrivljeni želi da angažuje branioca u vezi onog što mu se stavlja na teret i  svaki put uvjek odloži saslušanje ukoliko okrivljeni želi da angažuje branioca. Na primjedbu branioca da okrivljenom prije prvog saslušanja nije ostavljeno dovoljno vremena niti su mu pružene mogućnosti da prouči dokumentaciju,  u prilog čemu upućuju dva podatka iz samog zapisnika, da je saslušanje okrivljenog počelo u 11,35 časova a da je završeno u 11,45 a da je pozvan telefonskim putem i da se na telefonski poziv javio odmah, dakle, odmah je pristupio u tužilaštvu po telelefonskom pozivu, svjedok je pojasnio da spsolutno nije tačno da je okrivljeni istog dana pozvan i saslušan, pozvan je minimum dan prije, jer tako uvijek radi i svaki put se da pouka da nije dužan da se odazove na poziv upućen putem telefona. Ukazao je i na činjenicu da je branilac istakla da okrivljenom nije pružena šansa da se upozna sa predmetom, međutim ni zakon mu ne dozvoljava da prilikom prvog saslušanja proučava spise već se samo upoznaje sa onim što mu se stavlja na teret.</span>
</p>
<p>&nbsp;</p>
<p>
<span>Svjedok K. B. je naveo da se dana 11.02.2014. godine nalazio kod tržnog centra „Gintaš“ u blizini jednog mostića kod prodavnice „Merkator“, da je  u jednom trenutku vidio ženu koja je bila naslonjena na automobil marke „P.“, pa je  pritrčao da joj pomogne, a nakon što je došao do nje, ta žena je bila naslonjena na automobil „P.“, a bilo je tu još par lica, žena je bila u nesvjesnom stanju, pa je zajedno sa par ljudi pokušao da joj pomogne, pri čemu nije vidio sam momenat kontakta pješaka i automobila niti je pratio saobraćajnu situaciju, pojašnjavajući na pitanje zastupnika optužbe da nije čuo zvuk kočnica odnosno škripu kočnica, ali je čuo da je sirena kao svirala, a odakle je dolazio taj zvuk sirene ne zna.</span>
</p>
<p>&nbsp;</p>
<p>
<span>Stalni sudski vještak saobraćajne struke Č. G. je u nalazu i mišljenju od 09.10.2014. godine naveo da se nezgoda dogodila u Ulici B. i J. u Pogorici, naspram tržnog centra "Gintaš", gdje je put izgrađen od asfaltnog zastora, uzdužnom neisprekidanom linijom podijeljen na dvije kolovozne trake sa uzdužnim isprekidanim linijama, desna smjera kretanja "P." na tri, a lijeva na dvije saobraćajne trake, da širina kolovoza iznosi 15,5 m, a da se sa lijeve i desne strane kolovoza nalaze pješački trotoari, kao i da je u trenutku nastanka nezgode kolovoz bio suv, a uslovi vožnje dnevni. Pojašnjavajući tragove koji su nastali u nezgodi, vještak je istakao da vozač automobila "P." na uočenu opasnost od sudara nije reagovao intezivnim kočenjem, jer su na kolovozu izostali tragovi intezivnog kočenja točkova, a od materijalnih tragova, na licu mjesta su zatečeni tragovi plastike od desnog fara, označeni sa rednim brojem 4 na skici lica mjesta i lične stvari pješaka (cegeri), označeni sa rednim brojem 5 na skici lica mjesta. Za fiksnu tačku uzeta je šahta, označen rednim brojem 6 na skici lica mjesta. Dalje je naveo da bi se, forsiranim kočenjem, vozilo voženo brzinom od 8,33 m/s=30 km/h, sa ostvarljivim usporenjem od 7 m/s, zaustavilo na zaustavnom putu od 12,49 m, a za zaustavljenje vozila bilo bi angažovano vrijeme od 2,09 s, dok je pješak, od mjesta stupanja na desnu kolovoznu traku smjera kretanja "P.", do mjesta sudara, krećući se poprečno preko kolovoza, kada je mogao biti u vidnom polju vozača, morao preći put od oko 7,6 m, a vrijeme koje je potrebno da pješak minimalnim hodom pređe </span><span>put od 7,6 m do mjesta sudara iznosi 8,54 s. Stoga je vještak mišljenja da je vozač vozila "P." mogao da vidi pješaka koji stupa na kolovoznu traku smjera njegovog kretanja, koji se kreće poprečno po kolovozu sa lijeve na desnu stranu, pa bi blagovremenim kočenjem mogao da izbjegne nezgodu, jer je vrijeme potrebno za zaustavljanje vozila pri posjedovanoj brzini od 2,09 2 kraće od vremena dospijevanja pješaka na sudarnu poziciju, a koje iznosi 8,54 s. Na osnovuu okolnosti pod kojima je nastala nezgoda, vještak je mišljenja da je opasna situacija nastala obostranik propustima, kako vozača vozila "P.", tako i pješaka. Naime, vještak ističe da vozač "P." nije sa dužnom pažnjom pratio saobraćajnu situaciju ispred svog vozila, a imao je sve tehničke uslove za to,  usled čega je propustio da zaustavi svoje vozilo  do mjesta kontakta. Pravovremenim reagovanjem vozača "P." na kočioni sistem, u trenutku stupanja pješaka na kolovoznu traku smjera nejgovog kretanja, vozač "P." bi zaustavio svoje vozilo ispred mjesta kontakta sa pješakom i nezgoda bi bila izbjegnuta. Pješak je prelazio poprečno preko kolovoza na dijelu gdje nema obilježenog pješačkog prelaza, a imao je mogućnosti da blagovremeno uoči nailazeće vozilo "P.", pa je imao razloga da na kolovoznu traku, smjera kretanja "P.", ne stupa ispred nailazećeg automobila koji ima prvenstvo u prolazu, a takođe pješak nije zastao ni u zoni sredine kolovoza, prije stupanja na desnu kolovoznu traku, posmatrano za smjer kretanja "P.", da bi izvidio stanje na njoj sa svoje desne strane, a da je tako postupio, lako je mogao da uoči nailazak "P.", kada bi imao potrebu da na traku ispred i u blizini njega ne zalazi, u kom slučaju se sudar ne bi dogodio. Takvim ponašanjem je pješak napravio propuste vezane za nastanak nezgode, a koji mogu biti posljedica nepažnje, pogrešne procjene, ili nekog drugog razloga.</span>
</p>
<p>&nbsp;</p>
<p>
<span>Saslušan na glavnom pretresu, vještak saobraćajne struke dr Č.G. je naveo da je u </span><span>svom nalazu konstatovao da je pješak prelazio poprečno preko kolovoza na dijelu gdje nema pješačkog prelaza koji je obilježen, da je pješak u svakom slučaju, ukoliko postoji pješački prelaz na udaljenosti od mjesta gdje se desila saobraćajna nezgoda od oko 100 m morao koristiti tu površinu i preći kolovoz na takvom mjestu,  međutim, bez obzira da li je pješački prelaz udaljen 55 m ili ne, u svom nalazu je konstatovao da je pješak prelazio kolovoz na mjestu gdje ne postoje takve oznake. Vještak je dalje istakao da je vozač vozila "P." u svojoj izjavi, između ostalog izjavio "da na skici lica mjesta nije prikazano pravilno, jer je gospođa je prelazila sa suprotne strane kolovoza, a ne kako je skicom predstavljeno i već je bila prešla četiri trake", te da je u svom nalazu kao jedan od relevantnih podataka koristio i izjavu vozača vozila "P.", pa je stoga,  nakon što je pješak  prešao četiri saobraćajne trake, isti mogao biti u vidnom polju vozača "P." prema izjavi istog, dakle, vremenski sasvim dovoljno da bi imao mogućnosti reagovanja na kočioni sistem i izbjegavanje nezgode. Vozač "P." je takođe izjavio da se sjeća da je propustio jedno vozilo koje se uključivalo sa autobuskog stajališta sa njegove desne strane, a posle propuštanja tog vozila prošao je još 10-tak metara i vidio kako žena prelazi ulicu, pa je shodno toj izjavi okrivljenog, pješakje prelazio kolovoz sa lijeve na desnu stranu smjera kretanja vozila i mogao je biti u vidnom polju vozača "P." sa daleko veće udaljenosti od dužine zaustavnog puta pri brzini kretanja od oko 30 km/h, pri čemu brzina kretanja vozila "P.", na osnovu oštećenja i povreda pješaka, a kako je i sam vozač naveo, nije bila veća od 30 km/h. Na osnovu oštećenja na automobilu, povreda pješaka, vještak sa sigurnošću tvrdi da je izjava vozača "P." tačna i da je pješak prelazio kolovoz sa lijeve na desnu stranu i da je vozilo "P." u trenutku kontakta voženo brzinom ne većom od 30 km/h, ističući da je u svom nalazu naveo da se tvrdnja vozača "P." da je pješak skoro prešao kolovoz i pao na automobil ne može uzeti kao tačna, jer bi u takvim situacijama i oštećenja navozilu bila sasvim drugačija, a što nije u konkretnom slučaju. Pad pješaka unazad bi izazvao </span><span>druga oštećenja, ne u zoni desnog fara stuba prednjih desnih vrata, desnog blatobrana, već bi ona bila sasvim drugačija i taj pad pješaka unazad kretanjem, odnosno "spoticanjem" bi izazva potpuno druga oštećenja na samom automobilu. Iz tog razloga, iskaz vozača "P." u tom dijelu, vještak nije uzeo kao relevantan, jer se isti ne može ukolopiti u sami tok i dinamiku same nezgode. U zapisniku o uviđaju i skici lica mjesta nigdje nijesu konstatovani tragovi intenzivnog kočenja automobila, dakle vozilo nije intenzivno kočeno, prema tome i na osnovu tih, za njega relevantnih spisa predmeta utvrdio je brzinu kretanja od 30 km/h. Ukazao je da je u svom nalazu analizirao i sačinio vremensko prostornu analizu kada je pješak započeo kretanje preko desne kolovozne trake smjera kretanja vozila "P.", pri čemu nije analizirao lijevu saobraćajnu traku, jer se opasna situacija se dešava stupanjem pješaka na kolovoznu traku smjera kretanja vozila "P.", a  pješak je od trenutka stupanja na kolovoznu traku smjera kretanja "P." mogao da predje "skoro" tri saobraćajne strake kako je i dato u nalazu, dok zaštitni paneli, koji nijesu ni ucrtani na skici lica mjesta, nemaju bilo kakvog uticaja na konačno mišljenje za uzrok, tok i dinamiku saobraćajne nezgode</span><span class="span1">.</span><span> na pitanje okrivljenog, vještak j eizjavio da kod sudarnih brzina od 30 km/h, gdje je primarni kontakt pješaka sa automobilom u zoni desnog fara, tada po pravilu dolazi do rotacije tijela pješaka u smjeru kretanja kazaljke na satu i pješak u takvim saobraćajnim situacijama može doći u kontakt sa stubom vjetrobrana, da pri svim brzinama čak i od 2 km/h, a ne od 30 km/h, intenzivnim kočenjem automobil po pravilu ostavlja tragove na kolovozu, a da u konkretnoj saobraćajnoj situaciji i na osnovu skice lica mjesta, zapisnika o uviđaju, nijedan trag nije ostavljen niti evidentiran, pa stoga vještaak sa sigurnošću tvrdi da će pri brzini od 30 km/h, intenzivnim kočenjem, ostati trag na kolovozu vidljiv ne samo za vještake nego i za ekipu koja vrši uvidjaj saobraćajnih nezgoda, ali da u predmetnom slučaju tog traga nema. Dalje je naveo da se uvidom u potrvrdu koja je izdata od Auto centra "Knežević" može zaključiti da je ABS, odnosno antiblok sistem kočenja kod predmetnog vozila bio u funkciji, da je priliko izrade nalaza i mišljenja, kod zaustavnog puta koristio usporenja od 7 m2/s, koja su manja ili minimalna usporenja koja se mogu ostvariti na suvom kolovozu, a imajući u vidu činjenicu da predmetno vozilo posjeduje ABS kočioni sistem, te da je kočioni sistem predmetnog vozila bio u funkciji, pa isto nije od značaja za konačno mišljenjeo uzroku, toku i dinamici predmetne nezgode. Na pitanje branioca, vještak je naveo da na strani 5. svog nalaza i mišljenja konstatovao da se tvrdnja okrivljenog da je prilikom kontakta, oštećena već bila u fazi pada, ne može prihvatiti kao tačna, jer je na osnovu analiz eoštećenja na automobilu, pješak u trenutku kontakta bio u stojećem položaju i prelazio kolovoz sa lijeve na desnu stranu smjera kretanja vozila "P.". Analizom skice lica mjesta, te lokacije tragova na kolovozu, sa sigurnošću se može utvrditi da se pješak kretao sa lijeve na desnu stranu smjera kretanja vozila, iz razloga što ukoliko bi pješak stajao ili se kretao u suprotnom smjeru, unazad, ili bio u fazi pada, onda nijedan od tragova ne bi bio uz desnu ivicu kolovoza smjera kretanja vozila, već bi bio uz samu desnu bočnu stranu vozila ili ispred čeonog desnog dijela vozila, a što nije u konkretnom slučaju. navedeni tragovi su padali po pravcu horizontalnog hica smjera kertanja pješaka, a to je kretanje pješaka sa lijeve na desnu stranu, preko kolovozasmjera kretanja vozila "P.". </span>
</p>
<p>&nbsp;</p>
<p>
<span>Sud je nalaz i mišljenje vještaka G. Č. cijenio kao jasan, precizan i zasnovan na pravilima struke, pa je isti u cjelosti prihvatio.</span>
</p>
<p>&nbsp;</p>
<p>
<span></span><span>Stalni sudski vještak medicinske struke dr K. N. je u svom nalazu i mišljenju od 25.08.2014. godine naveo da je D. M., ovdje oštećena, zadobila tjelesne povrede nagnječine tkiva mozga u desnom čeono-sljepoočno-tjemenom predjelu, krvni podliv </span><span>kože u lijevom sjedalnom predjelu dužine 10 cm, oguljotinu kože u predjelu zgloba između gornjeg članka kažiprsta desne šake i druge kosti desnog doručja, a da navedene povrede u vrijeme nanošenja, skupno procijenjeno, predstavljaju tešku tjelesnu povredu i nastale su usljed kontakta D. M. i predmetnog putničkog motornog vozila, te usljed pada i njenog kontakta sa podlogom. Nagnječine tkiva mozga u desnom čeono-sljepoočno-tjemenom predjelu predstavljaju u vrijeme nanošenja, same za sebe, pojedinačno procjenjene, tešku tjelesu povredu, dok ostale povrede, predstavljaju u vrijeme nanošenja, same za sebe, laku tjelesnu povredu.</span>
</p>
<p>&nbsp;</p>
<p>
<span>U dopunskom nalazu i mišljenju od 20.03.2015. godine, stalni sudski vještak medicinske struke dr Krsto Nikolić je naveo da je D. M. zadobila tjelesne povrede krvni podliv u lijevom sjedalnom predjelu, kontuziju mozga u vidu više tačkastih, šupljkavih žarišta krvarenja u moždanom tkivu i u vidu ciše tačkastih, šupljikavih nagnječina moždanog tkiva u lijevom čeono-temeljnom predjelu velikog mozga i u desnom čeono-temeljnom predjelu velikog mozga, sa krvarenjem u prostoru ispod paučinaste moždane opne u lijevom potiljačno-tjemenom predjelu i  udesnom potiljačno-tjemenom predjelu  i oguljotinu kože u predjelu zgloba između gornjeg članka kažiprsta desne šake i druge kosti desnog doručja. Navedene povrede predstavljaju u vrijeme nanošenja, skupno procijenjeno, tešku telesnu povredu. Kontuzija mozga u vidu više tačkastih, šupljikavih žarišta krvarenja u moždanom tkivu i u vidu više tačkastih, šupljikavih nagnječina moždanog tkiva u lijevom čeono-temeljnom predjelu velikog mozga i u desnom čeono-tjemenom predjelu velikog mozga, sa krvarenjem u prostoru ispod paučinaste moždane opne u lijevom potiljačnom-tjemenom predjelu i u desnom potiljalno-tjemenom predjelu, predstavlja u vrijeme nanošenja, sama za sebe, pojedinačno procijenjena, tešku tjelesnu povredu. Krvni podliv kože u lijevom sjedalnom predjelu predstavlja u vrijeme nanošenja, sam za sebe, pojedinačno procijenjen, laku tjelesnu povredu. Oguljotina kože u prdjelu zgloba između gornjeg članka kažiprsta desne šake i druge kosti desnog doručja predstavlja u vrijeme nanošenja, sam za sebe, pojedinačno priocijenjen, laku tjelesnu povredu. Vještak je dalje naveo da se oštećena u vrijeme odigravanja predmetna saobraćajne nezgode nalazila u nekom od uspravnih položaja, okrenuta zadnjom stranom svog tijela, tj. okrenuta leđima prema nailazećem vozilu. Krvni podliv u lijevom sjedalnom predjelu nastao je usljed direktnog, tzv. primarnog kontakta oštećene i vozila. Kontuzija mozga u vidu više tačkastih, šupljikavih žarišta krvarenja u moždanom tkivu i u vidu više tačkastih, šupljikavih nagnječina moždanog tkiva, u lijevom čeono-tjemenom predjelu velikog mozga i u desnom čeono-tjemenom predjelu velikog mozga, sa krvarenjem u prostoru ispod paučinaste moždane opne u lijevom potiljačno-tjemenom oredjelu i u desnom potiljačno-tjemenom predjelu, nastala je u usljed tzv. sekundarnog kontakta oštećene sa tupo-tvrdim djelovima vozila, dakle nakon ostvarenja direktnog, odnosno primarnog kontakta i naknadnog "nabacivanja" oštećene na vozilo. Oguljotina kože u predjelu zgloba između gornjeg kažiprsta desne šake i druge kosti desnog doručja, nastala je usljed pada oštećene sa vozila i nejnog kontakta sa podlogom. U raspoloživoj medicinskoj dokumentaciji nema notirane niti jedne egzaktno utvrđene medicinske činjenice, koja bi ukazivala na to da se oštećenoj zaista slošilo, odnsno pozlilo neposredno prije nastanka saobraćajne nezgode, kao niti jedne medicinske činjenice koja bi ukazivala na medicinske razlog zašto je oštećenoj eventualno pozlilo.</span>
</p>
<p>&nbsp;</p>
<p>
<span>Saslušan na glavnom pretresu, vještak medicinske struke dr N. K. je naveo da je s</span><span>asvim sigurno moguće da prilikom skenerskog pregleda D. M., a koji je obavljen dana 11.02.2014. godine, dakle neposredno nakon zadobijanja predmetnih povreda, da skener nije pokazao promjene na mozgu, a da su te povrede bile vidljive na skeneru </span><span>sjutra dan, odnosno dana 12.02.2014. godine, jer je neophodno vrijeme za vizuelizaciju navedenih povreda mozga, pogotovu kada su one u vidu više tačkastih, šupljikavih žarišta, krvarenja i nagnječina moždanog tkiva. Ukazao je i na to da je već objasnio u tački 4. dopunskog  mišljenja od 20.03.2015. godine da D. M., a sudeći po raspoloživoj i obimnoj medicinskoj dokumentaciji, nije bolovala ni od jedne bolesti zbog koje bi joj se naglo „steškilo“, a što bi sasvim sigurno moralo biti evidentirano u medicinskoj dokumentaciji. Raspoloživa medicinska dokumentacija na osnovu koje je izradio nalaz i dopunu je apsolutno dostatna, jer u slučaju da neko boluje od bolesti zbog koje često pada u besvjesno stanje, a kao što su epilepsija, šećerna bolest, razni tumori, razna srčana oboljenja itd., to bi sasvim sigurno moralo biti notirano u raspoloživoj medicinskoj dokumetnaciji, jer se ista po dotiranim stavovima medicinske struke i nauke ne usresređuje i ne odnosi samo na zadobijene povrede, već pacijenta posmatra u cjelini.</span>
</p>
<p>&nbsp;</p>
<p>
<span>Sud je osnovni i dopunski nalaz i mišljenje vještaka medicinske struke dr K. N. cijenio kao jasan, precizan i zasnovan na pravilima struke, pa je isti u cjelosti prihvatio.  </span>
</p>
<p>&nbsp;</p>
<p>
<span>Iz zapisnika o izlasku na lice mjesta ovog suda, sačinjenog dana 16.09.2015. godine, proizilazi da je u istom konstatovano da je ovaj sud pristupio na lice mjesta, u Ulici B. i J. broj 69, radi izvođenja dokazne radnje, saslušanja oštećene D. M., i to van glavnog pretresa, u formi istražne radnje, da je oštećena zatečena da spava, dok je njen sin R. predočio sudu da oštećena slabo govori, skoro nijednu riječ, da je slabo pokretna, i to samo uz pomoć članova porodice.</span>
</p>
<p>&nbsp;</p>
<p>
<span></span><span>Iz zapisnika o uviđaju saobraćajne nezgode br. 397/2014 od 11.02.2014. godine i skice lica mjesta proizilazi da se dana 11.02.2104. godine u 11 časova i 45 minuta dogodila saobraćajna nezgoda u Ulici Br.i j., u kojoj je oboren pješak, na suvom putu sa trotoarom sa obje strane, pri dnevnoj svjetolsti, sa asfaltnim kolovoznim zastorom, koji je uzdužnom neispkrekidanom  linijom i oivičenom zemljanom površinom razdijeljen na dvije kolovozne trake, namjenjene za odvijanje saobraćaja u oba smjera, do kojih je desna kolovozna traka gledano iz pravca Ulice O. R. u pravcu B. S. K. razdijeljena uzdužnim neisprekidanim linijama na tri, a lijeva kolovozna traka na dvije saobraćajne trake. Pješak D. M. je prije dolaska pripadnika policije koji su izvršili uviđaj transporotvana u Klinički centar Crne Gore, radi ukazivanja medicinske pomoći. Putničko motorno vozilo PG .., kojim je upravljao P.S., ovdje okrivljeni, je zatečeno u krajnjoj desnoj saobraćajnoj traci, desne kolovozne trake Ulice B. i J., prednjim djelom okrenuto u pravcu B. S. K., a gledano iz pravca Ulice O. R., dok su na licu mjesta zatečeni tragovi plastike od desnog fara vozila PG ..., i ceger koji je pripadao pješaku M. D.. </span>
</p>
<p>&nbsp;</p>
<p>
<span>Iz otpusne liste sa epikrizom zdravstvene ustanove Kliničkog centra Crne Gore, organizacione jedinice neurohirurgije, br. 2992/2014/129, na ime D. M., utvrđeno je da je ista primljena na Kliniku za neurohirurgiju dana 11.02.2014. godine zbog povrede glave u saobraćajnom udesu u kojem je učestvovala kao pješak, da je ista navela da joj je prije udesa pozlilo, a nakon toga je udario automobil. Tom prilikom joj je postavljena dijagnoza Contusio cerebri excoratio reg. mani lat. dex., a nakon bolničkog liječenja je, dana 18.02.2104. godine, otpuštena na dalje kućno liječenje.</span><span></span>
</p>
<p>&nbsp;</p>
<p>
<span>Iz potvrde P.S.C. Knežević-ovlašćenog servisera P. vozila broj 115/05/15 od 08.05.2015. godine, utvrđeno je da na vozilu P. 107, sa brojem šasije VF3P.....4832 I i </span><span>registarskim oznakama PG ..., koje posjeduje ABS sisitem,  (anti blok sistem) sa kataloškim brojem 4541, isti uredno funkcioniše.</span>
</p>
<p>&nbsp;</p>
<p>
<span>Iz uvjerenja Ministarstva pravde broj 0203/10205 od 30.10.2014. godine, utvrđeno je da za ovdje okrivljenog P.S.a ne postoje podaci u kaznenoj evidenciji.</span>
</p>
<p>
<span></span>
</p>
<p>
<span>Ocjenom navoda optužbe, odbrane okrivljenog i provedenih dokaza, kako pojedinačno, tako i u njihovoj međusobnoj vezi, sud je utvrdio da je okrivljeni učinio krivično djelo stavljeno mu na teret, na način, mjesto i u vrijeme kao u izreci presude.</span>
</p>
<p>&nbsp;</p>
<p>
<span>Naime, provedenim dokazima nesumnjivo je utvrđeno da se okrivljeni P.S. </span><span>dana 11. februara 2014. godine, oko 11,30 časova u Podgorici u Ulici B. i J. nije pridržavao saobraćajnog propisa iz čl. 17 st. 1 Zakona o bezbjednosti saobraćaja na putevima i time je tako ugrozio saobraćaj, te doveo u opasnost život i tijelo ljudi, usled čega je kod nekog lica nastupila teška tjelesna povreda, na način što upravljajući putničkim vozilom marke „P.“ reg.oznaka PG ... desnom saobraćajnom trakom desne kolovozne trake nije obratio pažnju na pješaka-oštćenu M. D. koja se nalazila na kolovozu i ugrozio njenu bezbjednost udarivši je prednjim desnim dijelom vozila, usled čega je zadobila tešku tjelesnu povredu u vidu kontuzije mozga u lijevom i desnom čeonom predjelu velikog mozga, sa krvarenjem u prostoru ispod paučinaste moždane opne u lijevom i desnom potiljačnom tjemenom predjelu, krvnog podliva kože u lijevom sjedalnom predjelu i oguljotine kože prednjeg zgloba izmedju gornjeg članka kažiprsta desne šake i druge kosti desnog doručja. </span>
</p>
<p>&nbsp;</p>
<p>
<span>Naprijed utvrđeno činjenično stanje, sud je utvrdio prvenstveno iz zapisnika o uviđaju saobraćajne nezgode br. 397/2014 od 11.02.2014. godine i skice lica mjesta, iz kojih je sud utvrdio sve relevatne podatke saobraćajne nezogde i to prvenstveno identitet učesnika nezgode, izgled odnosnog dijela saobraćajnice, smjer kretanja vozila, te materijalne tragove zatečene na licu mjesta. Naprijed navedeno činjenično stanje potvrđeno je nalazom i mišljenjem vještaka saobraćajne struke </span><span>Č. G. od 09.10.2014. godine, u kojem je navedeno da se nezgoda dogodila u Ulici B. i J. u Pogorici, naspram tržnog centra "Gintaš", gdje je put izgrađen od asfaltnog zastora, uzdužnom neisprekidanom linijom podijeljen na dvije kolovozne trake sa uzdužnim isprekidanim linijama, desna smjera kretanja "P." na tri, a lijeva na dvije saobraćajne trake, da vozač automobila "P.", ovdje okrivljeni nije na uočenu opasnost od sudara reagovao intezivnim kočenjem, jer su na kolovozu izostali tragovi intezivnog kočenja, te da bi se, forsiranim kočenjem, vozilo voženo brzinom od 8,33 m/s=30 km/h, sa ostvarljivim usporenjem od 7 m/s, zaustavilo na zaustavnom putu od 12,49 m, a za zaustavljenje vozila bilo bi angažovano vrijeme od 2,09 s, dok je pješak, od mjesta stupanja na desnu kolovoznu traku smjera kretanja "P.", do mjesta sudara, krećući se poprečno preko kolovoza, kada je mogao biti u vidnom polju vozača, morao preći put od oko 7,6 m, a vrijeme koje je potrebno da pješak minimalnim hodom pređe put od 7,6 m do mjesta sudara iznosi 8,54 s. Imajući to u vidu, kao i činjenicu da je  okrivljeni mogao da vidi pješaka koji stupa na kolovoznu traku smjera njegovog kretanja, koji se kreće poprečno po kolovozu sa lijeve na desnu stranu, isti bi blagovremenim kočenjem mogao da izbjegne nezgodu, jer je vrijeme potrebno za zaustavljanje vozila pri posjedovanoj brzini od 2,09 2 kraće od vremena dospijevanja pješaka na sudarnu poziciju, a koje iznosi 8,54 s, iz čega proizlazi da okrivljeni nije sa dužnom pažnjom pratio saobraćajnu situaciju ispred svog vozila, a imao je sve tehničke uslove za to, usled čega je propustio da zaustavi svoje vozilo  do mjesta kontakta. Pravovremenim reagovanjem vozača "P." na kočioni sistem, u trenutku stupanja pješaka na kolovoznu </span><span>traku smjera njegovog kretanja, okrivljeni bi zaustavio svoje vozilo ispred mjesta kontakta sa pješakom i nezgoda bi bila izbjegnuta. Sud je vrstu i težinu povreda koje je oštećena M. D. zadobila u predmetnoj saobraćajnoj nezgodi utvrdio iz sadržine </span><span>otpusne liste sa epikrizom zdravstvene ustanove Kliničkog centra Crne Gore, organizacione jedinice neurohirurgije, br.2992/2014/129,</span><span> dopune nalaza i mišljenja sudskog vještaka medicinske struke dr N. K. od 20.03.2015. godine, konkretno u dijelu kojem je navedeno da  je oštećena D. M. zadobila tjelesne povrede krvni podliv u lijevom sjedalnom predjelu, kontuziju mozga u vidu više tačkastih, šupljkavih žarišta krvarenja u moždanom tkivu i u vidu više tačkastih, šupljikavih nagnječina moždanog tkiva u lijevom čeono-temeljnom predjelu velikog mozga i u desnom čeono-temeljnom predjelu velikog mozga, sa krvarenjem u prostoru ispod paučinaste moždane opne u lijevom potiljačno-tjemenom predjelu i  udesnom potiljačno-tjemenom predjelu  i oguljotinu kože u predjelu zgloba između gornjeg članka kažiprsta desne šake i druge kosti desnog doručja, te da povreda kontuzija mozga u vidu više tačkastih, šupljkavih žarišta krvarenja u moždanom tkivu i u vidu više tačkastih, šupljikavih nagnječina moždanog tkiva u lijevom čeono-temeljnom predjelu velikog mozga i u desnom čeono-temeljnom predjelu velikog mozga, sa krvarenjem u prostoru ispod paučinaste moždane opne u lijevom potiljačno-tjemenom predjelu i  udesnom potiljačno-tjemenom predjelu, predstavljaju u vrijeme nanošenja tešku tjelesnu povredu a krvni podliv u lijevom sjedalnom predjelu i oguljotina kože u predjelu zgloba izmedju gornjeg članka kažiprsta desne šake i druge kosti desnog doručja pojedinačno predstavljaju lake tjelesne povrede, te da navedene povrede, skupno procijenjeno, predstavljaju tešku tjelesnu povredu.</span>
</p>
<p>&nbsp;</p>
<p>
<span>Iz naprijed navedenog proizilazi da se okrivljeni kritičnom prilikom nije pridržavao saobraćajnog propisa iz čl. 17 st. 1 Zakona o bezbjednosti saobraćaja na putevima ("SL. list CG br. 33/2012 od 28.06.2012. godine), iz koje zakonske odredbe proizilazi da je v</span><span>ozаč dužаn dа obrаti pаžnju nа pješаke koji se nаlаze nа kolovozu ili stupаju nа kolovoz ili iskаzuju nаmjeru dа stupe nа kolovoz i da ne ugrožava njihovu bezbjednost, što sve primjenjeno na konkretan slučaj bez dileme upućuje na zaključak da se okrivljeni nije pridržavao navedene zakonske odredbe. Naime, iz nalaza i mišljenje vještak saobraćajne struke G. Č. nedvosmisleno proizilazi zaključak da </span><span>okrivljeni nije sa dužnom pažnjom pratio saobraćajnu situaciju ispred svog vozila, a imao je sve tehničke uslove za to,  usled čega je propustio da zaustavi svoje vozilo  do mjesta kontakta. Pravovremenim reagovanjem vozača "P." na kočioni sistem, u trenutku stupanja pješaka na kolovoznu traku smjera njegovog kretanja, vozač "P" bi zaustavio svoje vozilo ispred mjesta kontakta sa pješakom i nezgoda bi bila izbjegnuta.</span>
</p>
<p>&nbsp;</p>
<p>
<span>Cijeneći subjektivni odnos okrivljenog prema učinjenom krivičnom djelu, sud je našao da je isti </span><span>bio svjestan da svojom radnjom može učiniti djelo, njegove zabranjenosti i da usled toga može nastupiti teška tjelesna povreda nekog lica, ali je olako držao da do toga neće doći, postupajući dakle sa svjesnim nehatom kao oblikom krivice, čime su se u radnjama okrivljenog stekli svi bitni objektivni i subjektivni elementi bića krivičnog djela teško djelo protiv bezbjednosti javnog saobraćaja iz čl. čl.348 st.3 u vezi čl.339 st.3 u vezi st.1 Krivičnog zakonika Crne Gore. </span>
</p>
<p>&nbsp;</p>
<p>
<span>Sud nije prihvatio odbranu okrivljenog P.Sa datu na glavnom pretresu i tezu njegovog branioca, da najprije </span><span>da je njegova pretpostavka da se oštećena kretala sa lijeve na desnu stranu, ali da on to kretanje ustvari nije vidio, pojašnjavajući dalje da je u djeliću sekunde osjetio udar pješaka o desni blatobran njegovog vozila te da je instiktivno skrenuo lijevo i pritisnuo kočnicu i zaustavio se momentalno, jer je vozio </span><span>brzinom između 20 i 30 km/h, da oštećenu nije vidio, već da je njegova pretpostavka da je ona prelazila ulicu sa lijeve na desnu stranu. Ovo iz razloga što je odbrana okrivljenog na glavnom pretresu u koliziji sa dijelom njegovog iskaza koji je dao u prethodnom postupku, pred državnim tužilaštvom, kada je naveo da je vidio sa njegove lijeve strane ženu koja je prelazila ulicu mimo pješačkog prelaza, a koji dio odbrane okrivljenog iz prethodnog postupka sud cijeni kao istinit, dok dio njegove odbrane iz prethodnog postupka u kome je naveo da je u trenutku kada je primjetio žena zakoračila na trotoar i odjednom se okliznula i počela da pada na leđa, udarajući leđima u desni far njegovog vozila, te da nije kočio, jer nije očekivao da će se to dogoditi, sud nije mogao prihvatiti. Upitan da pojasni razliku u kazivanju na glavnom pretresu i istrazi, okrivjeni sudu nije dao bilo kakve razloge koji bi svojom logikom i ubjedljivošću uputili na zaključak da je odbrana data na glavnom pretresu osnovana, a ne sračunata na izbjegavnje krivice. Naime, neprihvaćeni dio odbrane okrivljenog u prethdonom postupku kao i cjelokupne odbrane na glavnom pretresu, obesnažen je nalazom i mišljenjem kao i izjašnjenjem vještaka saobraćajne struke koji je u izjašnjenju na pretresu istakao da </span><span>nakon što je pješak  prešao četiri saobraćajne trake, isti je mogao biti u vidnom polju okrivljenog, vremenski sasvim dovoljno da bi imao mogućnosti reagovanja na kočioni sistem i izbjegavanje nezgode.</span><span> Takođe, sud nije prihvatio onaj dio odbrane okrivljenog u prethodnom postupku u kojem je naveo da se u trenutku kada je zakoračila na trotoar, oštećena odjednom okliznula i počela da pada na leđa, udarajući leđima u desni far njegovog vozila, jer je vještak saobraćajne struke u tom pravcu jasno naveo da </span><span>se tvrdnja vozača "P." da je pješak skoro prešao kolovoz i pao na automobil ne može uzeti kao tačna, jer bi u takvim situacijama i oštećenja na vozilu bila sasvim drugačija, a što nije u konkretnom slučaju, jer bi pad pješaka unazad izazvao druga oštećenja, ne u zoni desnog fara stuba prednjih desnih vrata, desnog blatobrana, već bi ona bila sasvim drugačija i taj pad pješaka unazad kretanjem, odnosno "spoticanjem" bi izazvao potpuno druga oštećenja na samom automobilu. Takođe, i vještak medicinske struke dr K. N. je u tom pravcu pojasnio da </span><span>se oštećena u vrijeme odigravanja predmetne saobraćajne nezgode nalazila u nekom od uspravnih položaja, okrenuta zadnjom stranom svog tijela, tj. okrenuta leđima prema nailazećem vozilu, te da je krvni podliv u lijevom sjedalnom predjelu nastao usljed direktnog, tzv. primarnog kontakta oštećene i vozila, a ostale povrede  nakon ostvarenja direktnog, odnosno primarnog kontakta i naknadnog "nabacivanja" oštećene na vozilo, kao i usljed pada oštećene sa vozila i njenog kontakta sa podlogom, iz čega jasno prilzilazi da ne postoji mogućnost da je oštećena navedene povrede zadobila na način što je pala na vozilo okrivljenog, kako isti navodi u svojoj odbrani. Vještak medicinske struke je na osnovu raspoloživih dokaza isključio mogućnost da je oštećenoj eventualno pozilio, te da je usljed toga pala na vozilo, kako je naveo okrivljeni, ističući da nema notirane niti jedne egzaktno utvrđene medicinske činjenice, koja bi ukazivala na to da se oštećenoj zaista slošilo, odnosno pozlilo neposredno prije nastanka saobraćajne nezgode, kao niti jedne medicinske činjenice koja bi ukazivala na medicinske razlog zašto je oštećenoj eventualno pozlilo. Takođe, vještak saobraćajne struke je u odnosu na sadržinu </span><span>potvrde P.S.C. Knežević-ovlašćenog servisera P. vozila broj 115/05/15 od 08.05.2015. godine, ukazao da </span><span>činjenica da predmetno vozilo posjeduje ABS kočioni sistem, koji je u vrijeme nastanka nezgode bio u funkciji, nije od bilo kakvog značaja za konačno mišljenje o uzroku, toku i dinamici predmetne nezgode, kao ni isticanja branioca  okrivljenog o zaštitnim panelima koji su navodno negativno uticali na mogućnost perpcepcije okrivljenog, kod činjenice, koju je istako vještak da je pješak od trenutka stupanja na kolovoznu traku smjera kretanja "P." mogao da predje "skoro" tri saobraćajne strake, dok zaštitni paneli nemaju nikavog uticaja na konačno mišljenje za uzrok, tok i dinamiku saobraćajne nezgode. Uostalom, vještak saobraćajne struke je </span><span>nedvosmisleno istakao da na licu mjesta nijesu nađeni tragovi kočenja, pa i svjedok K. B. je u tom kontekstu naveo da </span><span>nije čuo zvuk kočnica odnosno škripu kočnica.</span><span>Takođe, odbrana okrivljenog u dijelu u kojem je navedeno da mu nije ostavljeno dovoljno vremena i mogućnosti za pripremanje odbrane kao i mogućnosti da razgleda dokumentaciju, čime su evidentno povrijeđena njegova prava prilikom prvog saslušanja su demantovana iskazom svjedoka E. B., koji je sud cijenio kao jasan i istinit. Naime, kod nesporne činjenice da je svjedok, tada u svojstvu zamjenika tužioca, sproveo saslušanje okrivljenog, što proizilazi iz sadržine zapisnika o njegovom saslušanju Kt.br. 620/14 od 31.jula 2014. godine, isti je istakao </span><span>da se ne sjeća okrivljenog i zapisnika kojeg je povodom njegovog saslušanja sačinio, ali da u svim predmetima postupak sprovodi po odredbama Zakonika o krivčnom postupku, da se ne može sjetiti da li je okrivljenom poslat poziv ili je pozvan putem telefona, ali da svakako, u svakom predmetu, svakom okrivljenom predoči šta mu se stavlja na teret, njegova prava da može angažovati branioca i ostala prava po ZKP-u, da svaki put kad odloži saslušanje ukoliko okrivljeni želi da angažuje branioca, da apsolutno nije tačno da je okrivljeni istog dana pozvan i saslušan, pozvan je minimum dan prije, jer tako uvijek radi i svaki put se da pouka da nije dužan da se odazove na poziv upućen putem telefona, a ukazao je i na činjenicu da zakon ne dozvoljava okrivljenom da prilikom prvog saslušanja proučava spise već se samo upoznaje sa onim što mu se stavlja na teret.</span>
</p>
<p>&nbsp;</p>
<p>
<span>Sud je cijenio i druge dokaze, ali je našao da isti nijesu od uticaja na drugačiju odluku suda.</span>
</p>
<p>&nbsp;</p>
<p>
<span>Sud je prilikom odlučivanja o vrsti i visini krivične sankcije imao u vidu sve okolnosti na strani okrivljenog koje su od značaja za njen izbor i visinu, pa je u smislu čl. 42 Krivičnog zakonika Crne Gore, od olakšavajućih okolnosti na strani okrivljenog cijenio njegove porodične prilike, da je isiti oženjen i otac dvoje djece, njegovu raniju neosuđivanost, a što je utvrđeno iz </span><span>Iz uvjerenja Ministarstva pravde broj 0203/10205 od 30.10.2014. godine, kao i okolnosti pod kojima je djelo učinjeno, kod nesumnjive činjenice utvrđene provedenim saobraćajnim vještačenjem da je </span><span>opasna situacija nastala obostranim propustima, kako vozača vozila "P.", tako i pješaka, ovdje oštećene, koja je prelazila poprečno preko kolovoza na dijelu gdje nema obilježenog pješačkog prelaza, a imala je mogućnosti da blagovremeno uoči nailazeće vozilo "P.", kako je to u nalazu i mišljenju vještaka G. Č. navedeno, pa je sud okrivljenom izrekao uslovnu osudu kojom mu je prethodno utvrdio kaznu zatvora u trajanju od 3 (tri) mjeseca istovremeno odredio da se ista neće izvršiti ukoliko u roku od 2 (dvije) godine po pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom, na uspješan način uticati na okrivljenog da ubuduće ne vrši no ovo, ni druga krivična djela, i da će se u svemu ostvariti svrha izricanja uslovne osude propisana čl. 52 Krivičnog zakonika Crne Gore, u okviru opšte svrhe izricanja krivičnih sankcija propisane čl. 4 st. 2 istog zakonika.</span>
</p>
<p>&nbsp;</p>
<p>
<span>Sud je odluku o troškovima postupka utemeljio na odredbi čl. 229 st. 1 ZKP-a, pa je obavezao okrivljenog da ovom sudu na ime troškova postupka uplati novčani iznos od </span><span>285,50 eura, od čega 181,00 eura na ime nagrade vještaku saobraćajne struke i 104,50 eura na ime nagrade vještaku medicinske struke, kao i sudu na ime paušala novčani iznos od 30,00 eura, u roku od 15 dana po pravosnažnosti presude. Visinu paušala </span><span>sud je odmjerio na osnovu imovnog stanja okrivljenog, dužine trajanja i složenosti krivičnog postupka. </span><span></span>
</p>
<p>&nbsp;</p>
<p>
<span>Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 18.10.2016. godine</span>
</p>
<p>&nbsp;</p>
<p style="text-align:center;">
<span>                                                                                              SUDIJA</span>
</p>
<p style="text-align:center;">
<span>                                                                                           Đuković Goran </span>
</p>
<p>&nbsp;</p>
<p>&nbsp;</p>
<p>
<span>DN-a: Po primjerak presude dostaviti:</span>
</p>
<p>
<span>- ODT Podgorica</span>
</p>
<p>
<span>- Okrivljenom P.S.u</span>
</p>
<p>
<span>- Braniocu okrivljenog adv.P. R.</span>
</p>
<p>&nbsp;</p>
<p>
<span>Postupljeno dana _________________</span>
</p>
<p>
<span>Namještenik suda _________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
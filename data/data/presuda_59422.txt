<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0180556in 1.0in 1.125in;}
.p1{margin-right:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-right:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-right:-0.125in;text-align:justify;hyphenate:auto;font-family:Times New Roman;font-size:13pt;}
.p4{margin-right:-0.125in;text-align:center;hyphenate:auto;font-family:R;font-size:13pt;}
.p5{margin-right:-0.125in;text-align:start;hyphenate:auto;font-family:R;font-size:12pt;}
.p6{margin-right:-0.125in;text-align:justify;hyphenate:auto;font-family:R;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:R;font-size:13pt;}
.p9{text-align:start;hyphenate:auto;font-family:R;font-size:12pt;}
.s1{color:black;}
.s2{font-family:Times New Roman;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br. 126/10-05</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U BARU, kao prvostepeni krivični sudija Aleksandra Leković, kao predsjednik vijeća, i sudija porotnika S. D. i J. F., kao članova vijeća, sa zapisničarem Anom Stanišić, u krivičnom predmetu okrivljenog Z. B. iz Sutomora, zbog krivičnog djela – nasilje u porodici ili u porodičnoj zajednici iz člana 100 A st. 3 u vezi sa st. 1 Zakona o izmjenama i dopunama Krivičnog zakona RCG, a po optužnici ODT iz Bara Kt.br. 450/03 od 12.07.2005. godine, nakon održanog glavnog i javnog pretresa, dana 16.06.2010. godine, u prisustvu zastupnika optužbe zamjenika ODT u Baru Mirjane Tankosić, okrivljenog Z. B. i njegovog branioca advokata F. R., dana 18.06.2010. godine donio je i javno objavio</span>
</p>
<p class="p4"></p>
<p class="p4"></p>
<p class="p4">
<span>P R E S U D U</span>
</p>
<p class="p5"></p>
<p class="p5"></p>
<p class="p3">
<span>Okrivljeni Z. B., od oca B. i majke M. rodjene P., rodjen ... godine u Baru, stalno nastanjen u Sutomoru - naselje P., Crnogorac, zaposlen u Luci Bar, razveden, otac dvoje djece, završio srednju školu, vojsku je služio 1982/83 u Puli - Kumboru, vodi se u VE VO Bar, srednjeg imovnog stanja, neosudjivan</span>
</p>
<p class="p3"></p>
<p class="p3">
<span>Na osnovu čl. 363. st1. tač.3. ZKP-a, </span>
</p>
<p class="p3"></p>
<p class="p2">
<span>OSLOBADJA SE OD OPTUŽBE</span>
</p>
<p class="p3"></p>
<p class="p3">
<span>Da je: </span>
</p>
<p class="p3"></p>
<p class="p3">
<span>	Dana 09.08.2003. godine oko 23,00 časa u S., naselje P., primjenom nasilja ugrozio tjelesni integritet svog sina oštećenog Z. B., na način što ga je udario pesnicom po glavi, </span>
</p>
<p class="p3"></p>
<p class="p3">
<span>	- čime bi izvršio krivično djelo - nasilje u porodici ili u porodičnoj zajednici iz</span>
</p>
<p class="p3">
<span>čl.100 A st.3 u vezi sa st.1 . Zakona o izmjenama i dopunama Krivičnog zakona RCG</span>
</p>
<p class="p3"></p>
<p class="p3">
<span>	- jer nije dokazano da je učinio krivično djelo za koje je optužen. </span>
</p>
<p class="p3"></p>
<p class="p3">
<span>	Troškovi krivičnog postupka padaju na teret budžetskih sredstava suda. </span>
</p>
<p class="p3"></p>
<p class="p3"></p>
<p class="p6"></p>
<p class="p6"></p>
<p class="p4">
<span class="s1">O b r a z l o ž e nj e</span>
</p>
<p class="p6"></p>
<p class="p6"></p>
<p class="p6">
<span class="s1">Optužnicom ODT iz Bara Kt.br. 450/03 od 12.07.2005. godine, koju je zastupnik optužbe izmjenio u pogledu pravne kvalifikacije na glavnom pretresu dana 05.02.2009. godine, okrivljenom Z. B. je stavljeno na teret da je izvršio krivično bliže opisano u izreci presude. </span>
</p>
<p class="p6"></p>
<p class="p7">
<span>Okrivljeni je u svojoj odbrani naveo da je dana 9.08.2003. godine cijeli problem je nastao kada  je stavio crijevo u otvor cistjerne i počeo da puni vodu, a prije toga R., njegova bivša supruga je držala u rukama makaze za kidanje željeza i rekla mu da samo proba da napuni cistjernu i ona će je slomiti. Kada je cistjerna počela da se puni, ona je počela makazama da udara u donji dio cistjerne a nakon toga se popela na cistjernu i makazama počela da udara u plastični rezervoar. On se nakon toga popeo na kamion sa druge strane, pokušao je da joj oduzme makaze u jednom trenutku je uspio da ih uhvati, povukao ih i uspio da makaze izvuče iz njenih ruku, a nakon toga ona je nezgodno pala sa cistjerne prethodno izgubivši ravnotežu, i tada je pala na način što je glavnom udarila u zemlju koja je od vlage bila mekana a to je i spriječilo teže povrede. To je sve čuo njegov sin B. koji je izašao iz kuće na zapomaganje njegove majke i tada je nasrnuo na njega, a on je reagovao na način što ga je udario otvorenom šakom u predjelu lica, a nakon toga prestaje njegov napad. Konačno je naveo da je u tom periodu porodica bila u jednom raskolu, njegov sin B. je pokazivao izvjesno nasilje prema njegovoj porodici, kao i babi i tetki i da kritičnom prilikom bi ga njegov sin napao i nanio mu tjelesnu povredu, da mu se te večeri nije suprostavio i blago ga ošamario.</span>
</p>
<p class="p7"></p>
<p class="p7">
<span>Sud je u dokaznom postupku saslušao pročitao iskaze svjedoka Z. R., svjedoka Z. M. sa zapisnika od 19.10.2006. godine, iskaz svjedoka oštećenog Z. B. sa zapisnika od 05.02.2009. godine, pročitao izvještaj ljekara dr. D. P. od 09.08.2003. godine, nalaz i mišljenje vještaka medicinske struke dr. D. Č. od 23.04.2005. godine, izvod iz matične knjige rođenih za Z. B. br. … za godinu 1988. godinu, izvještaj vještaka dr. Z. S. za oštećenog Z. B., izvod iz KE za okrivljenog Z. B. broj … od 20.11.2003. godine. </span>
</p>
<p class="p7"></p>
<p class="p7">
<span>Svjedok Z. R. je u bitnom navela da se nakon petnaest godina braka razvela od okrivljenog, ali da još uvijek nije podijeljena zajednička imovina, te da je i nakon razvoda braka prisutno stalni nesporazumi između njih dvoje. Navela da za vrijeme ljetnjih mjeseci njen bivši suprug 10-15 puta dnevno sa česme koja se nalazi u dvorištu puni cistjernu vodom i u takvim situacijama pritisak vode u kući u kojoj živi sa sinovima B. i M. je tako slab da na slavini u kuhinji ima veoma malo vode. I vodu koju on koristi za punjenje cistjerne i kamion sa plastičnim rezervoarom su zajedno stekli u toku braka. Dalje je navela da je dana 9.08.2003. godine B. je ponovo uključio vodu kako bi napunio cistjernu, pa je pokušala sa zemlje da skine crijevo iz cistjerne ali pri tome nije uspjela. Pošto to sa zemlje nije uspjela da uradi popela se na cistjernu i pokušala da izvadi crijevo, tačnije dva crijeva koja su bila u otvoru cistjerne. B. se popeo na cistjernu, rukama se držao za rešetku karoserije, a nju je rukom gurao nazad tako da je pala na zemlju na način što je glavom udarila na zemlju, a tom prilikom pored glave povrijedila je rame i koljeno lijeve noge. U jednom trenutku starijeg sina B. je B. udario s leđa rukom u predjelu glave i od tag udarca on je pao, ali ne zna da li ga je udario pesnicom ili šakom. B. tom prilikom nije nasrtao na njega već je samo pokušao da prođe. </span>
</p>
<p class="p7"></p>
<p class="p7">
<span>Sud je primjenom čl. 345 st.3 ZKP-a pročitao iskaz oštećenog Z. B., sina okrivljenog, sa glavnog pretresa od 05.02.2009.godine, koji se koristio pravom privilegovanog svjedoka i nije svjedočio u postupku protiv okrivljenog. </span>
</p>
<p class="p7"></p>
<p class="p7">
<span>Svjedok Z. M., majka okrivljenog, čiji iskaz je takođe sud pročitao na osnovu čl. 345 st.3 ZKP-a,  je izjavila da se predmetni dogadjaj desio kasno i da je čekala svog sina B. da dodje kući, jer dok ne dodje ona ne može da spava. Kada je zaustavio kamion B. je izašao iz kamiona i uzeo jednu gumu odnosno gumeno crijevo, koje je jednim dijelom bilo povezano na slavinu. Da bi mogao to crijevo da stavi u cistrijernu, morao je da se popne na kamion, a nakon toga je sišao sa kamiona, otišao do slavine i pustio vodu. U tom trenutku do kamiona je došla Z. R. koja je jednim dugačkim predmetom počela da udara u cistijernu. Odjednom su se oboje našli na kamionu, a R. je, kada se popela na kamion, nastavila da lupa. Prišao joj je i uspio da je dohvati kraj predmeta kojim je ona lupala na cistijernu, a onda je nastalo i povlačenje izmedju njih dvoje oko tog predmeta. Dok je njen sin povlačio taj predmet, drugom rukom se držao za kamion i uspio je da joj izvuče taj predmet. Nakon toga R. kao da je krenula da se okrene u stranu i vidjela je da je R. počela da vrti rukama, a nakon toga je pala sa kamiona i to na zemlju. Nakon što je pala ustala je i počela da zove B. i govorila mu da zove hitnu pomoć, navodeći da je B. gurnuo sa kamiona. Nakon toga B. je došao sa lica mjesta, pitao je B. zbog čega je to uradio i započeo je da ga udara rukama i nogama, a nakon toga B. ga je otvorenom šakom desne ruke udario. Nakon tog šamara B. je ušao u kuću, a nedugo zatim došla su kola hitne pomoći. U toku noći njen sin je dobio poziv od policije da podje radi salsušanja. </span>
</p>
<p class="p7"></p>
<p class="p7">
<span>U nalazu i mišljenju vještaka medicinske struke dr. D. Č. od 23.04.2005. godine, je navedeno da kod Z. B. dana 09.08.2003, godine ljekar nije ustanovio vidljive povrede na glavi, a naveo je da postoji nagnječenje glave po kazivanju pacijenta. Iz spisa predmeta vještak zaključuje da je Z. B. u predmetnom dogadjaju mogao zadobiti neki udarac u predjelu glave, a moguće je da se radi o šamaru, naime udarcu ovorenom šakom. Nakon "šamara" javlja se crvenilo koje se brzo nakon zadobijanja gubi, pa je moguće da se isto izgubilo i da se prilikom pregleda od strane ljekara nije zapazilo. </span>
</p>
<p class="p7"></p>
<p class="p7">
<span>Iz izvoda iz KE za okrivljenog Z. B. broj … od 20.11.2003. godine, proizilazi da ne prolazi kroz kaznenu evidenciju toga centra.</span>
</p>
<p class="p7"></p>
<p class="p7">
<span>Ocjenom izvedenih dokaza nije dokazano da je okrivljeni izvršio krivično djelo koje mu je stavljeno na teret. </span>
</p>
<p class="p7"></p>
<p class="p8">
<span>Tokom postupka je nesporno utvrđeno da je dana 09.08.2003. godine došlo do  verbalnog i fizičkog sukoba izmedju Z. B. i Z. R., roditelja mldb. oštećenog Z. B., da je u guranju Z. R. pala sa kamiona na zemlju, te da je nakon pada zvala sina Z. B. da zove hitnu pomoć. Takodje je u postupku nesporno utvrdjeno da je okrivljeni udario šakom oštećenog Z. B. u predjelu glave. Ovakvo činjenično stanje utvrdjeno je iz odbrane okrivljenog kao i iskazima svjedoka Z. R. i Z. M.. Okrivljeni nije sporio da je ošamario predmetne večeri svog sina, navodeći da je u tom periodu porodica bila u jednom raskolu, da je njegov sin B. pokazivao izvjesno nasilje prema njemu, te da bi mu sin, da mu se nije suprostavio, nanio tjelesne povrede predmetne večeri, zbog čega mu se konačno suprostavio i udario ga. Tokom postupka je nesporno utvrdjeno da su u porodici Z. navedenom periodu bili duboko poremećeni medjusobni odnosi. Iz iskaza svjedoka Z. R., te okrivljenog, nesporno se da zaključiti da je i prije ovog dogadjaja bilo trzavica u njihovim odnosima. Predmetni dogadjaj desio se u periodu nakon razvoda, kada još uvijek nisu bili riješeni međusobni imovinski odnosi među bivšim supružnicima, te da je izmedju njih i dalje bilo problema i nesuglasnica. </span>
</p>
<p class="p8"></p>
<p class="p8">
<span>Okrivljenom je optužnim aktom stavljeno na teret da je dana </span><span class="s2">09.08.2003. godine oko 23,00 časa, primjenom nasilja ugrozio tjelesni integritet svog sina oštećenog Z. B., na način što ga je udario pesnicom po glavi. Tokom postupka nije dokazano da je okrivljeni pesnicom udario svog, tada maloljetnog, sina B.. Naime, okrivljeni je naveo da ga je udario otvorenom šakom, to isto je u svom iskazu navela i svjedok Z. M., dok je Z. R. navela da je okrivljeni svoga sina udario s leđa rukom u predjelu glave i od tog udarca je B. pao, ali ne zna da li ga je B. udario pesnicom ili šakom. Iz nalaza i mišljenja vještaka dr D. Č. od 23.04.2005. godine, koji sud u cjelosti prihvata kao jasan, stručan i objektivan, nesporno se utvrđuje da kod Z. B. dana 09.08.2003, godine ljekar prilikom pregleda nije ustanovio vidljive povrede na glavi, te vještak zaključuje da je Z. B. u predmetnom dogadjaju mogao zadobiti neki udarac u predjelu glave, a moguće je da se radi o šamaru, naime udarcu otvorenom šakom, jer se nakon "šamara" javlja crvenilo koje se brzo nakon zadobijanja gubi. Dovodeći u vezi ovaj nalaz sa odbranom okrivljenog, te iskazom svjedoka Z. M. i R., za sud je nesporno da je konkretnom prilikom okrivljeni šamarom udario oštećenog Z. B. u predjelu glave, a ne pesnicom kako mu je to optužnicom stavljeno na teret. Takođe, pod nasiljem se podrazumjeva upotreba sile, koja, da bi postojalo krivično djelo nasilje u porodici, podrazumjeva veći stepen i intezitet upotrijebljene sile prema oštećenom. Nasilje mora biti trajnog karaktera i kontinuirano. Iz svega gore navedenog može se nesporno utvrditi da navedeni događaj predstavlja trenutnu reakciju okrivljenog i trenutni eksces, imajući u vidu okolnosti koje su prethodile kritičnom događaju. Udarac šakom u predjelu glave, u sklopu okolnosti koje su pratile sam događaj, ne mogu se tretirati kao nasilje u porodici. Prema tome, kako nije dokazano da je okrivljeni izvršio krivično djelo koje mu je stavljeno na teret, to ga je sud i oslobodio od optužbe. </span>
</p>
<p class="p7"></p>
<p class="p8">
<span>Odluka o troškovima krivičnog postupka zasniva se na odredbi čl. 203 st.1 ZKP-a , pa je tako odlučeno da troškovi krivičnog postupka padaju na teret budžetskih sredstva suda. </span>
</p>
<p class="p6"></p>
<p class="p6"></p>
<p class="p6">
<span>				OSNOVNI SUD U BARU</span>
</p>
<p class="p6">
<span>                                              Dana 18.06.2010. godine</span>
</p>
<p class="p6"></p>
<p class="p6"></p>
<p class="p6">
<span>ZAPISNIČAR                                                         PREDSJEDNIK VIJEĆA-SUDIJA</span>
</p>
<p class="p6">
<span>Ana Stanišić                                                                           Aleksandra Leković</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda u roku od 15 dana od dana prijema iste.</span>
</p>
<p class="p5"></p>
<p class="p5"></p>
<p class="p9"></p>
<p class="p9"></p>
<p class="p9"></p>


</body>
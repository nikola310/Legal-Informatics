<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                                        </span><span class="span1">Posl .br.  K 68/15</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">                                                                                                         </span>
</p>
<p style="text-align:center;">
<span class="span1">U  I M E  C R N E   G O R E</span>
</p>
<p>&nbsp;</p>
<p>
<span class="span1">OSNOVNI SUD U  CETINJU,kao prvostepeni krivični po sudiji Ćupić Mariji, kao sudiji pojedincu uz učešće sudskog namještenika Aleksandre Martinović, kao zapisničara u krivičnom predmetu protiv okrivljenog M. M. iz C. ,zbog krivičnog djela  nasilničko ponašanje na sportskoj priredbi ili javnom skupu iz člana 399a stav 2. u vezi stava 1.  Krivičnog Zakonika Crne Gore, rješavajući po Optužnom predlogu ODT-a C. Kt. br 55/15 od 18.06.2015.godine ,nakon održanog glavnog i javnog pretresa dana 07.07.2015. godine, u prisustvu savjetnika ODT-a Đukanović Marka i okrivljenog  M. M., a u odsustvu uredno pozvanog oštećenog mldb. K. V. i njegovog zakonskog zastupnika, donio je dana 10.07.2015. godine i javno objavio ovu presudu </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni M. M. zv. "M.", JMBG ..., od oca R. i majke M., rođene M., rođen ....  godine u C., gdje i prebiva, državljanin C. G., radnik, oženjen, otac dvoje maloljetne djece, pismen, sa završenom srednjom školom, lošeg imovnog stanja, osuđivan presudom Osnovnog suda C. K. br. 70/04 zbog krivičnog djela iz člana 154. Krivičnog zakonika  na kaznu zatvora u trajanju od dva mjeseca uslovno na jednu godinu,(koja je postala pravosnažna 04. 10. 2004. godine),  presudom Osnovnog suda C. K. br. 1/03 zbog krivičnog djela iz člana 195. stav 2. u vezi stava 1. Krivičnog zakonika, na kaznu zatvora u trajanju od 6 mjeseci uslovno na jednu godinu (koja je postala pravosnažna 03. 03. 2006. godine), presudom Osnovnog suda C. K. br. 266/05 zbog krivičnog djela iz člana 399. stav 2. u vezi stava 1. Krivičnog zakonika na kaznu zatvora u trajanju od 45 dana (koja je postala pravosnažna 13. 12. 2005. godine), presudom Osnovnog suda C. K. br. 119/12 zbog krivičnog djela iz člana 375. stav 3. u vezi stava 1. Krivičnog zakonika na kaznu zatvora u trajanju od 30 dana (koja je postala pravosnažna 04. 03. 2013. godine), presudom Osnovnog suda C. K. br. 29/12 zbog krivičnog djela iz člana 376. stav 3. u vezi stava 1. Krivičnog zakonika a u vezi člana 23. stav 2. Krivičnog zakonika na kaznu zatvora u trajanju od 30 dana (koja je postala pravosnažna 03 05. 2012. godine,</span>
</p>
<p>&nbsp;</p>
<p style="text-align:center;">
<span class="span1">K r i v  je:</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 10. maja 2015. godine, oko 19,20 časova, u ul. Mojkovačkoj u C., svjestan svog djela i njegove zabranjenosti čije je izvršenje htio, prilikom odlaska fizički napao učesnike sportske priredbe - navijače FK “I.” iz D., na način što je po završetku fudbalske utakmice između FK “C.” iz C. i FK “I.” iz D., drvenom palicom gađao kombi “M. t.”, reg. oznaka DG ..., kojim je bio organizovan prevoz navijača FK “I.” </span><span class="span1">kojom prilikom je polomio predzadnje desno bočno staklo od kombija pored kojeg je sjedio oštećeni-maloljetni K. V. iz D. usled čega mu je nanio laku tjelesnu povredu u vidu oguljotine desne ruke u predjelu mišice i blagog crvenila u predjelu ispod lijeve nozdrve</span>
</p>
<p>&nbsp;</p>
<p>
<span class="span1">-čime je izvršio krivično djelo  </span><span class="span1">nasilničko ponašanje na sportskoj priredbi ili javnom skupu iz člana 399a stav 2. u vezi stava 1.  Krivičnog Zakonika Crne Gore</span>
</p>
<p>
<span class="span1">Pa sud okrivljenog primjenom citiranih zakonskih propisa, te čl. 4, 5, 13, 15, 32, 39, 41, i 42  KZ CG i čl. 226, 229 i 374 ZKP-a,</span>
</p>
<p style="text-align:center;">
<span class="span2">O S U Đ U J E</span>
</p>
<p>
<span class="span1">Na kaznu rad u javnom interesu u trajanju od 360  časova, a koji se ima izvršiti za vrijeme od 6 mjeseci, s tim što kazna ne može biti duža od 60 časova u toku jednog mjeseca. </span>
</p>
<p>
<span class="span1">Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se  svakih započetih 60 časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p>
<span class="span1">                                                      I</span>
</p>
<p>
<span class="span1">novčanu kaznu u iznosu od 200,00 eura, kao sporednu kaznu, koju je dužan da plati ovom sudu u roku od 3 mjeseca, po pravosnažnosti presude, a u protivnom će sud novčanu kaznu zamijeniti kaznom zatvora, tako što će za svakih započetih 25,00 eura novčane kazne odrediti jedan dan kazne zatvora, s tim da kazna zatvora ne može biti duža od 6 mjeseci.</span>
</p>
<p>
<span class="span1">Obavezuje se okrivljeni da na ime troškova krivičnog postupka uplati iznos od 38,50 €, te na ime paušala iznos  od 30,00 eura ,u korist Budžeta Crne Gore, u roku od 15 dana po pravosnažnosti presude, pod prijetnjom prinudne naplate.</span>
</p>
<p style="text-align:center;">
<span class="span1">O b r a z l o ž e n je</span>
</p>
<p>
<span class="span1">Optužnim predlogom  ODT u Cetinju </span><span class="span1">Kt. br 55/15 od 18.06.2015.godine</span><span class="span1">, okrivljenom </span><span class="span1">M. M. iz C. </span><span class="span1">stavljeno je na teret</span><span class="span1"> izvršenje krivičnog djela  nasilničko ponašanje na sportskoj priredbi ili javnom skupu iz člana 399a stav 2. u vezi stava 1.  Krivičnog Zakonika Crne Gore</span><span class="span1">. Zastupnik  ODT  C. je u završnoj riječi ostala u cjelosti pri podnijetom optužnom predlogu i predložila je da se okrivljeni M. M. oglasi krivim za krivično djelo stavljeno mu na teret i da se osudi po zakonu.</span>
</p>
<p>
<span class="span1">Okrivljeni M. M. je u svojoj odbrani iznijetoj kod ODT-a C. naveo da je dana 10. 05. 2015. godine, oko 19,20 časova prolazio Mojkovačkom ulicom, pored pomoćnog stadiona fudbalskog kluba “L.”, kada je išao je prema svojoj kući.  U jednom trenutku je naišla kolona vozila, na čiijem čelu se nalazilo policijsko vozilo pod rotacijama, a potom jedan kombi sa nekim navijačima, dok je iza njega išao i drugi kombi, takođe sa navijačima. On je zastao, kada je u jednom trenutku začuo veoma vulgarne pjesme na račun C. i C., ali ga to nešto pretjerano nije doticalo. Sjeća se da je prvi kombi prošao, ali kada je naspram njega prolazio ovaj drugi kombi, sjeća se da je </span><span class="span1">jedan od prisutnih navijača glasno opsovao, tačnije uputio mu riječi “jebem ti mater”, kada je i pljunuo u njegovom pravcu. Obzirom da mu nije dao nikakvog povoda kritičnom prilikom, taj njegov potez, automatski ga je izritirao, te je dohvatio neku drvenu letvu koja se zadesila u njegovoj blzini, kojom prilikom je sa navedenom letvom uputio udarac u bočno-suvozačevo staklo, koje se od tog udarce polomilo. NIje vidio da se od ovog udarca bilo koje lice iz kombija povrijedilo, a odmah se dao u bijeg, jer su lica iz kombija počela da izlaze i da se upućuju u njegovom pravcu. Misli da je dužina ove drvene letve bila negdje oko 50 cm. Navedenog dana nije bio na utakmici, a tek kasnije je saznao da su u kombiju bili navijači FK “I.” iz D., koji su podržavali svoj klub na gostovanju protiv FK  C. Kaje se zbog ovoga što je napravio, ističući da je  bio iziritiran sveukupnim ponašanjem navijača koji su kritične prilike pjevali uvredljive pjesme na račun njegovog grada, te činjenicom da ga je neki od tih navijača opsovao i pljunuo u njegovom pravcu. U saznanju je da postji snimak na “You tube”, na kome se vidi ponašanje navijača kritične prilike.</span>
</p>
<p>
<span class="span1">Okrivljeni je u svojoj odbrani na glavnom pretresu naveo da je tačno da je počinio kriivčno djelo koje mu se optužnim aktom stavlja na teret i prihvatio  je krivicu i krivično pravnu odgovornost za počinjeno djelo.Pojasnio je da je tačno  da je dana 10.05.2015. godine, oko 19,20 časova, dok je prolazio nakon završetka fudbalske utakmice Mojkovačkom ulicom, pored fudbalskog kluba “L.” ka svojoj kući iz jednog kombija sa navijačima začuo da se puštaju i da se pjevaju pjesme u kombiju i to vulgarne sadržine za C., što ga je izritiralo, pa je uzeo palicu i istom gađao kombi “M. t.” kojom prilikom se polomilo predzadnje, desno bočno staklo od kombija. Nije znao da je tom prilikom K. V. povrijeđen, a tu činjenicu je saznao tek kada je dobio poziv od tužilaštva. Žao mu je što je došlo do predmetnog događaja.</span>
</p>
<p>
<span class="span1">Ostao je pri ovako datoj odbrani.</span>
</p>
<p>
<span class="span1">Kontradiktornosti u odnosu na odbrane - kod ODT-a C. i na glavnom pretresu su kako je naveo sa razloga što se plašio od sankcija koje mogu proizaći iz onoga što je učinio. </span>
</p>
<p>
<span class="span1">Radi razrješenja ove krivčnopravne stvari sud je u dokaznom postupku na glavnom pretresu  proveo sledeće dokaze: na saglasan predlog stranaka umjesto neposrednog saslušanja pročitao iskaz mldb. oštećenog K. V., pročitao </span><span class="span1">nalaz i mišljenje sudskog vještaka medicinske struke Dr R. S. dat na zapisniku kod 17. 06. 2015. godine, izvršio uvid u fotodokumentaciju UP OB C. od 10. 05. 2015. godine, pročitao uvjerenje iz kaznene evidencije Ministarstva pravde Crne Gore  i izvod iz registra  iz Kaznene evidencije za okrivljenog M. M..</span>
</p>
<p>
<span class="span1">Iz  iskaza mldb. oštećenog K. V. datog u prisustvu majke kao zakonskog zastupnika proizilazi da se dana 10. 05. 2015. godine nalazio na fudbalskoj utakmici između FK “C.” iz C. i FK "I." iz D., kao navijač FK "I.". Po završetku utakmice, koja je počela oko 17,00 časova ili 17,30 časova sjeo je u kombi, zajedno sa ostalim navijačima FK "I.", kojih je bilo oko 20. Zajedno sa svojim bratom oni su sjeli u predzadnje sjedište kombija, sa desne strane, gledano iz pravca šofera, odnosno njegove desne ruke. U kombiju su bili navijači FK "I." i oni su navijali, ali nijesu nikome ništa dobacivali, niti provocirali ljude po C. Nakon nekih 100 metara, koje su prošli kombijem, vidio je jednog momka, otprilike oko 25 godina, koji je bio kratko ošišan, mršav, visine oko 1,90 cm, koji je preko njihovog prelaska iz čista mira se savio i uzeo sa tla jednu drvenu letku- palicu, kojom je gađao prema kombiju i tom prilikom je pogodio u staklo, pri kojem je on sjedio, i od udarca se staklo polomilo i njemu nanijelo </span><span class="span1">posjekotine u predjelu desne ruke, kao i po licu. Ove povrede su mu sanirane u Hitnoj služi medicinske pomoći u D., a kopiju izvještaja ljekara specijaliste je dostavio policiji prilikom saslušanja. Dodao je i to da je ovo lice nakon što je pogodilo kombi i njemu nanijelo povrede, pobjeglo sa lica mjesta. Prilikom udara u prozorsko staklo kombija, njemu su parčad stakla nanijela posjekotine, a istovremeno ga je kroz polomljeno staklo takođe udarila i palica kojom je gađao ovaj momak. Na utakmici je bilo prisutno oko 50 gledalaca, a nije primijetio da je na utakmici bio  ovaj momak koji je gađao kombi. Nije se pridružio krivičnom gonjenju protiv okrivljenog i nije postavio imovinsko pravni zahtjev.</span>
</p>
<p>
<span class="span1">Iz </span><span class="span1">nalaza i mišljenja sudskog vještaka medicinske struke Dr R. S. datog na zapisniku kod ODT C.,dana 17. 06. 2015. godine proizilazi da je dana 10. 05. 2015. godine pregledan oštećeni - maloljetni K. V. (...) kojem je postavljena dijagnoza: oguljotina desne ruke u predjelu mišice. U nalazu je navedeno da na desnoj nadlaktici postoji oguljotina nanesena drvenim predmetom. Ispod lijeve nozdrve blago crvenilo naneseno istim drvenim predmetom. Do povrede je došlo kada je na kombiju u kojem je K. V. bio putnik slomljeno staklo do kojeg je sjedio, pa su se komadi stakla sasuli na desnu mišicu, kao i drvena letva kojom je staklo slomljeno, povrede su dakle uzrokovali parčiči stakla i zamahnuta tupa sila (dvena letva). Na osnovu cjelokupne dokumentacije vještak je mišljenja da se radi o lakim tjelesnim povredama.</span>
</p>
<p>
<span class="span1">Uvidom u fotodokumentaciju UP OB C. od 10. 05. 2015. godine su prikazane fotografija na kojima se vidi vidljivo nanešena povreda maloljetnom licu, kao i bliži prikaz oštećenja - odnosno loma stakla na vozilu registarskih oznaka DG ..., bliži prikaz povreda lica kao i bliži izgled oštećenja loma stakla, prikaz vozila i naziv firme na  čijem su vozilu nanijeta oštećenja, te bliži prikaz vozila na kojem su nastala oštećenja i registarske oznake vozila DG ..., prikaz tragova stakla na kolovozu i bliži prikaz tragova stakla na kolovozu. </span>
</p>
<p>
<span class="span1">Iz  uvjerenja iz kaznene evidencije Ministarstva pravde Crne Gore  i izvoda iz registra  iz Kaznene evidencije za okrivljenog M. M. proizilazi da je isti </span><span class="span1">osuđivan presudom Osnovnog suda C. K. br. 70/04 zbog krivičnog djela iz člana 154. Krivičnog zakonika  na kaznu zatvora u trajanju od dva mjeseca uslovno na jednu godinu,(koja je postala pravosnažna 04. 10. 2004. godine),  presudom Osnovnog suda C. K. br. 1/03 zbog krivičnog djela iz člana 195. stav 2. u vezi stava 1. Krivičnog zakonika, na kaznu zatvora u trajanju od 6 mjeseci uslovno na jednu godinu (koja je postala pravosnažna 03. 03. 2006. godine), presudom Osnovnog suda C. K. br. 266/05 zbog krivičnog djela iz člana 399. stav 2. u vezi stava 1. Krivičnog zakonika na kaznu zatvora u trajanju od 45 dana (koja je postala pravosnažna 13. 12. 2005. godine), presudom Osnovnog suda C. K. br. 119/12 zbog krivičnog djela iz člana 375. stav 3. u vezi stava 1. Krivičnog zakonika na kaznu zatvora u trajanju od 30 dana (koja je postala pravosnažna 04. 03. 2013. godine), presudom Osnovnog suda C. K. br. 29/12 zbog krivičnog djela iz člana 376. stav 3. u vezi stava 1. Krivičnog zakonika a u vezi člana 23. stav 2. Krivičnog zakonika na kaznu zatvora u trajanju od 30 dana (koja je postala pravosnažna 03 05. 2012. godine.</span>
</p>
<p>&nbsp;</p>
<p>
<span class="span1">Nakon savjesne i brižljive ocjene provedenih dokaza, sud je nesumnjivo utvrdio da je okrivljeni M. M. </span><span class="span1">dana 10. maja 2015. godine, oko 19,20 časova, u ul. Mojkovačkoj u C., svjestan svog djela i njegove zabranjenosti čije je izvršenje htio, prilikom odlaska fizički napao učesnike sportske priredbe - navijače FK “I.” iz D., na način što je po završetku fudbalske utakmice između FK “C.” iz C. i FK “I.” iz D., drvenom palicom </span><span class="span1">gađao kombi “M. t.”, reg. oznaka DG ..., kojim je bio organizovan prevoz navijača FK “I.”  kojom prilikom je polomio predzadnje desno bočno staklo od kombija pored kojeg je sjedio oštećeni-maloljetni K. V. iz D. usled čega mu je nanio laku tjelesnu povredu u vidu oguljotine desne ruke u predjelu mišice i blagog crvenila u predjelu ispod lijeve nozdrve, čime su se u njegovim radnjama i nastupjelim posledicama stekla sva bitna obilježja bića krivičnog djela nasilničko ponašanje na sportskoj priredbi ili javnom skupu iz člana 399a stav 2. u vezi stava 1. KZ CG.</span>
</p>
<p>
<span class="span1">Do prednjeg činjeničnog utvrđenja Sud je došao imajući prije svega u vidu potpuno i jasno priznanje okrivljenog M. M., koji je posve jasno i hronološki precizno naveo da je kritičnog 10.maja 2015. godine, oko 19,.20 časova, dok je Mojkovačkom ulicom prolazio kombi “M. t.”, čuvši navijače FK “I.” kako pjevaju pogrdne pjesme za C., uzeo palicu sa zemlje, i istom gađao u pravcu predmetnog autobusa, kada je polomio predzadnje desno bočno staklo</span><span class="span1">. Ovakva odbrana okrivljenog, u bitnom je potvrđena iskazom oštećenog K. V., koji je, predmetnom prilikom zadobio laku tjelesnu povredu od polomljenog stakla i palice koju je upotrijebio okrivljeni. Nadalje, odbrana okrivljenog je potvrđena i fotodokumentacijom, koja je predmetnom prilikom sačinjena od strane Uprave policije – Odjeljenje bezbjednosti C., a uvidom u koju je sud nesporno utvrdio lokalitet udara palice, odnosno nesporno utvrdio da je polomljeno predzadnje desno bočno staklo, a ista je od strane suda prihvaćena kao vjerodostojan i autentičan materijalan dokaz, a što potvrđuje i činjenica da stranke nijesu prigovorile istoj. Iskazu svjedoka – oštećenog sud je poklonio vjeru, nalazeći da je iskaz ovog svjedoka u potpunosti saglasan sačinjenoj fotodokumentaciji i nalazu i mišljenju vještaka medicinske struke.</span>
</p>
<p>
<span class="span1">Da je oštećeni K. V., kritične prilike zadobio laku tjelesnu povredu u vidu oguljotine desne ruke u predjelu mišice i blagog crvenila u predjelu ispod lijeve nozdrve, sud je utvrdio na osnovu i nalaza i mišljenja vještaka medicinske struke, koji se u datom nalazu osvrnuo na sve relevantne činjenice ( mehanizam nastanka povreda, vrsti povreda) i pri tom u cjelosti odgovorio na postavljeni zadatak vještačenja. Sud je predmetni nalaz prihvatio nalazeći da je isti jasan, pouzdan i urađen shodno pravilima nauke i struke, a pri tom na isti nije bilo prigovora od strane stranaka. </span>
</p>
<p>
<span class="span1">Sud je cijenio i odbranu okrivljenog koju je dao pred ODT-om, a u kojoj nije cjelovito i vjerodostojno prezentovao predmetni događaj, pa je kod kolizije takve, sa odbranom datom na glavnom pretresu, odlučio vjeru pokloniti ovoj drugoj, nalazeći da je ista saglasna sa ostalim provedenim dokazima, a da je priznanje dato svjesno, voljno i dobrovoljno. </span>
</p>
<p>
<span class="span1">Krivično djelo </span><span class="span1">nasilničko ponašanje na sportskoj priredbi ili javnom skupu iz člana 399a stav 2. u vezi stava 1. Krivičnog Zakonika Crne Gore, čini onaj ko fizički napadne ili se fizički obračunava sa učesnicima sportske priredbe ili javnog skupa, izaziva ili vrši nasilje ili ošteti imovinu čija vrijednost prelazi iznos od deset hiljada eura prilikom dolaska ili odlaska sa sportske priredbe ili javnog skupa. Podvodeći prednje utvrđeno činjenično stanje pod citiranu materijalnopravnu odredbu, sud je našao da je okrivljeni preduzeo sve objektivne i subjektivne radnje koje ulaze u biće krivičnog djela stavljenog mu na teret. Naime, okrivljeni je preduzimajući radnje bliže opisane u izreci presude, fizički napao učesnike sportske priredbe - navijače FK “I.” iz D., koji su se tog dana vraćali sa fudbalske utakmice između FK “C.” – FK “I.”. Sagledavajući subjektivni odnos okrivljenog prema učinjenom krivičnom djelu sud </span><span class="span1">nalazi da je isti postupao sa direktnim umišljajem, budući da je svjestan svog djela i svih njegovih posljedica, voljno preduzeo radnju izvršenja, čime je pored intelektualnog, ostvario i voluntativni element direktnog umišljaja, a koje činjenice je u svojoj odbrani priznao i sam okrivljeni. </span>
</p>
<p>
<span class="span1">Prilikom odlučivanja o krivičnoj sankciji koju će izreći okrivljenom, sud je vodio računa o okolnostima definisanim članom 42 Krivičnog zakonika Crne Gore , pa je u tom pravcu od olakšavajućih okolnosti cijenio potpuno i jasno priznanje okrivljenog, njegove lične i porodične prilike, odnosno činjenicu da se radi o porodičnom čovjeku, ocu dvoje maloljetne  djece, koji je lošeg materijalnog stanja, da se oštećeni nije pridružio krivičnom gonjenju i da nije postavio imovinskopravni zahtjev, dok je od otežavajućih okolnosti na njegovoj strani sud cijenio raniju osuđivanost (kako to nesporno proizilazi iz izvoda iz KE, na koje nije bilo primjedbi). Imajući u vidu prednje cijenjene okolnosti, sud je okrivljenom,uz njegov pristanak kao glavnu, primjenom člana 41 Krivičnog zakonika Crne Gore, izrekao kaznu rad u javnom interesu u trajanju od 360 časova, i odredio da se ovaj rad ima izvršiti za vrijeme od 6 mjeseci, s tim što kazna ne može biti duža od 60 časova u toku jednog mjeseca. Uvjerenja suda u svrsishodnost i pravičnost izricanja baš ove kazne, prevashodno leži u činjenici da je okrivljeni izrazio žaljenje zbog učinjenog, da je u potpunosti priznao izvršenje djela, te da je otac dvoje maloljetne djece koju izdržava i čija bi egzistencija bila dovedena u pitanje, da ranije zatvorske osude nijesu opravdale cilj izricanja, pa je našao da će se i ovakvom, i u ovolikom trajanju, odmjerenom kaznom postići svrha kažnjavanja iz čl.32 KZ CG i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZCG. </span>
</p>
<p>
<span class="span1">Okrivljeni je upozoren da ako ne bude vršio kaznu rad u javnom interesu, da će se ista, na osnovu čl.41 st.6 KZ CG, zamijeniti kaznom zatvora, na način što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p>
<span class="span1">Obzirom da je za ovo krivično djelo zakonodavac predvidio, kao sporednu i novčanu kaznu, to je sud okrivljenom izrekao novčanu kaznu u iznosu od 200,00 eura, nalazeći da je ista, odmjerena u ovom iznosu, srazmjerna činjenici da je okrivljeni lošeg imovnog stanja, te da od svog rada, izdržava porodicu</span><span class="span2"> (prednje </span><span class="span1">okolnosti Sud je cijenio, shodno čl. 42. st. 2. KZ CG), to je Sud odredio duži rok plaćanja kao u izreci,  uz upozorenje da ako ne plati novčanu kaznu u odredjenom  roku da će sud, novčanu  kaznu zamijeniti kaznom zatvora i to tako što će za svakih započetih 25,00 eura novčane kazne,  odrediti jedan dan kazne zatvora, s tim da kazna zatvora ne može biti duža od šest mjeseci.</span>
</p>
<p>
<span class="span1">Pošto je oglašen krivim, sud je okrivljenog, shodno čl. 226-229 Zakonika o krivičnom postupku, obavezao na plaćanje troškova krivičnog postupka u iznosu od 38,50 €, koji se odnose na dati nalaz i mišljenje vještaka medicinske struke R. Dr S., te sudskog paušala u iznosu  30,00 eura,koji je Sud odredio imajući u vidu trajanje </span><span class="span1">,složenost i imovne prilike okrivljenog, a sve prednje u korist Budžeta Crne Gore ,u roku od 15 dana po pravosnažnosti presude, pod prijetnjom prinudnog izvršenja.  </span>
</p>
<p>
<span class="span1">Na osnovu svega izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD C.</span>
</p>
<p style="text-align:center;">
<span class="span1">10.07.2015.godine</span>
</p>
<p>&nbsp;</p>
<p style="text-align:right">
<span class="span1">  </span>
</p>
<p>
<span class="span1">Zapisničar: </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">       S U D I J A                                                      </span>
</p>
<p>
<span class="span1">Aleksandra Martinović</span><span class="span1">                                                                   Marija Ćupić,s.r.</span>
</p>
<p>
<span class="span1">                                                                                            </span>
</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude nezadovoljna stranka ima</span>
</p>
<p>
<span class="span1">pravo žalbe u roku od 8 ( osam ) dana,od dana</span>
</p>
<p>
<span class="span1">dostavljanja ovjerenog prepisa ove presude</span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<strong>OSNOVNI SUD U BERANAMA</strong><br>
<strong>K.br. 98/11</strong><br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;<br>
Osnovni sud u Beranama, kao prvostepeni krivični, u vijeću sastavljenom od sudije Ane Kenjić Đukić, kao Predsjednika Vijeća i sudija porotnika Stajke Miletić i Slobodana Lalevića, kao članova vijeća, uz sudjelovanje zapisničara Danojle Milošević, u krivičnom predmetu protiv optužene <strong>Z. V.</strong>, iz Berana, zbog krivičnog djela falsifikovanje isprave iz čl. 412 st. 2 u vezi st. 1 KZ-a, po Optužnici Osnovnog državnog tužilaštva u Beranama Kt.br.67/11 od 11.03.2011. godine, nakon održanog glavnog i javnog pretresa, u prisustvu Zamjenika ODT-a Berane Amre Sujković, optužene i oštećenih M. V. i M. V., donio je dana 06.06.2011.godine, a javno objavio, u odsustvu stranaka, dana 09.06.2011. godine<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;<br>
<strong>Optužena Z. V.</strong>, JMBG …, od oca V. i majke M., rođene A., rođena … godine u B., gdje je i stalno nastanjena u selu D., državljanka CG, domaćica, udata, majka dvoje djece, pismena, sa završenom SSS, siromašnog imovnog stanja, neosuđivana<br>
&nbsp;<br>
&nbsp;&nbsp;
<div style="text-align: center;">
	<strong>OSLOBADJA SE OD OPTUŽBE</strong></div>
&nbsp;<br>
&nbsp;<br>
Da je:<br>
&nbsp;<br>
Krajem 2006. godine, u B., u namjeri da je upotrijebi kao pravu, napravila lažnu javnu ispravu - mjenicu, ser.br. …, u koju je unijela lažne podatke, upisala imena V. M., br.lk. …, izdata od MUP-a B. i V. M., br. lk. …, izdata od MUP-a B. i ovaku lažnu javnu ispravu, za koju je znala da je lažna, upotrijebila kao pravu, dana 07.10.2006.godine, kod banke Agro Invest VFI DOO B., prilikom realizacije kredita po ugovoru o zajmu br. LD …,<br>
&nbsp;<br>
- čime bi izvršila krivično djelo falsifikovanje isprave iz čl. 412 st. 2 u vezi st.1 Krivičnog zakonika.<br>
&nbsp;<br>
- Pošto djelo za koje je optužena, po Zakonu nije krivično djelo, na osnovu čl. 363 tač. 1 ZKP.<br>
&nbsp;<br>
Troškovi krivičnog postupka padaju na teret budžetskih sredstava ovoga suda, na osnovu čl. 203 st.1 ZKP.<br>
&nbsp;<br>
Oštećene M. V. i M. V., iz B., radi ostvarivanja imovinsko pravnog zahtjeva za naknadu štete na osnovu čl. 212 st. 3 ZKP-a upućuju se na parnicu.<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>O b r a z l o ž e nj e</strong><br>
&nbsp;<br>
&nbsp;<br>
Osnovno državno tužilaštvo Berane, podnijelo je optužnicu Kt.br.67/11 od 11.03. 2011. godine, protiv optužene Z. V., iz Berana, zbog krivičnog djela falsifikovanje isprave iz čl. 412 st. 2 u vezi st. 1 KZ-a. Zamjenik ODT-a Berane, Amra Sujković, u završnoj riječi, ostala je pri podnijetoj optužnici i predložila sudu da optuženu oglasi krivom i osudi na kaznu po Zakonu, jer dokazima izvedenim na glavnom pretresu i to kako priznanjem optužene, tako i izjavama oštećenih nesporno je dokazano da je optužena izvršila krivično djelo, koje joj je optužnicom stavljeno na teret.&nbsp;<br>
&nbsp;<br>
<strong>Oštećena M. V.</strong>, u završnoj riječi nije se pridružila krivičnom gonjenju protiv optužene, a zadržala je pravo da imovinsko pravni zahtjev za naknadu štete ostvari u parničnom postupku, dok se o<strong>štećena M. V.</strong>, u završnoj riječi&nbsp; pridružila krivičnom gonjenju protiv optužene i zadržala pravo da imovinsko pravni zahtjev za naknadu štete ostvari u parničnom postupku.<br>
&nbsp;<br>
<strong>Optužena Z. V.</strong>, u svojoj odbrani datoj tokom postupka, istakla je da priznaje da je ispunila mjenicu, ali ne priznaje da je izvršila krivično djelo. Mjenicu je ispunila na osnovu administrativnih zabrana oštećenih. U banci nijesu tražili da se mjenica podpiše i ovjeri, već su samo tražili da se ispuni, čak nijesu tražili ni potpis na mjenici. Rekli su joj da ona to učini, što je i uradila. Oštećene su ispunile administrativne zabrane i iste ovjerile u ustanovama gdje su zaposlene, odnosno u OŠ „R. M.“, dale su joj kopije svojih ličnih karata, jer je to tražio Agroinvest i podatke za mjenicu je prepisala iz kopije ličnih karata. Podigla je kredit u iznosu od 8.000,00 €, a oštećene je nijesu pitale koliki će iznos podići. Istakla je da ako je mjenica neispravna, ne zna kako su joj takav dokument prihvatili u banci.<br>
&nbsp;<br>
Kredit više ne vraća, jer nije u mogućnosti. Jedno vrijeme su odbijane rate od plate M. V. po 50,00 eura i taj novac, dok je nijesu tužele, nadoknadila je. Smatra da su oštećene znale da treba da se ispuni još i mjenica, jer su i one podizale kredite. Nije im kazala da je ispunila mjenicu i upisala njihove podatke. U Agroinvest banci su tražili da se ispuni mjenica bez obzira koji se iznos novca podizao. U završnoj riječi je istakla da se ne smatra krivom i smatra da je banka kriva, obzirom da je pored toliko službenih lica u banci dokumentacija prihvaćena kao uredna.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
&nbsp;<br>
Saslušao oštećene M. V. i M. V., pročitao Ugovor o zajmu Agroinvest VFI DOO B. LD …, od 07.10.2006.godine, izjavu za žiranta na ime M. V. od 27.09.2006. godine, administrativnu zabranu za žiranta na ime M. V. od 27.09.2006 godine, izjavu za žirante na ime M. V. od 27.09.2006 godine, administrativnu zabranu za žiranta na ime M. V. od 26.09.2006 godine, mjenicu br. … i izvod iz KE za optuženu.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu optužene, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da se u radnjama optužene nijesu stekli elementi krivičnog djela falsifikovanje isprave iz čl. 412 st. 2 u vezi st. 1 KZ-a, te da djelo za koje je optužena, nije krivično djelo, pa je oslobodio od optužbe, na osnovu čl. 363 tač. 1&nbsp; ZKP - a. Ovo iz razloga što je izvedenim dokazima tokom postupka, nesumljivo utvrđeno da su oštećene bile žiranti optužene, da su na to dobrovoljno pristale i potpisale i ovjerile administrativne zabrane i izjave žiranata u školi gdje su zaposlene. Mjenica, koja je predmet izvršenja krivičnog djela, nije bila uredno sačinjena u skladu sa odredbama Zakona o mjenici, te na osnovu iste, kredit nije mogao ni biti odobren. Okolnost da je banka odobrila kredit je irelevantna za krivicu optužene. Optužena je negirala da je izvršila krivično djelo, što je sud prihvatio, jer je njena odbrana logična, obzirom da kao neuko lice, nije ni mogla znati kako se pravilno popunjava mjenica, ko je ovlašćen da je ispuni i šta se upisuje u mjenicu. Pri tome, optužena nije potpisala oštećene na mjenici, niti mjenica sadrži bilo čije potpise, već samo upisana imena, sa podacima oštećenih, koje je optužena prepisala iz kopija ličnih karata oštećenih, koje su joj one dale. Oštećene su predale optuženoj potpisane i ovjerene administrativne zabrane i izjave žiranata, te su dakle bile saglasne da joj budu žiranti, pa samim tim, optužena je znajući to, ispunila mjenicu podacima, ali je nije podpisala tuđim imenima, te kod nje nije postojala svijest i htenje da vrši krivično djelo, odnosno u konkretnom slučaju nedostaje postojanje umišljaja, kao bitnog elementa za izvršenje krivičnog djela falsifikovanje isprave iz čl. 412 st. 2 u vezi st. 1 KZ. Obzirom da se u radnjama optužene nijesu stekli elementi krivičnog djela, za koje se tereti, sud je istu oslobodio od optužbe.<br>
&nbsp;<br>
Tako je na osnovu Ugovora o zajmu Agroinvest VFI DOO B. LD …, od 07.10.2006. godine, izjava za žirante na ime M. V. i M. V. od 27.09.2006 godine, administrativnih zabrana za žiranta na ime M. V. od 27.09.2006 godine i M. V. od 26.09.2006 godine, utvrđeno je da je Z. V., kod Agroinvest VFI DOO B. dana 07.10.2006. godine realizovala kredit u iznosu od 8.000,00 eura, te da su žiranti po ovom kreditu bili B. D., V. M. i V. M., koje su admimistrativne zabrane i izjave za žirante uredno ovjerile, a prednje dokaze je sud prihvatio i isti su nesporni.<br>
&nbsp;<br>
<strong>Oštećena M. V.</strong>, u svojoj izjavi je istakla da je 2006. godine žirirala optuženoj za kredit u iznosu od 3.000,00 eura. Ispunila je administrativnu zabranu i istu ovjerila u školi u kojoj radi i izjavu za žiranta je takođe ispunila, a optužena joj nije kazala da joj je potrebna mjenica i da hoće da podigne kredit u iznosu od 8.000,00 eura. Poznato joj je da su žiranti po tom kreditu bili ona, njena majka M. i njena sestričina D. B.. Do 2010. godine je mislila da je kredit vraćen, međutim, tada joj je stigla administrativna zabrana na zaradu i nakon odlaska u banku saznala je da je kredit podignut na 8.000,00 eura. Pošla je kod optužene i na kraju je došlo do svađe između njih. Da je ista podigla kredit od 3.000,00 eura on bi do sada bio vraćen, kao i kredit od 8.000,00 eura da je uredno vraćan. Takođe u tom Ugovoru o zajmu kako je kasnije saznala stoji da je isti podignut radi kupovine krave i traktora i u situaciji da je Ugovor ispoštovan sada bi bilo moguće prodati traktor, a ne da ona vraća kredit. Nije ni bilo moguće da žirira 2006. godine na iznos od 8.000,00 eura, za što je za nju to bio veliki iznos. Kada joj je došla opomena ukupno su je dužili za iznos od 6.150,00 eura.<br>
&nbsp;<br>
<strong>Oštećena M. V.</strong>, u svojoj izjavi je istakla, da je od osnivanja Agroinvesta optuženoj, koja joj je jetrva i njenoj porodici, u više navrata žirirala. U toku 2006. godine, bila joj je žirant za kredit u iznosu od 3.000,00 eura, obzirom da joj se toga momenta sin nalazio u zatvoru. Tek 2010. godine je saznala da je optužena podigla kredit u iznosu od 8.000,00 €, jer joj je stigla administrativna zabrana na platu i odbijeno joj je ukupno 9 rata u iznosu od po 100,00 eura, koji novac je odbrovoljno davala Agroinvest banci, na način što je njen blagajnik u školi to odbijao. Po izlasku sina optužene iz zatvora, optužena je prestala da plaća rate kredita, jer su svi u njenoj porodici radno sposobni. Dodala je da je ona ispunila izjavu za žiranta i administrativnu zabranu, a mjenicu joj optužena nije pokazivala, niti je istu ispunjavala i ovjeravala.<br>
&nbsp;<br>
Sud je prihvatio iskaze oštećenih da su popunile i ovjerile u školi gdje rade administrativne zabrane i izjave za žirante, kao i da nijesu ispunjavale mjenicu, međutim, na osnovu toga sud nije mogao zaključiti da su se u radnjama optužene stekli elementi krivičnog djela koje joj je stavljeno na teret optužnicom.<br>
&nbsp;<br>
Tako je na osnovu mjenice br. …, utvrđeno da na prednjoj stani mjenice postoji sa lijeve strane ispisano slovima „Priznajem za svoje Z. V., br. lk. …“, a u donjem desnom uglu slovima ispisano „V. M., br. lk. …, MUP B.“. Takođe na poleđini mjenice upisana su imena pod tačkom 1. „V. M., br.lk…. MUP-a B.“, pod tačkom 2. „V. M., &nbsp;br.lk…., MUP-a Berane“ i pod tačkom 3. „B. D., br. lk. …, MUP B.“.<br>
&nbsp;<br>
Sud je prihvatio prednji dokaz – mjenicu, za koju je optužena priznala da je ispunila i na osnovu koje je utvrđeno da ista ne sadrži svojeručne podpise lica čija imena su upisana u mjenici,&nbsp; a optužena je istakla da je mjenicu ispunila, na način kako su joj kazali u banci.<br>
&nbsp;<br>
Na osnovu ovako utvrđenog činjeničnog stanja, sud nije mogao izvesti zaključak, da su se u radnjama optužene Z. V., stekli elementi krivičnog djela falsifikovanje isprave iz čl. 412 st. 2 u vezi st. 1 KZ-a, koje joj je optužnicom stavljeno na teret, pa je na osnovu čl. 363 tač. 1 ZKP-a oslobodio od optužbe, pošto djelo za koje je optužena, po Zakonu nije krivično djelo. Naime, na osnovu Ugovora o zajmu Agroinvest VFI DOO B. LD …, izjava za žirante na ime oštećenih i administrativnih zabrana za žiranta na ime oštećenih, utvrđeno je da je optužena, kod Agroinvesta VFI DOO B., realizovala kredit u iznosu od 8.000,00 eura, te da su joj žiranti po ovom kreditu bili D. B., M. V. i M. V.. Takođe je na osnovu mjenice br. …, utvrđeno da na prednjoj stani mjenice postoji sa lijeve strane ispisano slovima „Priznajem za svoje Z. V., br. lk. …“, a u donjem desnom uglu slovima ispisano „V. M., br. lk. …, MUP B.“. Na poleđini mjenice upisana su imena pod tačkom 1. „V. M., br.lk…., MUP-a B.“, pod tačkom 2. „V. M., &nbsp;br.lk…., MUP-a Berane“ i pod tačkom 3 „B. D., br. lk. …, MUP B.. Optužena nije sporila da je ona upisala ove podatke u mjenicu, ali je negirala izvršenje krivičnog djela i navela da je podatke u mjenicu unijela na osnovu kopija ličnih karata koje su joj dale oštećene, a ako taj dokument nije bio ispravan, zašto su joj ga prihvatili u banci, dakle, tvrdeći da nije znala da takva mjenica nije ispravna. Na osnovu prednjeg, sud nije mogao izvesti zaključak da su se u radnjama optužene stekli elementi predmetnog krivičnog djela. Ovo iz razloga što je članom 3 Zakona o mjenici tačno propisano šta mjenica mora da sadrži, a članom 4 istog zakona, koji bitni elementi mjenice mogu biti izostavljeni, kao što je u pitanju rok dospjelosti, mjesto izdavanja, mjesto plaćanja i dr. U svakom slučaju, <strong>svaka mjenica <u>mora</u> da sadrži potpis i pečat izdavaoca mjenice, odnosno akceptanta</strong>. U konkretnom slučaju, mjenica nije ni podpisana, ni ovjerena. Takođe je odredbama čl. 112 i 113 Zakona o mjenici ( Sl. list RCG br. 45/05 ) propisano da se mjenica izdaje na jedinstvenom mjeničnom blanketu i da Centralna banka CG posebnim propisom utvrđuje izgled jedinstvenog mjeničnog blanketa. Centralna banka je Odlukom o jedinstvenom mjeničnom blanketu ( Sl. list CG br. 81/05 ) propisala izgled mjeničnog blanketa, koji je pustila u opticaj od 01.03.2006. godine ( Odluka o puštanju u opticaj, prodajnoj cijeni i povlačenju iz opticaja jedinstvenih mjeničnih blanketa „ Sl. list RCG „ br. 1/06 ).&nbsp;<br>
&nbsp;<br>
Činjenica je da je optužena na mjenici upisala imena oštećenih M. V., br. lk. …, MUP B. i M. V., br.lk…., MUP B.. Međutim, optužena ova lica nije podpisala, niti na mjenici postoje pečati škole u kojoj su oštećene zaposlene, što znači da takva mjenica nije sadržala bitne elemente koje mora svaka mjenica da sadrži, dakle, nije bila ispravna. Okolnost da je i pored takve mjenice, kredit optuženoj odobren je irelevantna za utvrđivanje njene krivice. Naime, ista je predala traženu dokumentaciju, a banka je odlučivala o odobravanju kredita. Po mišljenju suda, optužena kao neuko lice, nije ni mogla znati kako se mjenica pravilno ispunjava i obzirom da su joj u banci rekli šta da napiše i kako popuni mjenicu, ista je to učinila, pri čemu nije potpisivala lica za koja je unijela podatke, a koja su se predhodno saglasila da joj budu žiranti i obezbijedile joj administrativne zabrane i izjave za žirante, koje su podpisale i ovjerile u Ustanovi gdje su zaposlene. Samim tim, jer su oštećene bile saglasne da joj budu žiranti, kod optužene nije postojala svijest da ispunjavanjem mjenice vrši krivično djelo, niti htenje za nastupanje zabranjene posledice, dakle, nije postojao umišljaj, kao bitan elemenat izvršenja predmetnog krivičnog djela.<br>
&nbsp;<br>
Oštećene su navela da su optuženoj bile žiranti za kredit kod Agroinvest banke u iznosu od 3.000,00 €, da su podpisale administrativne zabrane i izjave za žirante, ali da nijesu podpisale mjenicu, niti im je optužena mjenicu pokazala, međutim, kako se optuženoj stavlja na teret da je u mjenicu unijela lažne podatke, upisala imena V. M., br. lk. …, izdata od MUP-a B. i V. M., br. lk. …, izdata od MUP-a B. i ovaku lažnu javnu ispravu, za koju je znala da je lažna, upotrijebila kao pravu, a mjenica ne sadrži podatak da li se kredit odnosi na 3.000,00 € ili 8.000,00 €, to sud nije cijenio da li se u radnjama optužene stiču elementi drugog krivičnog djela, jer bi na taj način prekoračio objektivni identitet optužbe i presude i preuzeo ulogu tužioca.<br>
&nbsp;<br>
Kako na osnovu prednjeg, sud nije mogao izvesti zaključak da su se u radnjama optužene Z. V. stekli elementi krivičnog djela falsifikovanje isprave iz čl. 412 st. 2 u vezi st. 1 KZ-a, sud je istu, na osnovu čl. 363 tač. 1 ZKP-a, oslobodio od optužbe.<br>
&nbsp;<br>
Troškovi krivičnog postupka, padaju na teret budžetskih sredstava ovoga suda, na osnovu čl. 203 st. 1 ZKP-a.<br>
&nbsp;<br>
Oštećene M. V. i M. V., iz B., radi ostvarivanja imovinsko pravnog zahtjeva za naknadu štete na osnovu čl. 212 st. 3 ZKP-a upućuju se na parnicu.<br>
&nbsp;<br>
Sa izloženog odlučeno je kao u izreci presude.<br>
&nbsp;
<div style="text-align: center;">
	&nbsp;<br>
	<strong>OSNOVNI SUD U BERANAMA</strong><br>
	<strong>Dana 09.06.2011. godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA SUDIJA,</strong><br>
<strong>Danojle Milošević&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ana&nbsp; Kenjić - Đukić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 15&nbsp; ( petnaest ) dana, od dana prijema iste,<br>
Višem sudu u B. Polju, a preko ovog suda.&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Calibri;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:14pt;}
.p7{text-indent:0.5in;text-align:start;hyphenate:auto;font-family:Times New Roman;font-size:14pt;}
.p8{text-indent:0.5in;text-align:justify;hyphenate:auto;font-family:TimesNewRomanPSMT;font-size:14pt;}
.p9{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p10{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:TimesNewRomanPSMT;}
</style>
<meta content="sudnica" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span class="s1">K.br.70/13</span>
</p>
<p class="p3"></p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p3">
<span class="s1">	OSNOVNI SUD U BERANAMA</span><span>, po sudiji pojedincu Draganu Dašiću, uz učešće namještenika suda Mirjane Čukić, kao zapisničara, u krivičnom predmetu protiv optuženog </span><span class="s1">P. M.</span><span>, iz B., zbog krivičnog djela teška krađa iz čl.240. st.2. u vezi st.1. Krivičnog zakonika, po optužnici Osnovnog državnog tužilaštva u Beranama Kt.br.62/2013, od 10. aprila 2013. godine, nakon održanog glavnog i javnog pretresa, u prisustvu zastupnika javne optužbe Osnovnog državnog tužioca u Beranama Golubović Gorice, oštećenog B. B. i optuženog, donio je dana 16.05.2013, a javno objavio dana 17.05.2013. godine, </span>
</p>
<p class="p3"></p>
<p class="p3"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Optuženi </span><span class="s1">P. M.,</span><span> zv. P., jmbg ..., od oca O. i majke D., rođene Đ., rođen .... godine u B., sa prebivalištem u ul. “G.” N. N. bb, Opština B., sa završenom SSS, vlasnik kafane “F.”, oženjen, otac troje djece, državljanin C. G., srednjeg imovnog stanja, neosuđivan.</span>
</p>
<p class="p3"></p>
<p class="p3"></p>
<p class="p4">
<span class="s1">KRIV JE </span>
</p>
<p class="p3"></p>
<p class="p3">
<span class="s1">	Što je:</span>
</p>
<p class="p3"></p>
<p class="p5">
<span>Dana 15.03.2013. godine, oko 07,40 - 08,00 časova, u ul. "D. V.", u B., u namjeri da sebi pribavi protivpravnu imovinsku korist, iskoristio nepažnju i nesmotrenost oštećenog B. B., vlasnika trafike DOO "N.-C.", na način što je dok se oštećeni nalazio u toaletu okrivljenog, otvorio vrata od trafike, ušao u unutrašnjost iste, i iz lijeve donje fioke koja se nalazila u blizini prodajnog pulta oduzeo neseser braon boje, u kojem se nalazilo 3.300,00 eura, u različitim apoenima, čime je na štetu oštećenog pribavio imovinsku korist u navedenom iznosu.</span>
</p>
<p class="p5"></p>
<p class="p5">
<span>- čime je izvršio krivično djelo teška krađa iz čl.240. st.2. u vezi st.1. Krivičnog zakonika. </span>
</p>
<p class="p3"></p>
<p class="p5">
<span>- pa mu sud za izvršeno krivično djelo na osnovu navedenog zakonskog propisa, te čl.4. st.2, čl.32, čl.36, čl.42, čl.52, čl.53 i čl.54. Krivičnog Zakonika /KZ-a/, kao i primjenom čl.226. st.2. tač.9. i čl.374. Zakonika o krivičnom postupku /ZKP-a/,</span>
</p>
<p class="p6"></p>
<p class="p7">
<span class="s1">I z r i č e :</span>
</p>
<p class="p6"></p>
<p class="p4">
<span class="s1">USLOVNU  OSUDU</span>
</p>
<p class="p4"></p>
<p class="p6"></p>
<p class="p5">
<span>Kojom mu utvrđuje kaznu zatvora u trajanju od 1 /jedne/ godine i istovremeno određuje da se ista neće izvršiti ako okrivljeni za vrijeme od 2 /dvije/ godine od dana pravosnažnosti presude ne učini novo krivično djelo.</span>
</p>
<p class="p6"></p>
<p class="p5">
<span>Troškova krivičnog postupka nije bilo, okrivljeni se obavezuje da na ime paušala plati iznos od 40,00 € /četrdeseteura/, u korist budžeta C. G. na žiro račun broj ...-...-..., a sve u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p5">
<span>Imovinskopravnog zahtjeva za naknadu štete nije bilo. </span>
</p>
<p class="p3"></p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p5">
<span>Optužnicom Osnovnog državnog tužilaštva u Beranama Kt.br.62/2013 od 10. aprila 2013. godine, stavljeno je na teret optuženom P. M.,  iz B., krivično djelo teška krađa iz čl.240. st.2. u vezi st.1. KZ-a.</span>
</p>
<p class="p3"></p>
<p class="p3">
<span>	Na glavnom pretresu od 16.05.2013. godine, zastupnik javne optužbe Osnovni državni tužilac u Beranama Golubović Gorica, u završnoj riječi,  navela je da je dokazima izvedenim na glavnom pretresu do izvjesnosti utvrđena krivica optuženog P. M., pa je predložila sudu da istog oglasi krivim i osudi ga na kaznu zatvora u trajanju od jedne godine.</span>
</p>
<p class="p3">
<span>	Oštećeni B. B., u završnoj riječi, nije se pridružio  krivičnom gonjenju protiv optuženog P. M. i nije postavio   imovinskopravni zahtjev za naknadu štete. </span>
</p>
<p class="p3"></p>
<p class="p5">
<span>Optuženi P. M., u toku postupka, u svoju odbranu, naveo je da nije izvršio krivično djelo koje mu je stavljeno na teret, jer nije imao namjeru da pribavi imovinskopravnu korist, već da se našali sa oštećenim </span><span class="s2">B. B., sa kojim svako jutro pije kafu. Dana 15.03.2013. godine, oštećeni se zadržao u toaletu u njegovoj kafani, a on je za to vrijeme, izašao iz kafane, otvorio vrata od njegove trafike DOO “N..C.” i iz lijeve fioke, koja se nalazi u blizini prodajnog pulta, oduzeo neseser u kome se nalazio novac. Nakon izvjesnog vremena, kod njega je došao oštećeni B. B. i rakao mu da mu je nestao neseser sa novcem, pa je on sa njim pošao u trafiku, misleći da napravi šalu. U trafici su se zadržali duže vrijeme, ali nije vratio novac oštećenom, koji je pozvao policiju, pa su došli inspektori i izvršili uviđaj na licu mjesta. Jedan od inspektora ga je pitao da li je izlazio iz njegovog lokala i ulazio u trafiku oštećenog, međutim on se </span><span>zbunio i nije mogao da priča, a</span><span class="s2"> kasnije je saznao da je sa video nadzora “K. m.” utvrđeno je da je on oduzeo novac oštećenog. Tek tada je pozvao oštećenog B. B. u svoju kafanu i vratio mu neseser sa novcem, a oštećeni je policiji saopštio da mu je novac vraćen.</span><span> U završnoj riječi, istakao je da je pokušao da se izvini oštećenom i da bi volio da se pomire jer mu žao što je poremetio njihovo dugogodišnje prijateljstvo, a da do sada nije osuđivan. </span>
</p>
<p class="p5"></p>
<p class="p5">
<span>U dokaznom postupku sud je izveo sledeće dokaze: </span>
</p>
<p class="p5">
<span>u svojstvu svjedoka saslušao oštećenog B. B.; pročitao  izjavu svjedoka D. S. sa zapisnika pred Osnovnim državnim tužilaštvom iz predmeta Kt.br.62/2013 od 26.03.2013. godine; pročitao  izjavu svjedoka D. S., sa zapisnika pred Osnovnim državnim tužilaštvom iz predmeta Kt.br.62/2013 od 26.03.2013. godine; izvršio uvid u fotodokumentaciju br..../...-... od .... godine, Uprave policije PJ B.; pročitao zapisnik o uviđaju Uprave policije PJ B. ... broj .../... od .... godine; pročitao rješenje Privrednog suda P. -Centralni registar u P. od .... godine; pročitao izvod iz Centralnog registra Privrednog suda P., reg.br....-.../..., matičnog broja ..., od .... godine; i pročitao izvještaj iz kaznene evidencije za optuženog.</span>
</p>
<p class="p4"></p>
<p class="p5">
<span>Nakon sprovedenog dokaznog postupka cijeneći navode optužbe, odbranu optuženog, te izvedene pobrojane dokaze, u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je  optuženi P. M., izvršio krivično djelo teška krađa iz čl.240. st.2. u vezi st.1. KZ-a, koje mu je optužnicom ODT-a iz Berana Kt.br.62/2013, od 10. aprila 2013. godine, stavljeno na teret, pa ga je oglasio krivim i krivičnopravno odgovornim, jer nije bilo osnova koji bi isključivali postojanje krivičnog djela i krivičnopravne odgovornosti optuženog. Sud je cijenio odbranu optuženog P. M. i istu nije mogao prihvatiti, jer je konfuzna, nelogična i nema svoju podlogu u dokazima izvedenim tokom postupka, pa je, s toga, nesporno da je usmjera na izbjegavanje krivičnopravne odgovornosti. Nesporno je utvrđeno da se kritični događaj  desio dana 15.03.2013. godine, oko 7,40 - 8,00 časova, a da je oštećenom neseser u kome se nalazio novac u iznosu od 3.300,00 eura, vraćen istog dana tek oko 11,00 časova, i to: nakon što je oštećeni o njegovom nestanku obavijestio prvo optuženog, koji je, potom, sa njim neseser tražio u trafici oštećenog, nakon čega je oštećeni pozvao policiju koja je izvršila uviđaj, a  nakon kog je, sasvim izvjesno, utvrđeno da je za vrijeme dok se oštećeni nalazio u toaletu u kafani optuženog, kada je predmetni neseser sa novcem i nestao, optuženi bio u trafici oštećenog. Tek nakon svega navedenog, optuženi P. M. saopštio je oštećenom B. B. da je on oduzeo navedeni neseser u kome se nalazilo 3.300,00 eura. S toga, na osnovu navedenog osporena je odbrana optuženog da je njegova namjera bila da se “našali” sa oštećenim, a ne da prisvoji protivpravnu imovinsku korist, jer je nesporno da je optuženi P. M. imao dovoljno vremena da oštećenom tu svoju namjeru i saopšti, a što nije učinio.</span>
</p>
<p class="p5"></p>
<p class="p5">
<span>Iz iskaza svjedoka oštećenog B. B., vidi se da je dana 15.03.2013. godine, mijenjao suprugu i radio u trafici „N..C.“, te da je oko 07,40 časova pošao u toalet u kafani optuženog P. M., za koje vrijeme je njegova trafika bila otključana, a vrata zatvorena. Optuženi je tada bio za šankom, a on se u toaletu zadržao par minuta, nakon čega mu je optuženi rekao da ga traže dva potrošača. Nakon nekog vremena, naišao je sudija M. M. i kupujući cigare dao mu novčanicu od 50.00 eura, pa je kada je otvorio lijevu fioku da bi mu vratio kusur, vidio da u fioci nema braon nesesera sa novcem. Tada se u kafani optuženog požalio da mu nema novca, a optuženi je sa njim pošao do trafike i stajao na vratima, dok je on tražio neseser sa novcem. Nakon toga, pozvao je svoju suprugu Dobrilu da dođe u trafiku i policiji prijavio da mu je nestao neseser sa novcem u kom je bilo 3.300,00 eura, u različitim apoenima. Ovlašćeni inspektor Uprave policije B., došao je oko 09,40 časova, sa ekipom koja je izvršila uviđaj i o tome sačinila zapisnik. Naveo je da su mu dvije djevojke koje rade u „K. m.“ D. S. i D. S. rekle da su vidjele optuženog P. M. u njegovom lokalu i da im je rekao da je kod njega u toaletu, pa je on pozvao optuženog da mu vrati novac, jer je viđen, ali mu on nije ništa odgovorio. Tek nakon što su inspektori otišli, negdje oko 11,00 časova, radnica optuženog ga je pozvala da dodje u kafanu i tada je optuženi iz jakne izvadio neseser sa novcem, rekao mu "izvini" i vratio mu novac</span><span class="s2">. Istakao je i to da je optuženi P. M. često dolazio kod njega u trafiku i tražio da mu rasitni novac, što je on i činio, pa je znao gdje drži novac.</span>
</p>
<p class="p8"></p>
<p class="p5">
<span>Iz rješenja Privrednog suda P. - Centralni registar u P. od 23.01.2012. godine i izvoda iz Centralnog registra Privrednog suda P., reg.br....-.../..., matičnog broja ...,  od .... godine, vidi se da je B. D., sa jmbg ..., osnivač društva sa ograničenom odgovornošću DOO „N.C.“ B.. </span>
</p>
<p class="p5"></p>
<p class="p5">
<span>Sud je cijenio iskaz oštećenog B. B. i isti u potpunosti prihvatio kao dokaz, jer je jasan i nedvosmislen, te i potvrđen iskazima svjedoka D. S. i D. S., koje je sud, takođe, prihvatio. Iz istog, utvrđeno je da je predmetnog dana, za vrijeme dok je oštećeni bio u toaletu optuženog u njegovoj kafani, iz trafike DOO "N..C.", nestao braon neseser u kome se nalazilo 3.300,00 eura, u različitim apoenima, a koji je bio u lijevoj donjoj fioci u blizini prodajnog pulta. Dalje, utvrđeno je da je oštećeni, čim je primijetio da nesesera sa novcem nema u njegovoj trafici, prvo je o tome obavijestio upravo optuženog P. M., nakon čega su zajedno isti tražili u trafici, a tek potom o njegovom nestanku oštećeni je obavijestio  policiju, koja je izvršila uviđaj. Pa se na osnovu navedenog, zaključuje da je optuženi imao dovoljno vremena da oštećenom kaže da se radi o „šali“, što navodi u svojoj odbrani, koja je za sud, iz navedenih razloga neprihvatljiva, jer ni jedan dokaz ne ide u prilog takve njegove tvrdnje. A dovodeći u vezu iskaz oštećenog sa odbranom optuženog, utvrđeno je da je za vrijeme dok je oštećeni bio u toaletu u njegovoj kafani, optuženi koristeći njegovu nepažnju, iz trafike DOO „N..C.“, </span><span class="s2">iz lijeve fioke, koja se nalazi u blizini prodajnog pulta u trafici oštećenog, oduzeo neseser u kome se nalazio novac u iznosu od 3.300,00 eura.</span><span> Iskaz oštećenog B. B. potvrđuju i navedeni pismeni dokazi, iz kojih je utvrđeno da je vlasnik lokala DOO „N..C.“ njegova supruga B. D..</span>
</p>
<p class="p5"></p>
<p class="p5">
<span>Iz izjave svjedoka D. S., date na zapisniku pred Osnovnim državnim tužilaštvom u predmetu Kt.br.62/2013 od 26.03.2013. godine, vidi se da se </span><span class="s2">dana 15.03.2013. godine, oko 08,00 časova, srela sa koleginicom D. S. ispred trafike DOO “N..C.’’. Kako je njena koleginica zaboravila ključeve od “K.m.”, u kom rade, prišle su prodajnom pultu trafike da bi pitale oštećenog da li su ključevi slučajno ostali kod njega u trafici. Tada se u trafici nalazio optuženi P. M., koji je bio praktično izbezumljen i pitao je “što tražite B., je li trebalo nešto hitno”, nakon čega je istrčao iz trafike i ušao u njegov lokal, jer se oštećeni nalazio u kod njega u toaletu. Nakon nekog vremena, došla je supruga oštećenog i pitala ih da li su vidjele da je neko ulazio u njihovu trafiku, jer im je novac iz trafike nestao, kada su joj kazale da je u trafici bio optuženi. Navela je i da kada su ih inspektori pitali da li se video nadzorom iz njihovog objekta može vidjeti ko je ulazio u objekat oštećenog, kada su i utvrdili da se u objektu tada nalazio optuženi P. M.. </span>
</p>
<p class="p5"></p>
<p class="p5">
<span>Iz izjave svjedoka D. S., date na zapisniku pred Osnovnim državnim tužilaštvom u predmetu Kt.br.62/2013 od 26.03.2013. godine, vidi se da je d</span><span class="s2">ana 15.03.2013.godine, došla na posao u “K. m.” oko 7,40 minuta, kada je svratila do trafike koja je vlasništvo B. D.. Zvala je nekoliko puta ‘’čika B., čika B.’’, kada se pojavio optuženi P. M., koji je bio uznemiren i rekao im da se “B. nalazi kod njega u toaletu’’, nakon čega je istrčao je iz trafike i pošao prema svojoj kafani. Navela je da je kasnije od supruge oštećenog saznala da, dok je oštećeni bio odsutan  iz njene trafike nestao neseser sa novcem.</span>
</p>
<p class="p8"></p>
<p class="p5">
<span>Sud je cijenio iskaze navedenih svjedoka i iste u potpunosti prihvatio, jer je stekao ubjeđenje da su krajnje istinito, detaljno i nepristrasno posvjedočile o onome što im je poznato u vezi predmetnog događaja, navodeći da je dana 15.03.2013. godine, oko 07,40 časova, dok se oštećeni nalazio u toaletu u kafani optuženog, optuženi P. M. bio u trafici DOO “N..C.”. Dovodeći u vezu iskaze navedenih svjedoka sa  iskazom oštećenog B. B., još jednom je potvrđeno da je optuženi kritične prilike iskoristio “situaciju” - nepažnju oštećenog, koja je nastala kao rezultat njihovih dugogodišnjih prijateljskih odnosa, pa je za vrijeme dok se oštećeni nalazio u toaletu u njegovoj kafani, iz trafike oštećenog, odnosno iz lijeve donje fioke, koja se nalazila u blizini prodajnog pulta, oduzeo neseser braon boje, u kojem se nalazio novac u iznosu od 3.300,00 eura. Navedeni svjedoci su saglasno u svojim iskazima istakli i da je tada optuženi P. M. bio „uzmeniren“ i da je istrčao iz trafike oštećenog, čime je još jednom potvrđeno odsustvo namjere optuženog da se samo „našali“ sa oštećenim B. B., kao što to navodi u svojoj odbrani. </span>
</p>
<p class="p5"></p>
<p class="p5">
<span>Uvidom u fotodokumentaciju br..../...-... od .... godine, Uprave policije PJ B. i zapisnik o uviđaju Uprave policije PJ B. ... broj .../... od .... godine, vidi se da objekat STR „N..c.“, nalazi u ul. „D. V.“, u B., u neposrednoj blizini „K.s.“. Da na ulaznim vratima kiska nema tragova oštećenja, a u unutrašnjosti objekta tragova premetačine. </span>
</p>
<p class="p5"></p>
<p class="p5">
<span>Sud je cijenio navedenu fotodokumentaciju i zapisnik o uviđaju    Uprave policije PJ B. i iste u potpunosti prihvatio kao dokaze, jer  potiču od nadležnog organa, snabdjeveni su pečatom i potpisom ovlašćenih  lica. Navedenim dokazima, potvrđene su već utvrđene činjenice koje se odnose na način ulaska optuženog u trafiku oštećenog DOO „N..C.“, za koje vrijeme je neseser oštećenog u kome se nalazio novac u iznosu od 3.300,00 eura nestao.</span>
</p>
<p class="p5"></p>
<p class="p5">
<span>Pravnom analizom naprijed utvrđenog činjeničnog stanja sud je našao da su se u opisanim radnjama optuženog P. M. stekla sva bitna obilježja bića krivičnog djela teška krađa iz čl.240. st.2. u vezi st.1. KZ-a, koje mu je optužnicom ODT-a iz Berana Kt.br.62/2013, od 10. aprila 2013. godine, stavljeno na teret. Naime, nesporno je utvrđeno da je optuženi P. M., dana 15.03.2013. godine, oko 07,40 - 08,00 časova, u ul. "D. V.", u B., u namjeri da sebi pribavi protivpravnu imovinsku korist iskoristio nepažnju i nesmotrenost oštećenog B. B., vlasnika trafike DOO "N.-C.", na način što je dok se oštećeni nalazio u toaletu okrivljenog, otvorio vrata od trafike, ušao u unutrašnjost iste, i iz lijeve donje fioke koja se nalazila u blizini prodajnog pulta oduzeo neseser braon boje, u kojem se nalazilo 3.300,00 eura, u različitim apoenima, čime je na štetu oštećenog pribavio imovinsku korist u navedenom iznosu. Navedeno, nesporno proizilazi iz svih dokaza izvedenih tokom postupka, kojim je potvrđeno da je optuženi P. M. predmetnog dana, izvršio krivično djelo stavljeno im na teret, na opisani način. Utvrđeno je da je predmetnog dana u braon neseseru koji se nalazio u trafici oštećenog DOO „N..C.“ u lijevoj donjoj fioci u blizini prodajnog pulta, bilo 3.300,00 eura, što je to bilo poznato optuženom P. M., koji je sa oštećenim bio u dugogodišnjim prijateljskim odnosima. Navedeno nesporno proizilazi iz odbrane optuženog P. M. i iskaza  oštećenog B. B.. Utvrđeno je da je predmetni neseser sa novcem nestao dana 15.03.2013. godine, oko 7,40 - 8,00 časova, a da je vraćen oštećenom istog dana, tek negdje oko 11,00 časova, i to nakon što je oštećeni o tome prvo obavijestio optuženog, sa kojim je neseser u trafici i tražio, a potom i policiju koja je izvršila uviđaj, i kada je sasvim izvjesno,  utvrđeno da je optuženi bio u trafici oštećenog, dok se ovaj nalazio u toaletu u kafani optuženog. Navedenim je u potpunosti obezvrijeđena odbrana optuženog P. M., da je predmetni neseser oduzeo u namjeri da se sa oštećenim samo “našali”, a isto potvrđuju iskazi saslušanih svjedoka D. S. i D. S., koje su istakle da je optuženi u vrijeme kada su ga zatekle u trafici oštećenog bio jako “uznemiren”. Pa, cijeneći subjektivni odnos optuženog prema izvršenom krivičnom djelu, sud je utvrdio da je isti bio svjestan krivičnog djela, da je htio njegovo izvršenje u namjeri da sebi pribavi protivpravnu imovinsku korist, pa je postupao sa oblikom vinosti koji se definiše kao direktan umišljaj, koji je sud, kao i namjeru optuženog, utvrdio iz dokaza izvedenih tokom postupka kojima je poklonio vjeru i koji učvršćuju prednji zaključak suda. </span>
</p>
<p class="p3"></p>
<p class="p3">
<span>	Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema optuženom P. M., za naprijed navedeno krivično djelo sud je imao u vidu sve okolnosti u smislu čl.42. KZ-a. Tako je od olakšavajućih okolnosti na strani optuženog P. M. sud cijenio i uzeo u obzir da je porodičan čovjek - oženjen, otac troje djece, da do sada nije osuđivan kao izvršilac krivičnih djela, posebno cijeneći da je izrazio kajanje zbog izvršenog djela, da se izvinio oštećenom i izrazio namjeru da se sa njim pomiri. Kako otežavajućih okolnosti na strani optuženog nije bilo, sud mu je na osnovu čl.53. i 54. KZ-a, utvrdio kaznu zatvora u trajanju od 1 /jedne/ godine i istovremeno odredio da se ista neće izvršiti ako okrivljeni za vrijeme od 2 /dvije/ godine, od dana pravosnažnosti presude ne učini novo krivično djelo. Posebno imajući u vidu činjenicu da bi izricanje efektivne zatvorske kazne negativno uticalo na život optuženog, sud je uvjerenja da će se uslovnom osudom kao mjerom upozorenja, u okviru opšte svrhe izricanja krivičnih sankcija predviđenih čl.4. st.2. KZ-a, postići svrha uslovne osude iz čl.52. istog Zakonika, jer se osnovano može očekivati da će i uslovna osuda kao mjera upozorenja uz prijetnju kaznom, dovoljno uticati na optuženog P. M. da više ne čini krivična djela.</span>
</p>
<p class="p9"></p>
<p class="p9">
<span>Troškova krivičnog postupka nije bilo, dok je paušalni iznos odmjeren s obzirom na složenost i trajanje krivičnog postupka, te imovnog stanja optuženog, shodno čl.226. ZKP-a.</span>
</p>
<p class="p3"></p>
<p class="p3">
<span>	Imovinsko pravnog zahtjeva za naknadu štete nije bilo.</span>
</p>
<p class="p3">
<span>	</span>
</p>
<p class="p3">
<span>	S iznijetih razloga odlučeno je kao u izreci presude.</span>
</p>
<p class="p3"></p>
<p class="p4">
<span class="s1">OSNOVNI SUD U BERANAMA</span>
</p>
<p class="p4">
<span class="s1">Dana, 17.05.2013. godine</span>
</p>
<p class="p3"></p>
<p class="p3"></p>
<p class="p3">
<span class="s1">Zapisničar                                                                                 S U D I J A</span>
</p>
<p class="p3">
<span class="s1">Mirjana Čukić                                                                        Dragan Dašić</span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:</span>
</p>
<p class="p3">
<span>Protiv ove presude može se izjaviti žalba</span>
</p>
<p class="p3">
<span>Višem sudu u Bijelom Polju, u roku od 15</span>
</p>
<p class="p3">
<span>/petnaest/ dana od dana prijema pismenog</span>
</p>
<p class="p3">
<span>otpravka, preko ovog suda u dva primjerka.</span>
</p>
<p class="p3"></p>
<p class="p10"></p>


</body>
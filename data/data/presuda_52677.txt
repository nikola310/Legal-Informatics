<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;font-style:italic }
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.1448/12</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Radetić Lidije, kao zapisničara, u krivičnom predmetu protiv okrivljenog  D.N., iz P., zbog krivičnog djela nasilje u porodici ili u porodičnoj zajednici  iz čl. 220 st.1 Krivičnog zakonika, odlučujući po optužnom predlogu ODT-a Podgorica Kt.br.1846/09 od 26.12.2012. godine, kojeg je na glavnom pretresu zastupala Ivanović Danijela, savjetnik na radu kod  ODT-a Podgorica, nakon glavnog i javnog pretresa, održanog u prisustvu zastupnika optužbe, okrivljenog sa braniocem Drakulović Radonjom, advokatom iz Podgorice, dana 28.10.2013. donio je, a dana 30.10.2013. i  javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span2"> </span>
</p>
<p>
<span class="span1">D.N.</span><span class="span3">, </span><span class="span1"> od oca Lj. i majke S., rođene C., rođen ... godine u B.P., sa prebivalištem u P. državljanin Crne Gore, pismen, oženjen, otac troje djece,  završio srednju školu, lošeg imovnog stanja, ranije neosuđivan,</span>
</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 07.12.2009.godine, u porodičnom stanu, u ul. ..., u Podgorici, svjestan svoga djela, čije je izvršenje htio znajući da je isto zabranjeno, primjenom grubog nasilja narušio tjelesni integritet člana svoje porodice- supruge oštećene D.S., na način što joj je, nakon svađe, pesnicom zadao dva udarca u predjelu glave, nanoseći joj tako laku tjelesnu povredu u vidu krvnog podliva desne očne duplje i otok lijevog jagodičnog predjela, </span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici  iz čl.220 st.1  Krivičnog  Zakonika</span>
</p>
<p>&nbsp;</p>
<p>
<span class="span1">- pa mu sud primjenom citiranih zakonskih odredbi, te čl. 3, 4, 5, 13, 15, 32, 36, 42, 52, 53 i 54 Krivičnog Zakonika, te čl. 226, 227, 229  i 374 Zakonika o krivičnom postupku       i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU  OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana, i istovremeno određuje da se ova kazna neće izvršiti ukoliko okrivljeni u roku od 1 (jedne) godine od dana pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka na račun budžetskih sredstava Crne Gore  uplati novčani iznos od 154,00 € (stotinupedesetčetirieura), kao i </span><span class="span1">50,00 € (pedeseteura) na ime paušala u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1846/09 od 26.12.2012. godine kojeg je na glavnom pretresu zastupala Ivanović Danijela, savjetnik na radu kod ODT-a Podgorica, okrivljenom D.N.  stavljeno je na teret izvršenje krivičnog djela nasilje u porodici ili u porodičnoj zajednici  iz čl.220 st.1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završnih riječi precizirala dispozitiv optužnog predloga na način kao u izreci presude,  ostajući do kraja glavnog pretresa pri tako preciziranom optužnom aktu, te predlažući da sud okrivljenog D.N. oglasi krivim i osudi po zakonu u granicama koje zakon propisuje za predmetno krivično djelo. </span>
</p>
<p>&nbsp;</p>
<p>
<span class="span1">Okrivljeni D.N. je u prethodnom postupku pred istražnim sudijom naveo da  je sa D.S. u braku 3 godine, te da iz tog braka imaju kćerku S. koja ima dvije godine.Istakao je da zajedno sa suprugom živi na spratnom dijelu porodične kuće koja se nalazi u ul. ..., navodeći da u prizemlju iste kuće žive njegov otac Lj. i majka S.Pojasnio je da se  dana 07.12.2009. godineoko 06,00 sati ujutro vratio iz grada u alkoholisanom stanju, te da je, čim je ušao u kuću došlo do verbalne prepirke sa suprugom S. oko novca, odnosno oko rate za kredit koji otplaćuje.Naglasio je da svoju suprugu S. nije niti udarao niti joj prijetio, ali da je jeste udario dva puta otvorenim dlanom šake u predjelu glave, te da je, osim ta dva udarca više nije udarao.Izjavio je da mu je žao što je došlo do predmetnog događaja, te da do njega sigurno ne bi došlo da nije bio u alkoholisanom stanju, te da se njegova supruga nalazi u drugom stanju, i da je svjestan da nije smio da se ponaša na način kao što je to bilo kritičnog jutra, te da obećava da se ništa slično više neće dogoditi.Naveo je da se sjeća da su na spratnom dijelu kuće u vrijeme konflikta bili njegov otac Lj. i sestra njegove supruge A.V., kao i da je sestra njegove supruge pozvala policiju koja ga je i lišila slobode.</span>
</p>
<p>
<span class="span1">Na glavnom pretresu je istakao da se obzirom na protek vremena od predmetnog događaja do danas ne sjeća detalja navedenog događaja, ali da se sjeća da je nakon svađe sa svojom suprugom, ona prva njega udarila sa dva šamara, nakon čega je on svoju suprugu najprije odgurnuo, a moguće i najviše dva puta ošamario, te da nije tačno da je udarao pesnicom.Nakon toga ona je i dalje nastavila da ga udara i da se svađa, ali je on prestao i pokušavao da se skloni.</span>
</p>
<p>
<span class="span1">Odgovarajući na pitanja Suda i stranaka okrivljeni je naveo da je ranije radio, a da njegova supruga S. nije, zbog zdravstvenih razloga, odnosno operacije, te da je u periodu kada se desio predmetni događaj on radio, da je sukob između njega i supruge bio upravo oko novčanih sredstava koja su kasnila, obzirom da su dugovali za kredit.Upitan da pojasni razlike u kazivanju u prethodnom postupku pred istražnim sudijom i na glavnom pretresu gdje  je iznio  činjenicu da je njegova supruga prva njega udarila, okrivljeni je izjavio da njegova supruga jeste njega prva udarila, te da se prosto nije sjetio  da to  navede naveo pred istražnim sudijom.</span>
</p>
<p>&nbsp;</p>
<p>
<span class="span1">Branilac okrivljenog Drakulović Radonja, advokat iz Podgorice, je u završnoj riječi naveo da iz svih provedenih dokaza proizilazi da je njegov branjenik postupao u nužnoj odbrani.Iz iskaza svjedoka, sestre oštećene koja nema razloga da ne govori istinu baš iz razloga jer je sestra oštećene, proizilazi da je kritičnom prilikom oštećena bila u drugom stanju, da je bila nervozna, svađalački nastrojena, te da je kada joj okrivljeni tog dana nije donio zaradu kući, počela da viče na njega, gađajući ga daskom za sječenje mesa, kojom prilikom ga je i povrijedila u predjelu glave, da bi okrivljeni sa dva udrarca otkolonio protivpravni napad sa sebe.Istakao je da se  takvo činjenično stanje potvrđuje i odbranom okrivljenog, kao i činjenicom da je oštećena uskratila svjedočenje želeći da na taj način </span><span class="span1">ne tereti svog supruga, oca troje mldb.djece, i na neki način izražavajući kajanje zbog događaja koji se desio.Naveo je da upoređujući napad oštećene i odbranu okrivljenog treba poći od ocjene o podobnosti nekog sredstva da tijelo teško povrijedi ili zdravlje teško naruši, a koja ocjena se zasniva na prirodi samog sredstva i načina kako je ono u konkretnom slučaju upotrijebljeno, te da  kod primarnog značaja prilikom ocjene ne mora da bude redovna namjera datog sredstva, već način njegove upotrebe i mogućnosti prouzrokovanja povrede u konkretnom slučaju.Iz svega navedenog proizilazi da sam napad koji se ogleda u tome što je oštećena gađala okrivljenog daskom za sječenje mesa i pogodila ga u predjelu glave, govori dovoljno o mogućnostima prouzrokovane povrede.Napomenuo je da s druge strane stoji odbrana okrivljenog koja se ogleda u dva udarca otvorenom šakom, kao i da iz prethodne analize napada i odbrane proizilazi da je napad bio mnogo opasniji od odbrane, i predstavljao je veću mogućnost da se tijelo teško povrijedi.Predložio je da sud njegovog branjenika oslobodi od optužbe jer je postupao u nužnoj odbrani, a djelo izvršeno u nužnoj odbrani nije krivično djelo.Zatražio je troškove postupka po AT-u.   </span>
</p>
<p>&nbsp;</p>
<p>
<span class="span1">Okrivljeni je u završnoj riječi prihvatio završnu riječ svog branioca, navodeći da mu je žao što se uopšte sve to desilo, ističući da između njega i njegove supruge sada nema konflikta, te da se trude da njihovu djecu izvedu na put. </span>
</p>
<p>&nbsp;</p>
<p>
<span class="span1">U dokaznom postupku sud je:na saglastan predlog stranaka pročitao iskaz svjedoka V.A. sa zapisnika o glavnom pretresu od 17.06.2013.godine, pročitao medicinsku dokumentaciju izdatu na ime oštećene, pročitao nalaz i mišljenje sudskog vještaka medicinske struke prof.dr.Šoć Miodraga od 23.11.2012. godine i  neposredno saslušao istog vještaka na glavnom pretresu, pročitao izvod iz KE na ime okrivljenog izdatog od UP PJ Bijelo Polje  pod br.03-245/13-681/2  od 28.01.2013.godine.Svjedok-oštećena D.S., obzirom da joj je okrivljeni suprug, iskoristila svoje pravo iz čl. 109 st.1 tač.1 Zakonika o krivičnom postupku,i nije svjedočila ni u prethodnom postupku ni na glavnom pretresu.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza kako pojedinačno, tako i u njihovoj međusobnoj vezi, ovaj Sud je  utvrdio da je okrivljeni D.N.  izvršio krivično djelo koje mu se optužbom stavlja na teret, na način, vrijeme i u  mjestu  kako je to bliže naznačeno izrekom ove presude, sa kojih razloga ga je sud oglasio krivim i  izrekao mu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Svjedok V.A. je u prethodnom postupku pred istražnim sudijom posvjedočila da njena sestra i zet imaju jako loš brak i da se često sukobe, te da je ona više puta prisustvovala njihovim svađama.Istakla je da su i njeni roditelji htjeli da pomognu, pa su joj jednom prilikom i namjestili stan kako bi napustila bračnu zajednicu obzirom da je vrlo često maltretirana od strane njihovog zeta.Navela je da se ne sjeća detalja, obzirom da je od kritičnog događaja proteklo dosta vremena, te da se samo sjeća da je predmetnog dana između njih došlo do neke svađe i prepirke i da je ona nakon toga zvala policiju.</span>
</p>
<p>
<span class="span1">Na glavnom pretresu  je navela da joj je oštećena sestra, te da je predmetne noći kasno došla kod njih, kada je došao njen zet N. kući, te da je tada čula da se nena sestra i zet svađaju oko nekakvog novca, plate  ili kredita koji je on trebao donijeti kući.Pojasnila je da se u tim trenucima pravila da spava iako je zet budio, obzirom da nije htjela da učestvuje u raspravi između muža i žene.Izjavila je da je kada je ustala, vidjela da njen zet  N. ima posjekotinu ispod oka i da još uvijek ima ožiljak, te da  joj je  rečeno da ga je njena sestra udarila daskom za sječenje mesa. Naglasila je da je njena sestra tada bila u drugom stanju, te da je i pored toga prilično nervozna, dok je njen zet smireniji od nje.Izjavila je da se sjeća da je njen zet ošamario njenu sestru jednom jer je ona počela da ga gađa klompama i papučama, kao i da je nakon toga došao N. otac koji je smirivao njenu sestru budući da je bila u drugom stanju, te da je ona pozvala policiju jer se uplašila svoje sestre koja njenom zetu N. nije dozvoljavala da izađe i koja je bila veoma </span><span class="span1">agresivna.Nakon toga je došla policija, njena sestra je prijavila njenog zeta, odakle su zajedno pošli u policiju, dok je ona ostala da čuva njihovu kćerku.Pojasnila je da su oni nakon tog događaja dobili još dvoje djece, što govori da njima i nije tako loše.</span>
</p>
<p>&nbsp;</p>
<p>
<span class="span1">Upitana da pojasni razlike u kazivanju iz prethodnog postupka pred istražnim sudijom  izjavila je da se događaj odigrao onako kako je izjavila na glavnom pretresu, a da je pred istražnim sudijom  dala takvu izjavu zato što joj  sestra tako rekla, i da je tada više bila na njenoj strani.</span>
</p>
<p>&nbsp;</p>
<p>
<span class="span1">Iz medicinske dokumentacije-Izvještaja ljekara specijaliste Urgentnog centra Kliničkog centra Crne Gore izdatog na ime oštećene D.S. proizilazi da je ista pregledana dana 07.12.2009. godine u 11,48 sati od strane nadležnog ljekara dr. Radulovića, te da je ista svjesna, eupnoična, orjentisana, kontaktibilna, zjenice okrugle, izokorične, urednih reakciija na svjetlost, žali se na glavobolju, negira mučninu.Nije gubila svijest, rekonstruiše trenutak povrjeđivanja, nalazi se u III semestru trudnoće, navodi da ima bol u krstima, abdomen mek, palpatorno bolno neosjetljiv.Dalje proizilazi da su u područiju obije zigomatčne regije vidljive otekline mekih tkiva uz izraženu palpatornu osjetljivost, bez kliničkih znakova za frakturne promjene, dok dijagnoza glasi:Conutusio cum haemathoma periorbitalis lat.dx Contusio cum oedema reg.zygomatica sin, Cephalea post traumatica.</span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka medicinske struke dr. Šoć Miodraga od 23.11.2012 godine proizilazi da je D.S. zadobila krvni podliv desne očne duplje i otok lijevog jagodičnog predjela, da se usljed povrjeđivanja razvila glavobolja.Dalje proizilazi da su navedene povrede posljedica najmanje dvostrukog dejstva (dva udarca) tupog, teškog i zamahnutog oruđa, na odgovarajuće predjele tijela (glave),  da predmetno oruđe nije moglo biti šaka ili dlan, a moglo je biti pesnica, te da navedene povrede pojedinačno i u  svom zbiru predstavljaju laku tjelesnu povredu.</span>
</p>
<p>
<span class="span1">U svom neposrednom izjašnjenju na glavnom pretresu stalni sudski vještak dr. Šoć Miodrag je odgovarajući na pitanje suda i stranaka naveo da se  u stavu 2 tačke 2 mišljenja decidno izjasnio na koji način su nastale navedene povrede, što znači da su povrede mogle nastati pesnicom, ali ne i šamarom i otvorenom šakom.Pojasnio je da težina povrede, odnosno težina posljedice na tijelu može da zavisi od koncentracije, odnosno od otpornosti, ili pokrivenosti dijela tijela gdje se aplicira sila, ali da je prvi najvažniji parametar intezitet sile kojom se djeluje na tijelo, ističući da je njegovo mišljenje bazirano na strogo medicinskim parametrima, a to su: vrsta, veličina i tačna lokalizacija pregledom ustanovljenih povreda kod oštećene D.S.</span>
</p>
<p>
<span class="span1"> Iz izvoda  iz KE na ime okrivljenog izdatog od UP PJ Bijelo Polje  pod br.03-245/13-681/ od 28.01.2013.godine, proizilazi da okrivljeni D.N. ranije nije osuđivan, i da ne prolazi kroz kaznenu evidenciju te područne jedinice.</span>
</p>
<p>&nbsp;</p>
<p>
<span class="span1">Okrivljeni D.N. tokom postupka nije sporio da je nakon verbalnog sukoba sa  suprugom, istu dva puta udario otvorenom šakom u predjelu glave. Međutim, njegovi iskazi iz prethodnog postupka i sa glavnog pretresa nijesu saglasni, obzirom da na glavnom pretresu iznosi činjenice koje pred istražnim sudijom nije pominjao, a koje se odnose na okolnost da je njegova supruga prva njega ošamarila, te da je on, svoju suprugu najprije odgurnuo, i  tek nakon toga dva puta ošamario iznoseći na taj način  različite navode odbrane u pogledu rekonstruisanja bitnih okolnosti pod kojim se predmetni događaj odigravao.</span>
</p>
<p>
<span class="span1">Naime, okrivljeni započinjući svoj iskaz na glavnom pretresu  ističe da se, obzirom na protek vremena (tri i po godine nakon kritičnog događaja), ne sjeća najbolje svih detalja predmetnog događaja, a potom u svojoj odbrani navodi da je njegova supruga ipak njega prva udarila sa dva šamara, da je on istu odgurnuo, a potom, najviše dva puta udario otvorenom šakom u predjelu glave. U prethodnom postupku, na zapisniku pred istražnim </span><span class="span1">sudijom 08.12.2009. godine, dakle samo jedan dan nakon predmetnog događaja, okrivljeni ne pominje da ga je supruga napala, već da je istu otvorenom šakom udario dva puta, da mu je žao što je do toga došlo, te da obećava da se ništa slično neće dogoditi.Dakle, za ovaj sud je sa aspekta logike i procesa pamćenja prosječnog čovjeka, krajnje je nelogično da okrivljeni samo dan nakon predmetnog događaja izostavlja veoma bitnu okolnost koja se odnosi na činjenicu da je upravo on bio napadnut, da istu prvi put apostrofira u svojoj odbrani tri i po godine nakon predmetnog događaja, pravdajući to činjenicom da se samo dan nakon kritičnog događaja na zapisniku pred istražnim sudijom  nije sjetio da to kaže.Okrivljeni  je nakon proteka vremena od tri i po godine vrlo precizno  uspio da pojasni da ga je supruga udarila, da je to uradila šamarom dva puta, da je istu najprije odgurnuo, a potom i dva puta udario, što ovaj Sud ostavlja u uvjerenju da je okrivljeni rekonstruišući jedan isti događaj na dva činjenično različita načina, imao intenciju da relativizuje predmetni konflikt, i po zaključivanju suda ipak prenaglasi ponašanje i radnje svoje supruge, oštećene D.S., kako  bi na  taj način sebi olakšao položaj u krivičnom postupku, jer i sam okrivljeni u svom iskazu iz prethodnog postupka navodi da je svjestan da predmetnog dana  nije trebao da se ponaša na taj način, budući da je njegova supruga bila u drugom stanju. </span>
</p>
<p>&nbsp;</p>
<p>
<span class="span1">Odbrana nadalje ističe da je okrivljeni postupao u nužnoj odbrani, obzirom da je oštećena okrivljenog prva napala,  gađajući ga daskom za sječenje mesa, kojom prilikom ga je i povrijedila u predjelu glave, te da je okrivljeni sa dva udarca otklonio protivpravan napad sa sebe. Odbrana takav stav temelji na iskazu svjedoka V.A. koja je na glavnom pretresu posvjedočila da je nakon što je ustala, vidjela da njen zet N. ima posjekotinu ispod oka i ožiljak. Međutim, svjedok je u svom iskazu navela da „joj je rečeno“ da je njena sestra njenog zeta udarila daskom za sječenje mesa, što nedvosmisleno ukazuje da se radi o svjedoku koji nije očevidac predmetnog događaja, da do te činjenice nije došla neposrednim i čulnim opažanjem, već da je na  posredan način  došla do saznanja u pogledu okolnosti i sredstva kojim je, njenom zetu, okrivljenom D.N. nanijeta povreda ispod oka. Ovo prije svega pri činjenici što na glavnom pretresu navodi da se pravila da spava, kako se ne bi miješala u odnose između bračnih drugova. Nadalje, treba napomenuti da i ovaj svjedok mnogo detaljnije i na krajnje suprotan način opisuje predmetni događaj na glavnom pretresu, za razliku od prethodnog postupka, pravdajući to činjenicom da je u prethodnom postupku tako svjedočila zato što je sestra tako nagovorila, te da je tada više bila na njenoj strani. Po  stanovištu ovog Suda, iz iskaza  svjedoka V.A.  može se  izvući zaključak da tri i po godine nakon kritičnog događaja ista sada nije u većoj mjeri  „na sestrinoj strani“, ali je to svakako ne opravdava da drugačijim predstavljanjem činjenica otežava utvrđivanje okolnosti pod kojima se događaj odigrao. U prilog ovakvom stanovištu Suda ide i činjenica da svjedokinja na glavnom pretresu  navodi da se sjeća da je njen zet, okrivljeni D.N. ošamario njenu sestru jednom,  i ako i sam okrivljeni tokom cijelog postupka ne spori da  je svoju surugu, oštećenu D.S. otvorenom šakom udario dva puta. Dakle, iskaz svjedoka V.A., je po nalaženju ovog Suda pun nelogičnosti, suštinskih protivrječnosti, naknadnih činjenica i različitih kazivanja, da bi se na osnovu njegove konstrukcije izvukao zaključak da je okrivljeni predmetnom prilikom   postupao  u nužnoj odbrani. </span>
</p>
<p>&nbsp;</p>
<p>
<span class="span1">Sud dakle, nije mogao prihvatiti iskaz svjedoka V.A. ni u dijelu koji se odnosi  na činjenicu da je oštećena daskom za sječenje mesa gađala njenog zeta, okrivljenog D.N. sa razloga što joj je rečeno da mu je povrede ispod oka nanijela njena sestra, dakle ne radi se o očevicu predmetnog događaja, tako da su pozivanja odbrane na institut nužne odbrane legitimna s aspekta prava okrivljenog na odbranu, i izbora najboljeg načina na koju će organizovati istu, ali su ipak po zaključivanju ovog Suda prenaglašena, i nijesu u skladu sa utvrđenim činjeničnim stanjem. U prilog ovome ide i neosporna činjenica da je oštećena u vrijeme predmetnog događaja bila u III semestru trudnoće, a imajući u obzir i fizičku konstituciju okrivljenog u odnosu na oštećenu D.S. (koju fizionomsku nadmoć </span><span class="span1">okrivljenog u odnosu na sitnu,krhku konstituciju oštećene je sud vizuelnim opažanjem konstatovao na glavnom pretresu), sud isticanja odbrane o institutu nužne odbrane u konkretnom slučaju smatra nelogičnim i neosnovanim. Nasuprot tome  sud  je mehanizam i način  nanošenja povreda kod oštećene  utvrdio iz nalaza i mišljenja, te neposrednog izjašnjenja stalnog sudskog vještaka dr.Šoć Miodraga koji je naveo da su prema vrsti, veličini i tačnoj lokalizaciji  navedene povrede u vidu krvnog podliva desne očne duplje i otok lijevog jagodičnog predjela  kod oštećene D.S. mogle nastati pesnicom, ali ne i šamarom i dlanom. Dakle, vještak je decidno isključio  da je okrivljeni predmetnom prilikom  svojoj supruzi, oštećenoj D.S.  zadavao udarce  otvorenom šakom, odnosno dlanom. Nalaz i mišljenje, te neposredno izjašnjenje stalnog sudskog vještaka dr. Šoć Miodraga sud je cijenio kao stručne, precizne i u svemu zasnovane na pravilima medicinske nauke, obzirom da je vještak precizno objasnio mehanizam i način  nanošenja povreda.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, ovaj sud nalazi da su se u naprijed preduzetim  radnjama okrivljenog D.N.  stekli svi objektivni i subjektivni elementi bića krivičnog djela nasilje u porodici ili u porodičnoj zajednici iz čl. 220 st.1.  Krivičnog zakonika, pa je okrivljeni postupao sa direktnim umišljajem, obzirom da je bio svjestan svog djela i htio njegovo izvršenje.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve oklonosti od kojih zavisi izbor i visina krivične sankcije, pa je u odsustvu otežavajućih okolnosti, kao olakšavajuće okolnosti na strani okrivljenog cijenio njegovu raniju neosuđivanost koja ukazuje da se radi o osobi koja nije sklona vršenju krivičnih djela, njegove lične i porodične prilike, činjenicu da se radi o ocu troje maloljetne djece, sa kojih razloga je sud, imajući u vidu navedene okolnosti i njihov međusobni odnos, okrivljenom izrekao uslovnu osudu, kojom je istom prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo. Dakle, sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava ,već da  se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka  sud je donio primjenom odredbi čl. 226, 227 i 229  Zakonika o krivičnom postupku, u visini od 154,00 eura, a isti se odnose na troškove vještačenja po vještaku medicinske struke i to za izradu nalaza i mišljenja  u iznosu od 82,50 eura,  neposredno  izjašnjenje istog vještaka na glavnom pretresu u iznosu od 44,00 eura, te na ime pristupa vještaka na odloženom glavnom pretresu u iznosu od 27,50 eura, dok je sudski paušal u iznosu od 50,00 eura odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana  30.10.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                                SUDIJA</span>
</p>
<p>
<span class="span1">Radetić Lidija,s.r.                                                       Larisa Mijušković-Stamatović,s.r.</span><span class="span1"> </span>
</p>
<p>&nbsp;</p>
<p>
<span class="span1">PRAVNA POUKA : </span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 8 (osam) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                                   ZTO: Radetić Lidija</span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span3">    </span><span class="span1">.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
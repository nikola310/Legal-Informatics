<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:14pt;}
.p6{text-indent:0.5in;text-align:start;hyphenate:auto;font-family:Times New Roman;font-size:14pt;}
.p7{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p8{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title> 
</title>
<meta content="sudnica" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span class="s1">K.br.131/12</span>
</p>
<p class="p2"></p>
<p class="p2"></p>
<p class="p1">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	</span><span class="s1">OSNOVNI SUD U BERANAMA</span><span>, po sudiji pojedincu Draganu Dašiću, uz učešće namještenika suda Mirjane Čukić, kao zapisničara, u krivičnom predmetu protiv optuženog </span><span class="s1">R.G</span><span>, iz B., zbog krivičnog djela teška tjelesna povreda iz čl.151. st.1. Krivičnog zakonika, po optužnici Osnovnog državnog tužilaštva u Beranama Kt.br.115/2011 od 24. juna 2011. godine, nakon održanog glavnog i javnog pretresa, u prisustvu Zastupnika javne optužbe Zamjenika ODT-a u Beranama Sujković Amre, oštećenog M.Č., branioca optuženog adv. D.P., iz B. i optuženog, donio je dana .... godine, a javno objavio dana 15.03.2013. godine </span>
</p>
<p class="p1"></p>
<p class="p1"></p>
<p class="p1">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p4">
<span>Na osnovu čl.430. st.3. ZKP-a, ranija  presuda ovog suda K.br.220/11 od 19.03.2012. godine, kojom je optuženi R.G., iz B., u odsustvu, osuđen na kaznu zatvora u trajanju od 10 /deset/ mjeseci, zbog krivičnog djela teška tjelesna povreda iz čl.151. st.1. Krivičnog Zakonika, </span><span class="s1">stavlja se van snage</span><span>, tako da izreka presude sada glasi:</span>
</p>
<p class="p3"></p>
<p class="p3">
<span>	Optuženi </span><span class="s1">R.G/jmbg .../, </span><span>od oca M. i majke J., rođene L., rođen ... godine, u B.ma, sa prebivalištem u mjestu rođenja, naselje J.br..., nezaposlen, oženjen – otac troje djece, pismen, srednjeg imovnog stanja, državljanin Crne Gore, osuđivan presudom Vojnog suda Sarajevo K.br.37/90 od 29.05.1990. godine, po čl.206. st.3. KZ SFRJ, na 6 mjeseci zatvora; presudom Osnovnog suda Beranama K.br.140/92 od 20.10.1993. godine, po čl.46. st.2. KZ RCG, na 60 dana zatvora uslovno za 1 godinu; presudom Osnovnog suda Beranama  K.br.846/93 od 08.12.1993. godine, po čl.45. st.2. KZ RCG, na 2 godine zatvora; presudom Višeg suda Bijelo Polje K.br.60/93 od 16.12.93. godine, po čl.36/1 KZ RCG, na 6 mjeseci zatvora; i presudom Višeg suda Bijelo Polje K.br.42/97 od 19.04.1999. godine, po čl.30. st.2. i 6. KZ RCG, u vezi čl.19. st.1. KZ SRJ, na 15 godina zatvora.</span>
</p>
<p class="p3"></p>
<p class="p1"></p>
<p class="p1">
<span class="s1">KRIV JE</span>
</p>
<p class="p3"></p>
<p class="p4">
<span class="s1">Što je:</span>
</p>
<p class="p3"></p>
<p class="p4">
<span>Dana ... godine, oko ...časova, u Ul. “S.S.” u B., teško tjelesno povrijedio na mah oštećenog M.Č., na način što ga je najprije oštećeni, bez njegove krivice, doveo u stanje jake razdraženosti, tako što je istog verbalno napao upućujući mu riječi prijetnje da će ga masakrirati, vrijeđajući mu oca i majku i pljujući u njegovom pravcu, nakon čega je optuženi drvenom držalicom, dužine oko ...cm, udario više puta oštećenog u predjelu glave i tijela, nanijevši mu tom prilikom povrede u vidu: poprečnog preloma donje trećine desne golenjače sa pomjeranjem polomljenih fragmenata kosti iz centralne ose kosti po tipu skraćenja, dvospratni prelom srednje trećine desne lišnjače sa više polomljenih okrajaka sa pomjeranjem polomljenog fragmenta iz centralne ose kosti po tipu skraćenja, naprsnuće glavice gornjeg članka srednjeg prsta desne šake, poprečni prelom bez ulijeganja tj. pomjeranja prelomljenih okrajaka grudne kosti u gornjoj i donjoj trećini grudne kosti, krvnih podliva desne podlaktice, nagnječno - razderne rane lijeve šake /...X...cm/, većih krvnih podliva desne lopatice /...X...cm/ i krvni podliv lijeve slepočno - tjemene regije glave.</span>
</p>
<p class="p5"></p>
<p class="p4">
<span>- čime je izvršio krivično djelo teška tjelesna povreda na mah iz čl.151. st.5. u vezi st.1. Krivičnog zakonika Crne Gore. </span>
</p>
<p class="p5"></p>
<p class="p4">
<span>- pa ga sud za izvršeno krivično djelo primjenom navedenog zakonskog propisa, te čl.4. st.2, čl.32, 36, 42. Krivičnog Zakonika i čl.226. st.2. tač.1. i 9, čl.229. st.1, čl.239. st.2. i čl.374. Zakonika o krivičnom postupku </span>
</p>
<p class="p4"></p>
<p class="p4"></p>
<p class="p1">
<span class="s1">O S U Đ U J E</span>
</p>
<p class="p5"></p>
<p class="p6">
<span>Na kaznu zatvora u trajanju od 6 /šest/ mjeseci.</span>
</p>
<p class="p6"></p>
<p class="p4">
<span>Optuženi se obavezuje da na ime troškova krivičnog postupka plati  iznos od ...,00 € /.../, kao i na ime paušala plati iznos od ...,00 € /.../, u korist budžeta Crne Gore na žiro račun broj 907-83001-19, a sve u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Oštećeni M.Č. radi ostvarivanja imovinskopravnog zahtjeva za naknadu štete upućuje se na parnicu.</span>
</p>
<p class="p3"></p>
<p class="p1">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>	Optužnicom Osnovnog državnog tužilaštva u Beranama Kt.br.115/2011 od 24. juna 2011. godine, stavljeno je na teret optuženom R.G., iz B., da je izvršio krivično djelo teška tjelesna povreda iz čl.151. st.1. Krivičnog zakonika Crne Gore.</span>
</p>
<p class="p3"></p>
<p class="p7">
<span>Pravosnažnom presudom Osnovnog suda u Beranama K.br.220/11 od 19.03.2012. godine, optuženi R.G., u odsustvu je osuđen zbog krivičnog djela teška tjelesna povreda iz čl.151. st.1. Krivičnog Zakonika, na kaznu zatvora u trajanju od 10 /deset/ mjeseci. Branilac optuženog adv. D.P., podnio je Osnovnom sudu u Beranama, dana 09.07.2012. godine, zahtjev za ponavljanje krivičnog postupka, jer su se stekli uslovi da se optuženom sudi u njegovom prisustvu, pa je vanraspravno vijeće Osnovnog suda u Beranama donijelo rješenje Kv.br.134/12, dana 17.07.2012. godine, kojim je dozvoljeno ponavljanje krivičnog postupka u korist osuđenog R.G.</span>
</p>
<p class="p3"></p>
<p class="p7">
<span>Na glavnom pretresu od .... godine, Zastupnik javne optužbe Zamjenik ODT-a u Beranama Sujković Amra, u završnoj riječi ostala je pri podnesenoj optužnici, kako u njenom činjeničnom opisu, tako i u pogledu pravne kvalifikacije djela stavljenog na teret optuženom R.G.. Ovo iz razloga, jer je u toku dokaznog postupka nesporno utvrđeno, da je optuženi kritične prilike teško tjelesno povrijedio oštećenog M.Č., na način opisan u dispozitivu optužnice. Navela je da se ne može prihvatiti stanovište odbrane, da je optuženi predmetno krivično djelo učinio na mah, jer ovakvo stanovište nije decidno potvrđeno od strane vještaka medicinske struke specijaliste neuropsihijatra dr. K. H. S toga je zatražila od suda da optuženog R.G. oglasi krivim i osudi na kaznu zatvora u trajanju od 1 /jedne/ godine. </span>
</p>
<p class="p3"></p>
<p class="p7">
<span>Oštećeni M.Č., se tokom postupka pridružio krivičnom gonjenju protiv optuženog R.G. i postavio imovinskopravni zahtjev za naknadu štete.</span>
</p>
<p class="p7"></p>
<p class="p7">
<span>Branilac optuženog R.G, adv. D.P., u završnoj riječi naveo je da je u konkretnom slučaju došlo do promjene pravne kvalifikacije krivičnog djela, a iz razloga što je iz nalaza i mišljenja vještaka neuropsihijatra dr K.H., utvrđeno da je optuženi kritične prilike postupao u stanje jake razdraženosti, u vidu jakog ispoljavanja svojih emocija i afektivnog reagovanja na spoljne draži, u vidu psovki, pljuvanja i vrijeđanja od strane oštećenog. Kako je ovakvim nalazom i mišljenjem vještaka na nesumnjiv način utvrđeno da je optuženi djelo izvršio na mah, predložio je sudu da istom izrekne blažu kaznu od one izrečene u ranijoj presudi. </span>
</p>
<p class="p7"></p>
<p class="p7">
<span>Izjašnjavajući se o optužnici ODT-a u Beranama, optuženi R.G., tokom postupka u svoju odbranu naveo je da je tačno da je nanio povrede oštećenom M.Č.. Da su odnosi između njegove porodice i porodice oštećenog poremećeni već duži niz godina, pa da mu oštećeni kada ga vidi vrijeđa porodicu, oca i majku, naziva ga ubicom i prijeti mu. Da je dana ... godine, radio na svom imanju, ali kako mu se polomilo držalo na lopati, pošao je u B.da isto zamijeni. Dok se kretao vozilom ulicom „S.S.“, u B., oko ...časova, vidio je oštećenog M.Č., da prelazi ulicu, pa je zaustavio vozilo da bi ga propustio. Kada je oštećeni prešao ulicu, prišao je njegovom vozilu i počeo da ga vrijeđa na razne načine, psujući mu oca i majku i prijeteći da će ga masakrirati, nazivajući ga ubicom, krenuo u njegovom pravcu i uhvatio se za pojas, istovremeno ga pljujući, a kako je bio na udaljenosti od oko pola metra, a prozor na autu je bio otvoren, pljuvačkom ga je zakačio u predjelu lica. On se tada jako iznervirao – pao mu je mrak na oči, pa je uzeo držalo od lopate koje se nalazilo u autu, izašao iz auta i sa njim više puta udario oštećenog M.Č.. Naveo je, da je oštećenog  udarao po nogama i rukama više puta, od kojih udaraca je on pao, nakon čega je upalio auto i otišao. Istakao je, da tokom kritičnog događaja, nije vidio ni jednog svjedoka na licu mjesta, a da obzirom na stanje u kom se nalazio i da je bilo prisutno sto ljudi, on ih ne bi vidio. U završnoj riječi je prihvatio završnu riječ svog branioca adv. D.P. i naveo da mu je žao što je došlo do ovog događaja.</span>
</p>
<p class="p3"></p>
<p class="p3">
<span>	U dokaznom postupku sud je izveo sljedeće dokaze:</span>
</p>
<p class="p7">
<span>pročitao iskaz svjedoka oštećenog M.Č., sa zapisnika o saslušanju svjedoka u predmetu Ki.br.31/2011 od 03.06.2011. godine; pročitao iskaz svjedoka oštećenog M.Č., iz predmeta K.br.220/11 sa glavnog pretresa od 01.12.2011. godine; pročitao iskaz svjedoka K.H.iz predmeta Ki.br.31/2011 sa zapisnika o saslušanju svjedoka od 17.05.2011. godine; pročitao iskaz svjedoka K.H., iz predmeta K.br.220/11 sa zapisnika sa glavnog pretresa od 01.12.2011. godine; pročitao iskaz svjedoka P.D.- M., iz predmeta Ki.br.31/2011, sa zapisnika o saslušanju svjedoka od 17.05.2011. godine; pročitao iskaz svjedoka P.D.- M., iz predmeta K.br.220/11 sa zapisnika sa glavnog pretresa od 01.12.2011. godine; pročitao iskaz svjedoka A.R., iz predmeta Ki.br.31/2011, sa zapisnika o saslušanju svjedoka od 25.05.2011. godine; pročitao iskaz svjedoka A.R., iz predmeta K.br.220/11 sa zapisnika sa glavnog pretresa od 01.12.2011. godine; pročitao iskaz svjedoka M.D., iz predmeta Ki.br.31/2011 sa zapisnika o saslušanju svjedoka od 17.05.2011. godine; pročitao iskaz svjedoka M.D., iz predmeta  K.br.220/11 sa zapisnika sa glavnog pretresa od 01.12.2011. godine; pročitao izvještaj ljekara specijaliste JZU Opšte bolnice B., br. protokola 3914 od ... godine, na ime M.Č.; pročitao CT nalaz službe za radiološku dijagnostiku Opšte bolnice B., od ... godine, na ime M.Č.; pročitao CT nalaz službe za radiološku dijagnostiku Opšte bolnice B., od ... godine, na ime M.Č.; pročitao izvještaj ljekara specijaliste JZU Opšte bolnice B., br. protokola ..., od .... godine, na ime M.Č.; pročitao izvještaj ljekara specijaliste JZU Opšte bolnice B., broj protokola ..., od .... godine, na ime M.Č.; pročitao radiološki nalaz Opšte bolnice B., od .... godine, na ime M.Č.; pročitao otpusnu listu sa epikrizom JZU Opšte bolnice B., matični broj istorije bolesti ..., na ime M.Č.; pročitao otpusnu listu sa epikrizom JZU Opšte bolnice B., matični broj istorije bolesti ..., na ime M.Č.; pročitao zapisnik o pretresanju stana i drugih prostorija Uprave policije - PJ B., br.SL/.. od ... godine; izvršio uvid u fotodokumentaciju Uprave policije - PJ B., br. ..., od ... godine; pročitao nalaz i mišljenje vještaka medicinske struke prim.mr.sci.dr. hirurga S.V., iz predmeta Ki.br.31/2011 od 09.05.12011 godine; pročitao pojašnjenje nalaza i mišljenje vještaka medicinske struke prim.mr.sci.dr. hirurga S.V., iz predmeta K.br.220/11, sa glavnog pretresa od 11.01.2012. godine; pročitao akt vještaka psihijatra dr. R.R. od 22.01.2013. godine; pročitao nalaz i mišljenje vještaka medicinske struke dr. neuropsihijatra K.H.od .... godine i saslušao istog vještaka na glavnom pretresu od .... godine; i izvršio uvid u izvog iz kaznene evidencije za optuženog.</span>
</p>
<p class="p3"></p>
<p class="p7">
<span>Nakon sprovedenog dokaznog postupka cijeneći navode optužbe, te izvedene pobrojane dokaze, cijeneći ih u smislu čl.17. i 360. ZKP-a,  dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je optuženi R.G., izvršio krivično djelo teška tjelesna povreda na mah iz čl.151. st.5. u vezi st.1. Krivičnog Zakonika, pa ga je oglasio krivim i krivično odgovornim, jer nije bilo osnova koji bi isključivali postojanje krivičnog djela i krivične odgovornosti optuženog. Pri tome, sud nije prihvatio pravnu kvalifikaciju ODT – a Beranama, da se u konkretnom slučaju radi o krivičnom djelu teška tjelesna povreda iz čl.151. st.1. Krivičnog Zakonika. Ovo iz razloga jer je na osnovu nalaza i mišljenja vještaka medicinske struke neuropsihijatra dr. K.H., utvrđeno da je optuženi R.G., bez svoje krivice, postupcima oštećenog – njegovim prijetnjama, pljuvanjem i vrijeđanjem, doveden u stanje jake razdraženosti, pa su se u njegovim radnjama stekli svi elementi bića krivičnog djela teška tjelesna povreda na mah iz čl.151. st.5. u vezi st.1. Krivičnog Zakonika. Nesporno je da je krivično djelo stavljeno na teret optuženom R.G. izvršeno na mah. Optuženi nije izazvao ponašanje oštećenog M.Č. – njegovo pljuvanje, vrijeđanje i psovanje, odnosno isti nije isprovocirao, niti je dao povod oštećenom za napad. Utvrđeno je da nije postojala nikakva veza između postupaka oštećenog i kasnijeg postupka optuženog. Naime, sud je cijenio odbranu optuženog R.G. koji priznaje da ga je oštećeni prilikom susreta do kojeg je došlo ispred ćevadžinice SUR “G.”, u S. u., verbalno napao upućujući mu riječi prijetnje da će ga masakrirat, vrijeđajući mu oca i majku, pljujući u njegovom pravcu, te ga time, bez njegove krivice, doveo u stanje jake razdraženosti, u kom stanju je uzeo drvenu držalicu koja se nalazila u njegovom autu, kojom ga je udario više puta u predjelu glave i tijela, nanoseći mu na taj način povrede. Dakle, optuženi je djelo izvršio neposredno nakon postupka oštećenog, u stanju jake razdraženosti, pa je nesporno da između napada oštećenog M.Č.  i reakcije optuženog R.G. postoji kontinuitet. S toga je odbranu optuženog  sud prihvatio i istoj poklonio punu vjeru, nalazeći da je istinita, logična i skladna. A da je stanje jake razdraženosti kod optuženog R.G. nastalo kao rezultat afektivnog reagovanja na spoljne draži – na postupke oštećenog M.Č., potvrđeno je nalazom i mišljenjem vještaka medicinske struke neuropsihijatra dr K.H., koji je svoj nalaz i mišljenje dao procjenjujući ponašanje optuženog po objektivnim mjerilima - kako se ponaša većina ljudi u datoj situaciji, a ne po subjektivnoj ocjeni samog optuženog, te je s toga nesporno da jaka razdraženost optuženog u konkretnom slučaju nije rezultat njegove “preosjetljivosti”. Dakle, djelovanjem optuženog u stanju jake razdraženosti oštećenom M.Č.u su nanesene povrede koje su kvalifikovane kao teške tjelesne povrede, ali koje u trenutku njihovog nanošenja nijesu mogle vitalno ugroziti život oštećenog, a što je potvrđeno nalazom i mišljenjem vještaka medicinske strke dr. S.V.. </span>
</p>
<p class="p7"></p>
<p class="p7">
<span>Iz iskaza svjedoka ošećenog M.Č., datog na zapisniku o saslušanju svjedoka u predmetu Ki.br.31/2011 od 03.06.2011. godine i u predmetu K.br.220/11 na glavnom pretresu od 01.12.2011. godine, vidi se da je dana ... godine, u jutarnjim časovima, pošao u pravcu ćevabdžinice SUR "G.", kada je primijetio vozilo makre “P.”, metalik boje, iza njega. Nakon što se ispred kuće P. M. parkirao, krenuo je prema ćevabdžinici, dok se to vozilo okrenulo i stalo na ulici, pa je on kada je htio da pređe ulicu pokazao rukom da to vozilo prođe, ne znajući ko se u njemu nalazi. Ali kako vozač tog vozila nije htio da krene, tada je vidio da je vozač optuženi R.G., ubica njegovog sina K.. Naveo je da se optuženom R.G. nije obraćao bilo kojim riječima, a kada je bio blizu ulaska u ćevabdžinicu, optuženi je istrčao iz vozila sa ogromnom držalicom, govoreći mu da će da mu plati za sve, pa je držalom zamahnuo da ga udari u predjelu potiljka - glave, on je tada podigao ruke da bi zaštitio glavu, a optuženi ga je udario po rukama i obje mu ruke polomio. Tada je  nastavio da ga udara držalom sve dok se isto nije polomilo, svuda po tijelu - po glavi, rukama, nogama. On je tada pao na asfaltnu podlogu i koliko je mogao pozivao je u pomoć da bi ga neko od građana ili radnika ćevabdžinice zaštitio, ali niko nije prišao da mu pomogne. Tek nakon što mu je neko dodao telefon, pozvao je policiju i kćerku M.D., koja je ubrzo stigla, stavili su ga na nosila, ubacili u vozilo i prevezli u Urgentni centar radi ukazivanja pomoći. Na hirurškom odjeljenju zadržali su ga radi liječenja, a kasnije je prebačen na interno odjeljenje gdje je bio od ... do ...godine. </span>
</p>
<p class="p3">
<span>	Sud je cijenio iskaz oštećenog M.Č. i isti nije mogao prihvatiti kao dokaz u dijelu u kom oštećeni navodi da se kritične prilike nije obraćao optuženom R.G. na bilo koji način. U tom dijelu navedeni iskaz je osporen jasnom odbranom optuženog R.G, te i nalazom i mišljenjem vještaka medicinske struke dr. K.H., koji je potvrdio da je kritične prilike optuženi bio u stanju jake razdraženosti, u koje stanje je doveden bez svoje krivice, od strane oštećenog M.Č.. Navedeni iskaz u ostalom dijelu, koji se odnosi na način zadobijanja  povreda, prihvaćen je kao uvjerljiv i istinit, jer je konkretan i u odnosu na odlučne okolnosti nedvosmislen. Nesporno je potvrđeno da je optuženi R.G. oštećenog udarao drvenom držalicom, dužine oko ...cm, više puta u predjelu glave i tijela, nanoseći mu tom prilikom povrede. Povrede oštećenog su kvalifikovane kao teške tjelesne povrede, koje u momentu povređivanja nijesu mogle vitalno ugroziti njegov život, što je nesporno utvrđeno iz medicinske dokumetacije na ime oštećenog i iz nalaza i mišljenja vještaka medicinske struke dr S.V.</span>
</p>
<p class="p7"></p>
<p class="p7">
<span>Iz iskaza svjedoka K.H. datih u predmetu Ki.br.31/2011 na zapisniku o saslušanju svjedoka od 17.05.2011. godine i u predmetu K.br.220/11 na zapisniku o glavnom pretresu od 01.12.2011. godine, vidi se da je on vlasnik SUR "G.", koja se nalazi u ulici “S.S.”, u B., a da je dana ... godine, zajedno sa radnikom A.R. radio u objektu, a da kako je bio praznik i neradan dan nije bilo puno gostiju. Istakao je da nije vidio šta se dešavalo ispred lokala, jer je bio zauzet, a da je čuo da je povrijeđen oštećeni tek nakon dolaska policije.  </span>
</p>
<p class="p3"></p>
<p class="p7">
<span>Iz iskaza svjedoka A.R., datih u predmetu Ki.br.31/2011, na zapisniku o saslušanju svjedoka od ...... godine i u  predmetu K.br.220/11 na zapisniku sa glavnog pretresa od ... godine, vidi se da je on zaposlen u SUR “G.”, a da je dana ... godine, bio u radnji sa vlasnikom K,H.. Da se oko deset časova, ispred lokala stvorila gužva, a da je najprije mislio da je u pitanju saobraćajna nezgoda. Tek kasnije je, kada je došla policija i hitna pomoć, vidio da jedan stariji čovjek leži na ulici. </span>
</p>
<p class="p3"></p>
<p class="p7">
<span>Iz iskaza svjedoka P.D.- M., datih u predmetu Ki.br.31/2011, na zapisniku o saslušanju svjedoka od 17.05.2011. godine i u  predmetu K.br.220/11 na zapisniku sa glavnog pretresa od 01.12.2011. godine, vidi se da ona živi u ".... J." u., a da se njena kuća nalazi  preko puta SUR "G.". Da je dana ... godine, čula galamu i vrisku, ali da nije obraćala pažnju na to, obzirom jer je to prometna ulica. Kada se kasnije pomolila na prozor, vidjela da se na ulici ispred SUR "G." okupio narod, ali nije vidjela ni bolnička kola, niti policiju. </span>
</p>
<p class="p3">
<span> </span>
</p>
<p class="p3">
<span>	Sud je cijenio iskaze saslušanih svjedoka K.H., A.R. i P.M., ali iz istih nije mogao utvrditi pravno relevantne činjenice za predmetnu krivičnu stvar, obzirom da se navedeni svjedoci nijesu mogli izjasniti o tome šta se konkretno dešavalo između optuženog R.G. i oštećenog M.Č., odnosno isti nijesu ni vidjeli, ni čuli, šta je prethodilo fizičkom kontaktu između njih, već su o tome šta se dešavalo kritične prilike saznali tek po dolasku policije i hitne pomoć.</span>
</p>
<p class="p3"></p>
<p class="p7">
<span>Iz iskaza svjedoka M.D., datih u predmetu Ki.br.31/2011 na zapisniku o saslušanju svjedoka od 17.05.2011. godine i u predmetu  K.br.220/11 na zapisniku sa glavnog pretresa od 01.12.2011. godine, vidi se da je nju dana ...godine, pozvao otac - oštećeni M.Č., kada joj je rekao da dođe "kod G., jer su ga izlomili i ubili R.". Odmah je pošla tamo i vidjela oca u ležećem položaju, da je krvav u predjelu ruku, da mu je garderoba krvava, te da mu se gornji dio tijela nalazi na trotoaru, a noge na kolovoznoj traci. Nakon što je prišla ocu i podigla mu glavu sa betona, rekao joj je "ubi me G.R., izlomi me sine držalom, sav sam slomljen, izlomi mi ruke i noge". Na licu mjesta je bilo dosta ljudi koji su sve to posmatrali, ali da niko nije prilazio do njenog oca. Istovremeno sa njom je stiglo i ambulantno vozilo Doma zdravlja B., njenog oca su stavili na nosila, unijeli u vozilo i pošli u Urgentni centar da mu ukažu pomoć. </span>
</p>
<p class="p7"></p>
<p class="p7">
<span>Sud je cijenio iskaz svjedoka M.D., prihvatajući ga kao dokaz, i nalazeći da je objektivan, jasan i međusobno saglasan sa nespornim dijelom iskaza oštećenog M.Č.. Njime je potvrđeno da je njen otac – oštećeni, dana ... godine, povrijeđen od strane optuženog R.G, te da ga je zatekla u ležećem položaju u blizini ćevabžinice SUR “G.”, u S.u., nakon čega je isti odvezen u urgentni centar radi ukazivanja pomoći.  </span>
</p>
<p class="p7"></p>
<p class="p7">
<span>Iz zapisnika o pretresanju stana i drugih prostorija Uprave policije PJ B. br.SL/... od ... godine, vidi se da je izvršeno pretresanje od strane ovlašćenih policijskih službenika, porodične kuće i pomoćnog objekta optuženog R.G, ul. “J.”, br...., u B., kom prilikom nijesu nađeni predmeti koji bi se mogli privremeno oduzeti.</span>
</p>
<p class="p7"></p>
<p class="p7">
<span>Iz fotodokumentacije Uprave policije PJ B., br.... od ... godine, vidi se opšti izgled lica mjesta, i to: prostor ispred ćevabdžinice SUR “G.” u ulici “S.S.” u B., vidljivi tragovi krvi, drvena držalica i odlomljeno parče drvene držalice.</span>
</p>
<p class="p7"></p>
<p class="p7">
<span> Navedene dokaze sud je cijenio i iste prihvatio, jer su isti sačinjeni od strane nadležne državne institucije, snabdjeveni su potpisima ovlašćenih lica i pečatom državnog organa, a iz kojih je nesporno potvrđeno da se kritični događaj desio u “S.” ulici, ispred ćevabdžinice SUR “G.”, te da je na licu mjesta nađen dio drvene držalice i njeno odlomljeno parče. A tokom postupka je nesporno utvrđeno da su teške tjelesne povrede oštećenom M.Č.  upravo nanesene drvenom držalicom, čiji je dio nađen na mjestu izvršenja krivičnog djela, a što je optuženi R.G. i priznao.</span>
</p>
<p class="p7"></p>
<p class="p7">
<span>Uvidom u izvještaj ljekara specijaliste JZU Opšte bolnice B., br. protokola ... od ... godine, vidi se da je oštećeni M.Č., dana ... godine, doveden u prijemnu ambulantu, kao hitan slučaj, zbog zadobijenih teških tjelesnih povreda. </span>
</p>
<p class="p7"></p>
<p class="p7">
<span>Uvidom u CT nalaz službe za radiološku dijagnostiku Opšte bolnice B., od ... godine, na ime oštećenog M.Č., vidi se da je izvršena radiološka dijagnostika CT - skener grudnog koša, karlice i lobanje, da se u proksimalnoj trećini sternuma i u distalnoj trećini sternuma vide diskretne poprečne frakture bez dislokacije fragmenata, a da na koštanim strukturama lobanje, karličnim kostima i kukovima nema znakova traume.  </span>
</p>
<p class="p7"></p>
<p class="p7">
<span>	Uvidom u CT nalaz službe za radiološku dijagnostiku Opšte bolnice B. od ... godine, na ime oštećenog M.Č., vidi se da se u proksimalnoj trećini sternuma i u distalnoj trećini sternuma vide diskretne poprečne frakture bez dislokacije fragmenata, dok na ostalim koštanim strukturama grudnog koša nema znakova traume, na koštanim strukturama lobanje, karličnim kostima i kukovima nema znakova traume.  </span>
</p>
<p class="p7"></p>
<p class="p7">
<span>Uvidom u izvješaj ljekara specijaliste JZU Opšte bolice B., broj protokola ..., od .... godine, na ime oštećenog M.Č., vidi se da je neurološki nalaz ograničen zbog njegovog stanja, da je objektiviziran diskretan horizontalni nistagmus pri pregledu u desno i da postoje bolni pokreti vrata koji je slobodan u svim pravcima.  </span>
</p>
<p class="p7"></p>
<p class="p7">
<span>Uvidom u izvješaj ljekara specijaliste - interniste JZU Opšte bolnice B., broj protokola ..., od .... godine, na ime oštećenog M.Č., vidi se da je zbog srčane bolesti oštećenog predloženo da se prebaci u interno odjeljenje radi daljeg liječenja.</span>
</p>
<p class="p7"></p>
<p class="p7">
<span>Uvidom u radiološki nalaz Opšte bolnice B., od .... godine, na ime oštećenog M.Č., vidi se da se na koštanozglobnim strukturama obje šake, plućnom parenhimu i na koštanozglobnim strukturama grudnog koša, ne vide znaci prisustva traumatskih lezija.</span>
</p>
<p class="p7"></p>
<p class="p7">
<span>Uvidom u otpusnu listu sa epikrizom JZU Opšte bolnice B., matični broj istorije bolesti ..., na ime oštećenog M.Č., vidi se da je oštećeni bio na bolničkom liječenju u hirurškom odjeljenju, odsjek ortopedija i traumatologija, u periodu od ... do ... godine.</span>
</p>
<p class="p7"></p>
<p class="p7">
<span>Uvidom u otpusnu listu sa epikrizom JZU Opšte bolnice B., matični broj istorije bolesti ..., na ime oštećenog M.Č., vidi se da je oštećeni bio na liječenju u internom odjeljenju, u koronarnoj jedinici, u periodu od .... do .... godine.</span>
</p>
<p class="p7">
<span> </span>
</p>
<p class="p7">
<span>Iz otpusne liste sa epikrizom JZU Opšta bolnica B., matični broj istorije bolesti ..., vidi se da je oštećeni M.Č., u periodu  od .... do .... godine, liječen na odjeljenje interne medicine, u koronarnoj jedinici. </span>
</p>
<p class="p7"></p>
<p class="p7">
<span>Sud je cijenio navedenu medicinsku dokumentaciju i istu prihvatio kao nesporni dokaz koji potiče od nadležnih zdravstvenih ustanova, ista je  snabdjevena potpisima i pečatima ovlašćenih lica, pa je od značaja jer se njome potvrđuje da je oštećeni M.Č. kritičnog dana zadobio  povrede, zbog kojih je najprije primljen kao hitan slučaj na hirurško odjeljenje Opšte bolnice u B., gdje je na liječenju bio u periodu od .... do .... godine, nakon čega je liječenje nastavio na internom odjeljenu od .... do .... godine.</span>
</p>
<p class="p7"></p>
<p class="p7">
<span>Uvidom u nalaz i mišljenje vještaka medicinske struke prim.mr.sci.dr. S.V., hirurga Opšte bolnice u B., od ... godine, te njegovog saslušanja u predmetu K.br.220/11, na glavnom pretresu od ... godine, vidi se da je oštećeni M.Č. kritične prilike  zadobio sledeće povrede: poprečni prelom donje trećine desne golenjače sa pomjeranjem polomljenih fragmenata kosti iz centralne ose kosti po tipu skraćenja, dvospratni prelom srednjoj trećini desne lišnjače sa više polomljenih okrajaka sa pomjeranjem polomljenog fragmenta iz centralne ose kosti po tipu skraćenja, naprsnuće glavice gornjeg članka srednjeg prsta desne šake, u gornjoj i donjoj trećini grudne kosti poprečni prelom bez ulijeganja, tj. pomjeranja prelomljenih okrajaka grudne kosti, krvni podlivi desne podlaktice, nagnječno razderna rana lijeve šake /...X...cm/ veći krvni podliv desne lopatice /...X...cm/ krvni podliv lijeve slepočnotjemene regije glave. Navedene povrede se kvalifikuju kao teške tjelesne povrede koje u momentu njihovog nastanka nijesu vitalno ugrozile život oštećenog M.Č.. Iste su nanesene dejstvom tupe mehaničke sile, i to: povrede u predjelu desne potkoljenice – udarom drvenog predmeta zamahom jakog intenziteta; dvostruki prelom grudne kosti - jednokratnim dejstvom tupe mehaničke sile kratkog dejstva, slabijeg intenziteta, odnosno udarom poprečnog presjeka drvenog predmeta; naprsnuće glavice gornjeg članka srednjeg prsta desne šake -  padom na tvrdu podlogu; krvni podliv desne podlaktice – odbrambenim podizanjem podlaktice kako bi se zaštitili djelovi tijela od povređivanja; nagnječno razderna rana lijeve šake /...X...cm/ - padom; veći krvni podliv desne lopatice /...X...cm/ i krvni podliv slepočnotjemene regije glave – udarom drvenog predmeta. </span>
</p>
<p class="p7"></p>
<p class="p7">
<span>Sud je cijenio nalaz i mišljenje vještaka medicinske struke dr. S.V. i isti prihvatio jer je sačinjen stručno i objektivno na bazi raspoloživih podataka – medicinske dokumentacije na ime oštećenog M.Č., te na osnovu nauke i vještine. Iz navedenog nalaza i mišljenja nesporno je utvrđena vrsta i težina povreda oštećenog, kao i mehanizam, odnosno način njegovog povređivanja. Na osnovu navedeno  nesporno je utvrđeno da se povrede koje su oštećenom kritičnog dana nanesene kvalifikuju kao teške tjelesne povrede, ali da iste u momentu  nastanka nijesu mogle vitalno ugoziti njegov život. Povrede su nastale dejstvom tupe mehaničke sile, odnosno udarcima drvenim predmetom i padom oštećenog na tvrdu podlogu. Navedeni nalaz i mišljenje je u skladu  sa odbranom optuženog R.G. koji priznaje da je kritičnog dana, pošto je doveden u stanje jake razdraženost od strane oštećenog, istog udarao drvenim držalom, kao i sa iskazom oštećenog M.Č. po pitanju načina nastanka povreda. </span>
</p>
<p class="p7"></p>
<p class="p7">
<span>Iz akta vještaka psihijatra dr. R.R. od ... godine, vidi se da je navedeni vještak u rodbinskim odnosima sa optuženim R.G., te da je iz tog razloga potrebno da se isti izuzme od vještačenja u ovom predmetu.</span>
</p>
<p class="p7"></p>
<p class="p7">
<span>Iz nalaza</span><span class="s1"> </span><span>i mišljenja vještaka medicinske struke dr. K.H.od .... godine, te njegovog saslušanja na glavnom pretresu od .... godine, vidi se da je kod optuženog R.G. kritične prilike došlo do jake razdraženosti u vidu jakog ispoljavanja svojih emocija i afektivnog reagovanja na spoljne draži u vidu psovski, pljuvanja i prijetnji od strane poznatog lica. Da takvo emocijalno pražnjenje i afektivno reagovanje može dovesti do sužavanja svijesti, kao i da se remeti logično mišljenje – rasuđivanje. Da je zbog neraščišćenih odnosa  između optuženog i oštećenog došlo do kumulacije afekta. Na glavnom pretresu navedeni vještak je naveo da je svoj nalaz i mišljenje dao na osnovu cjelokupne situacije i odnosa zavađenih porodica, u duhu nauke i na osnovu ličnog iskustva, te i načina na koji se ljudi kulture i običaja koji su vezani za ovo podneblje, ponašaju u slučaju jake razdraženosti. </span>
</p>
<p class="p7"></p>
<p class="p7">
<span>Sud je cijenio nalaz i mišljenje navedenog vještaka i isti prihvatio jer je sačinjen stručno i objektivno na bazi raspoloživih podataka. Na osnovu navedenog nesporno je potvrđeno da je kritičnog dana optuženi R.G. bio, bez svoje krivice, doveden u stanje jake razdraženosti, postupcima oštećenog M.Č., te da je u tom stanju sposobnost upravljanja optuženog svojim postupcima u velikoj mjeri smanjena, a postupci pod uticajem afekta nekontrolisani. Da je takvo stanje kod optuženog izvazvano psovkama, pljuvanjem i prijetnjama, koje su mu upućene prilikom susreta sa oštećenog do kojeg je kritičnog dana došlo ispred ćevabdžinice SUR „G.“ u S. ulici. Navedeni nalaz i mišljenje dat je na osnovu procjene ponašanja optuženog R.G po objektivnim mjerilima, odnosno procjena je izvšena na osnovu načina na koji se ponaša većina ljudi u datoj situaciji, odnosno jaka razdraženost optuženog nije rezultat njegove “preosjetljivosti”. Na osnovu navedenog učinjeno je nespornim da je navedeno krivično djelo optuženi R.G. izvršio na mah. </span>
</p>
<p class="p7"></p>
<p class="p4">
<span>Pravnom analizom naprijed utvrđenog činjeničnog stanja, sud je našao da su se u opisanim radnjama optuženog R.G., stekla sva bitna obeležja bića krivičnog djela teška tjelesna povreda iz čl.151. st.5. u vezi st.1. Krivičnog zakonika. Nesporno je utvrđeno da je optuženi R.G., dana ... godine, oko ...časova, u Ul. “S.S.” u B., teško tjelesno povrijedio na mah oštećenog M.Č., na način što ga je najprije oštećeni, bez njegove krivice, doveo u stanje jake razdraženosti, tako što je istog verbalno napao upućujući mu riječi prijetnje da će ga masakrirat, vrijeđajući mu oca i majku i pljujući u njegovom pravcu, nakon čega je optuženi drvenom držalicom, dužine oko ...cm, udario više puta oštećenog u predjelu glave i tijela, nanijevši mu tom prilikom povrede u vidu: poprečnog preloma donje trećine desne golenjače sa pomjeranjem polomljenih fragmenata kosti iz centralne ose kosti po tipu skraćenja, dvospratni prelom srednje trećine desne lišnjače sa više polomljenih okrajaka sa pomjeranjem polomljenog fragmenta iz centralne ose kosti po tipu skraćenja, naprsnuće glavice gornjeg članka srednjeg prsta desne šake, poprečni prelom bez ulijeganja tj. pomjeranja prelomljenih okrajaka grudne kosti u gornjoj i donjoj trećini grudne kosti, krvnih podliva desne podlaktice, nagnječno - razderne rane lijeve šake /...X...cm/, većih krvnih podliva desne lopatice /...X...cm/ i krvni podliv lijeve slepočno - tjemene regije glave. Sud nije prihvatio pravnu kvalifikaciju ODT-a da se u konkretnom slučaju radi o krivičnom djelu teška tjelesna povreda iz čl.151. st.1. Krivičnog Zakonika, obzirom da je tokom postupka nesporno utvrđeno da je u konkretnom slučaju u pitanju krivično djelo teška tjelesna povreda na mah iz čl.151. st.5. u vezi st.1. Krivičnog Zakonika, za koje je optuženi i oglašen krivim. Imajući u vidu nesumljivo utvrđeno činjenično stanje, u konkretnom slučaju sud nije prekoračio objektivni identitet optužbe, u odnosu na činjeničnu osnovicu dispozitiva optužnice, a u pogledu pravne ocjene krivičnog djela stavljenog na teret optuženom, a iz razloga jer je sud ovlašćen da izmijeni opis djela, dat u optužnici, ako se činjenično stanje na glavnom pretresu izmijeni, a ostane isti događaj koji je predmet optužbe. Teške tjelesne povrede koje su oštećenom M.Č. u nanijete su rezultat posebnog stanja u kome se nalazio optuženi R.G.– stanja jake razdraženosti, u koje je doveden bez svoje krivice, postupcima oštećenog – prijetnjama, vrijeđanjem i pljuvanjem u njegovom pravcu. Nesporno je da navedeno ponašanje oštećenog, optuženi nije ni na koji način izazvao, niti je dao povod za napad, te i da postoji jasna veza i kontinuitet između postupka oštećenog koji je prouzrokovao postupak optuženog. Nakon što je optuženi doveden u stanje jake razdražljivosti, odnosno nakon što mu je “pao mrak na oči”, uzeo je drveno držalo koje se nalazilo u njegovom autu, i istim nanio udarce oštećenom M.Č. u, a od kojih je udaraca oštećeni pao na trotoar. Da je optuženi bio u stanju jake razdraženosti ukazije i sam način izvršenja krivičnog djela. Time je  oštećenom nanio povrede na mah, a koje se kvalifikuju kao teške tjelesne povrede, a koje u momentu povređivanja nijesu mogle vitalno udroziti život oštećenom, ali je istim narušen njegov tjelesni integritet. Predmet posebne ocjene suda je bio iskaz oštećenog M.Č. koji se odnosi na mehanizam i način nastanka tjelesnih povreda, u kom dijelu je isti potvrđen u potpunosti nalazom i mišljenjem vještaka medicinske struke dr. S.V., koji se izjasnio da su nanesene povrede nastale kao posledica udaraca drvenim predmetom, kao i padom oštećenog na tvrdu podlogu, a koji pad je posledica dobijenih udaraca od strane optuženog. Međutim, kod optuženog mogućnost odlučivanja i rasuđivanja u mometu izvršenja krivičnog djela jeste bila smanjena, ali ne bitno, jer jaka razdraženost ne može imati za posledicu isključenja svijesti i volje, pa je s toga optuženi djelovao sa umišljajem, svjestan da udarajući oštećenog drvenom držalicom istog može povrijediti, pa je htio postizanje zabranjene posledice. </span>
</p>
<p class="p4"></p>
<p class="p7">
<span>Prilikom odlučivanja o izboru vrste i visine krivične sankcije koju u konkretnom slučaju treba primijeniti prema optuženom R.G., za naprijed navedeno krivično djelo, sud je imao u vidu sve okolnosti u smislu čl.42. Krivičnog Zakonika. Tako je od olakšavajućih okolnosti na strani optuženog R.G sud cijenio i uzeo u obzir da se radi o porodičnom čovjeku – ocu troje djece, koji je nezaposlen, dok je od otežavajućih okolnosti sud cijenio i uzeo u obzir njegovu raniju osuđivanost, pa mu je sud na osnovu čl.36. Krivičnog Zakonika, izrekao kaznu zatvora u trajanju od 6 /šest/ mjeseci. Sud je prilikom odmjeravanja kazne posebno cijenio da je optuženi R.Gkritične prilike bio izazvan ponašanjem oštećenog M.Č. i bez svoje krivice doveden u stanje jake razdraženosti. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti optuženog, te će se ovom vrstom i visinom kazne u okviru opšte svrhe izricanja krivičnih sankcija, propisanih čl.4. st.2. Krivičnog Zakonika, postići svrha kažnjavanja propisana čl.32. istog Zakonika. Osnovano se može očekivati da će se izrečenom kaznom pozitivno djelovati na prevaspitavanje optuženog, te da će ista na njega uticati da u buduće ne vrši krivična djela.</span>
</p>
<p class="p3"></p>
<p class="p7">
<span>Odluka o troškovima krivičnog postupka u iznosu od ...,00 € /.../ eura, a koji predstavlja naknadu za dati nalaz i mišljenje, te njihovo pojašnjavanje, od strane vještaka medicinske struke dr S.V. i dr. K.H., zasnovana je na odredbi čl. 269. st.2. tač.1. ZKP-a, dok je paušalni iznos odmjeren s obzirom na složenost i trajanje krivičnog postupka, te imovnog stanja optuženog, shodno čl.226. st. 2. tač. 9. ZKP-a.</span>
</p>
<p class="p3"></p>
<p class="p3">
<span>	Oštećeni M.Č. se radi ostvarenja imovinsko pravnog zahtjeva za naknadu štete upućuje na parnicu, shodno čl.239. st.2 ZKP-a.</span>
</p>
<p class="p3"></p>
<p class="p3">
<span>	Sa iznijetih razloga odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p1">
<span class="s1">OSNOVNI SUD U BERANAMA,</span>
</p>
<p class="p1">
<span class="s1">Dana, 15.03.2013. godine</span>
</p>
<p class="p1"></p>
<p class="p3"></p>
<p class="p3">
<span class="s1">Zapisničar                                                                                S U D I J A </span>
</p>
<p class="p3">
<span class="s1">Mirjana Čukić                                                                        Dragan Dašić	</span>
</p>
<p class="p3">
<span class="s1">     </span>
</p>
<p class="p3"></p>
<p class="p5"></p>
<p class="p5">
<span class="s1">PRAVNA POUKA:</span>
</p>
<p class="p5">
<span>Protiv ove presude može se izjaviti žalba</span>
</p>
<p class="p5">
<span>Višem sudu u Bijelom Polju, u roku od 15</span>
</p>
<p class="p5">
<span>/petnaest/  dana  od dana prijema pismenog</span>
</p>
<p class="p5">
<span>otpravka, preko ovog suda u dva primjerka.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1">K.br.31/13</span>
</p>
<p>
<span class="span2"></span><span class="span2"></span><span class="span2"></span><span></span><span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Viši sud u Podgorici</span><span class="span2">,</span><span class="span2"> sudija Dragoje Jović, kao pojedinac, uz učešće namještenika suda, Mile Cupara, kao zapisničara, u predmetu optuženog</span><span class="span1"> </span><span class="span2">D.G., zbog krivičnih djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika i nedozvoljeno držanje oružja i eksplozivnih materija iz čl. 403 st.1 Krivičnog zakonika, nakon održanog javnog glavnog pretresa, dana 13.05.2013. godine, kome su prisustvovali zastupnik optužbe Ljiljana Lakić, zamjenik Višeg državnog tužioca u Podgorici, optuženi i njegov branilac, A. G., advokat iz P., dana 14.05.2013. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R </span><span class="span1">E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi D.G.</span><span class="span2">, zvani "Dž.", JMB..., od oca Lj. i majke M., rođene G., rođen .... godine u P., sa prebivalištem u T., s. S., državljanin C.G., završio gimnaziju, zaposlen u U.O."D.", neoženjen, dobrog imovnog stanja, neosuđivan,</span>
</p>
<p>&nbsp;</p>
<p>
<span class="span1">K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">1.</span><span class="span2"> Dana 28.01.2013. godine, u porodičnoj kući koja se nalazi u T., u s. S., neovlašćeno radi dalje prodaje držao ukupno 2.314,32 g opojne droge marihuane - skanka i 0,06 g opojne droge heroin - supstance proglašene za opojne droge Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list Crne Gore", br.56/12, od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je, u stanu koji koristi, a koji se nalazi u porodičnoj kući, držao, i to u dnevnoj sobi, dva pakovanja od pvc kese u količini od 117,23 g opojne droge marihuane i jednu digitalnu vagu marke "V."; u spavaćoj sobi ukupno 0,64 g opojne droge marihuane u unutrašnjosti lule - nargile i metalne mrvilice; u kupatilu, na bojleru, dva manja zamotuljka od pvc kese sa sadržajem opojne droge marihuane u količini od 6,95g i jedan PVC zamotuljak sa sadržajem opojne droge heroin, neto mase 0,06 g, te u dvorištu ispod prozora od kupatila sedam pakovanja u količini od 2.189,50 g opojne droge marihuane; koja opojna droga je prilikom pretresa pronadjena od strane ovlašćenih službenika Uprave policije PJ </span><span class="span2">Podgorica - Grupe za borbu protiv droge, a koja je od strane optuženog bila namijenjena daljoj neovlašćenoj prodaji,</span><span class="span2"> </span>
</p>
<p>&nbsp;</p>
<p>
<span class="span2">čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika,</span>
</p>
<p>&nbsp;</p>
<p>
<span class="span1">2.</span><span class="span2"> Dana 28.01.2013. godine u s. S. – T., suprotno odredbi </span><span class="span2">odredbi čl. 24 u vezi čl. 10 i 10a Zakona o izmjenama i dopunama zakona o oružju ("Službeni list RCG" br. 49/04 od 22.07.2004. godine i broj 40/11 od 08.08.2011. godine)</span><span class="span2">, neovlašćeno držao municiju, iako je bio svjestan da neovlašćeno drži predmetnu municiju pa je to i htio, na način što je, u spavaćoj sobi stana porodične kuće, u kutiji od cipela u plakaru, držao jedan okvir od automatske puške sa 30 komada municije cal. 7,62 mm,</span>
</p>
<p>&nbsp;</p>
<p>
<span class="span2">čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika,</span>
</p>
<p>&nbsp;</p>
<p>
<span class="span2">pa mu sud primjenom navedenih zakonskih propisa, te čl. 36, 42, 45, 46 i čl. 48 st.1 Krivičnog zakonika, prethodno utvrđuje pojedinačne kazne, i to za</span>
</p>
<p>&nbsp;</p>
<p>
<span class="span2">- krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika kaznu zatvora u trajanju od 1 (jedne) godine i 1 (jedan) mjesec,</span>
</p>
<p>&nbsp;</p>
<p>
<span class="span2">- krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika, kaznu zatvora u trajanju od 45 (četrdesetpet) dana,</span>
</p>
<p>&nbsp;</p>
<p>
<span class="span2">te ga uz dalju primjenu čl. 48 st. 2 tač. 2 i čl. 51 Krivičnog zakonika, i čl. 374 Zakonika o krivičnom postupku, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span2">na jedinstvenu kaznu zatvora u trajanju od 1 (jedne) godine i 2 (dva) mjeseca, u koju mu se uračunava vrijeme provedeno u pritvoru, od 28.01.2013. godine do 14.05.2013. godine.</span>
</p>
<p>&nbsp;</p>
<p>
<span class="span2">Na osnovu čl. 75 u vezi čl. 300 st. 7 Krivičnog zakonika, optuženom se izriče</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERA  BEZBJEDNOSTI ODUZIMANJE PREDMETA</span>
</p>
<p>&nbsp;</p>
<p>&nbsp;</p>
<p>
<span class="span2">kojom se od istog oduzima </span><span class="span2">2.314,32</span><span class="span2"> g opojne droge marihuane i 0,06 g opojne droge heroin, koje se imaju uništiti po pravosnažnosti presude, i jedan okvir od automatske puške sa 30 komada municije cal.7,62 mm, </span><span class="span2">jer se radi o </span><span class="span2">predmetima krivičnih djela za koje je optuženi oglašen krivim.</span>
</p>
<p>&nbsp;</p>
<p>
<span class="span2">Na osnovu čl. 229 u vezi čl. 226 Zakonika o krivičnom postupku, obavezuje se optuženi da, na ime troškova krivičnog postupka, uplati u korist budžeta Crne Gore iznos od 27,50 €, a na ime sudskog paušala 150,00 €, u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span2">Optužnicom V</span><span class="span2">išeg državnog tužilaštva u Podgorici, Kt.br.7/13, od 27.02.2013. godine, koju je njen zastupnik izmijenio u pogledu opisa djela datog u tački dva optužnice, i to preciziranjem blanketne norme od koje zavisi postojanje tog djela, optuženom je stavljeno na teret izvršenje krivičnih djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika i nedozvoljeno držanje oružja i eksplozivnih materija iz čl. 403 st. 1 Krivičnog zakonika (KZ).</span>
</p>
<p>&nbsp;</p>
<p>
<span class="span2">Sud je u dokaznom postupku pročitao zapisnik o pretresanju stana i drugih prostorija Uprave policije – PJ Podgorica - Grupe za drogu, Ku.br.58/2013 od 28.01.2013.godine; dvije potvrde o privremeno oduzetim predmetima Uprave policije - Područne jedinice Podgorica - Grupe za drogu, Ku.br.58/2013 od 28.01.2013.godine; izvještaj o vještačenju Uprave policije - Forenzičkog centra Danilovgrad br.342/13 od 14.02.2013.godine sa fotoprilogom i saslušao sudskog vještaka hemijske struke S.B., te pročitao izvod iz kaznene evidencije Uprave policije - Područne jedinice Podgorica br.29-245/13-3024/222-510 od 19.02.2013.godine i izvršio uvid u fotodokumentaciju Uprave policije - PJ Podgorica br.12-28-244-80/200, od 28.01.2013. godine.</span>
</p>
<p>&nbsp;</p>
<p>
<span class="span1">Optuženi D.G. </span><span class="span2">je u odbrani naveo da je sa konzumiranjem marihuane počeo prije dvije godine, tako što je  najprije savijao u papir od cigarete i tako pušio, a potom je kupio nargilu, te je na taj način konzumirao. Ne smatra se zavisnikom od te vrste opojne droge, zato što je samo  povremeno konzumirao, obično, kada sa društvom izađe u grad. Živi u s.S., sa roditeljima i bratom, a na imanju gdje im je porodična kuća imaju i k.f. "D.", u kojem je zaposlena čitava porodica. Iznad k.f., koji je u prizemlju, nalazi se dvosoban stan, u kojem uglavnom boravi i tu je držao sakrivenu marihuanu, jer njegovi roditelji i brat ne znaju da je koristi. Drogu je nabavljao u T., od albanskih državljana koji povremeno dolaze i istu prodaju. Opojne droge koje je policija pronašla pretresom stana i k., u plakaru u kupatilu i dvorištu ispod prozora od kupatila, je kupio prije 4-5 mjeseci za 200 € od nepoznatog albanskog državljanina. Ne zna o kojoj se količini radilo, ali je, onu koja je bila kvalitetnija odvojio za sebe i sakrio u stanu, iznad k., a preostali, nekvalitetni dio, je bacio iza k. u dvorište, desetak dana prije obavljenog pretresa i pregleda. Prilikom pretresa stana iznad k., našli su se, u jednoj od soba dva a. državljanina, koji su kod njih obavljali fizičke i poljoprivredne poslove i oni nijesu imali nikave veze sa pronađenom drogom. Šaržer i </span><span class="span2">30 metaka koji su takođe pronađeni u sobi stana, u kojoj su boravili radnici, nabavio je u T. prošle godine i imao je namjeru da ih ispali za novogodišnji doček, ali nije uspio da nabavi pištolj.    </span>
</p>
<p>&nbsp;</p>
<p>
<span class="span1">Iz</span><span class="span2"> </span><span class="span1">zapisnika</span><span class="span1"> o pretresanju stana i drugih prostorija</span><span class="span2"> proizilazi da su ovlašćeni policijski službenici, pretresom dnevne sobe u stanu, u plakaru, pronašli dva zamotuljka od PVC kese sa sadržajem tamnozelene biljne materije, a na plakaru digitalnu vagu "V." sa plastičnim spremištem na kojem su vidljivi tragovi pomenute biljne materije. Pretresom spavaće sobe, pored kreveta, pronađena je lula nargila, sa tamno zelenom biljnom materijom, jedna metalna mrvilica, sa tragovima opisane materije, jedna štipavica za nargilu, dva pakovanja rizli sa natpisom "O.", jedan mobilni telefon "S. E..", imei br.... sa SIM karticom "T". Pretresom druge spavaće sobe, u kutiji od cipela, na plakaru, pronađen je jedan okvir od automatske puške sa 30 komada municije, kalibra 7,62 mm. Pretresom kupatila, na bojleru, pronađena su dva manja zamotuljka od PVC kese, sa sadržajem tamnozelene biljne materije i jedan zamotuljak od PVC kese sa sadržajem svijetlobraon materije. Pretresom dvorišta, ispod prozora kupatila od stana, pronađena je jedna PVC kesa sa natpisom "B.", sa tri zamotuljka od providne PVC kese, jedna PVC kesa crveno-bijele boje i jedan zamotuljak od providne PVC kese, te jedan veći u crvenoj PVC kesi, omotan providnom folijom, svi sa sadržajem tamnozelene biljne materije. Bliži izgled pronađenih predmeta i  mjesta njihovog pronalaska slikovito je prikazan u </span><span class="span1">fotodokumentaciji br.12-28-244-80/200 od 28.01.2013. godine</span><span class="span2">. Svi opisani predmeti su takođe privremeno oduzeti od optuženog, o čemu svjedoče </span><span class="span1">dvije potvrde o privremeno oduzetim predmetima</span><span class="span2">. </span>
</p>
<p>&nbsp;</p>
<p>
<span class="span1">Iz</span><span class="span2"> </span><span class="span1">izvještaj o vještačenju br.342/13</span><span class="span2"> proizilazi da su Forenzičkom centru na hemijsku analizu dostavljeni: jedan veći ručno pravljeni zamotuljak od plastične kese sa sadržajem biljne materije tamno zelene boje, karakterističnog opojnog mirisa, neto mase 100,58g (u izvještaju označen sa 1a), jedan manji ručno pravljeni zamotuljak od plastične kese sa sadržajem biljne materije tamno zelene boje, karakterističnog opojnog mirisa, neto mase 16,65g (1b), jedna ispravna digitalna vaga marke "V." (1c), jedna metalna mrvilica u čijoj se unutrašnjosti nalazi biljna materija tamno zelene boje, karakterističnog opojnog mirisa, neto mase 0,12g (2a), pakovanje od aluminijumske folije sa natpisom "G.e." u kojem se nalazi pet komada materije mrke boje u obliku valjka, karakterističnog mirisa, ukupne mase 33,68g (2b), metalna hvataljka (2c), dva pakovanja rizli sa natpisom "O.s." (2d), lula nargila u kojoj se nalazi biljna materija tamno zelene boje, karakterističnog opojnog mirisa, neto mase 0,52g (2f), dva ručno pravljena zamotuljka od plastične folije sa sadržajem biljne materije tamno zelene boje, karakterističnog opojnog mirisa, neto masa 5,40g i 1,55g (3a), jedan ručno pravljeni zamotuljak od plastične folije, sa sadržajem praškaste materije svijetlo braon boje, neto mase 0,06g (3b), jedno otvoreno pakovanje od plastične kese sa sadržajem biljne materije tamno zelene boje, karakterističnog opojnog mirisa, neto mase 669,09g (4a), jedna </span><span class="span2">plastična kesa sa sadržajem biljne materije tamno zelene boje, karakterističnog opojnog mirisa, neto mase 478,41g (4b), jedna plastična kesa crveno bijele boje, sa sadržajem biljne materije tamno zelene boje, karakterističnog opojnog mirisa, neto mase 181,61g (4c), jedan zamotuljak od plastične folije sa sadržajem biljne materije tamno zelene boje, karakterističnog opojnog mirisa, neto mase 20,25g (4d), jedan zamotuljak od plastičnih kesa, u kojima se nalazi biljna materija tamno zelene boje, karakterističnog opojnog mirisa, neto mase 0,38g (4f), jedna plastična kesa, sa sadržajem biljne materije tamno zelene boje, karakterističnog opojnog mirisa, neto mase 144,76g (5) i jedna kesa crvene boje, u kojoj se nalazi jedno otvoreno pakovanje od plastične kese, sa sadržajem biljne materije tamno zelene boje, karakterističnog opojnog mirisa, neto mase 695,00g (6). Makroskopskim i mikroskopskim pregledom dostavljenog biljnog materijala, te njegovom hemijskom analizom, konstatovano je da materijal označen sa 1a, 1b, 2a, 2f, 3a1, 3a2, 4a, 4b, 4c, 4d, 4f, 5 i 6 potiče od biljke čiji je botanički naziv Cannabis sativa - konoplja, da materijal obilježen sa 1a, 1b, 1c, 2a, 2c, 2f, 3a1, 3a2, 4a, 4b i 4c, 4d, 4f, 5 i 6 sadrži tetrahidrokanabinol (THC) u koncentraciji iznad 0,2%, a materijal obilježen brojem 3b heroin, dok materijala označen sa 2b i 2d (pakovanje od aluminijske folije sa pet komada materije mrke boje u obliku valjka i dva pakovanja rizli) ne sadrži tragove opojnih droga u granicama detekcije primjenjnih metoda analize.</span><span class="span2"> Konoplja, THC i heroin su supstance koje se nalaze u Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju droga (Službeni list Crne Gore, br.56/12). Bliži izgled dostavljenog materijala prikazan je u </span><span class="span1">fotodokumentaciji</span><span class="span2"> koja je sastavni dio izvještaja.</span>
</p>
<p>&nbsp;</p>
<p>
<span class="span2">Sudski vještak hemijske struke, S.B.  je, u izjašnjenju na glavnom pretresu, ostala pri citiranom izvještaju i dodala, u vezi tačke 3 nalaza, da su pod tačkom a navedene neto mase koje su označene kao ma1=5,40g i ma2=1,52g i zato ne postoji nijedna druga posebna tačka koja bi nosila neku zasebnu oznaku zbog ovih činjenica u vezi dva ručno pravljena zamotuljka od plastične folije. Za materiju koja je u nalazu navedena pod tačkom 2b i za koju je u mišljenju istaknuto da ne sadrži tragove opojnih droga u granici detekcije primjenjivih metoda analize, nijesu, na osnovu primijenjenih metoda, mogli uopšte utvrditi o kakvoj se materiji radi, jer taj karakterističan miris nije upućivao na zaključak o pripadnosti nekoj od opojnih droga koje se nalaze u domenu njihovih analiza.</span>
</p>
<p>&nbsp;</p>
<p>
<span class="span1">Iz</span><span class="span2"> </span><span class="span1">izvoda iz kaznene evidencije</span><span class="span2"> proizilazi da D.G. nije evidentiran u kaznenoj evidenciji ove Područne jedinice.</span>
</p>
<p>&nbsp;</p>
<p>
<span class="span2">Dakle, kad se pojedinačno analizira odbrana optuženog D.G proizilazi da je, dana 28.01.2013. godine, policija izvršila pretres porodične k. "D." i stana iznad k., koji koristi optuženi, u s.S., u T., kao i pregled dvorišta iza k., te da su na mjestima koja su bliže označena u zapisniku o pretresanju Ku.br.58/13, pronadjene i uz potvrdu privremeno oduzete ona vrsta i količina opojnih droga, koja je bliže navedena u izvještaju o </span><span class="span2">vještačenju. Naime, navedeni dio odbrane optuženog je potvrdjen </span><span class="span2">zapisnikom o </span><span class="span2">pretresanju stana i drugih prostorija, Ku.br.58/2013., iz kojeg je utvrđeno da su, u dnevnoj sobi stana, u plakaru, pronađena dva zamotuljka od PVC kese sa sadržajem tamnozelene biljne materije, a na plakaru digitalna vaga "V." sa plastičnim spremištem na kojem su vidljivi tragovi pomenute biljne materije, dok je u spavaćoj sobi, pored kreveta, pronadjena lula nargila, sa tamno zelenom biljnom materijom, metalna mrvilica, sa tragovima pomenute materije, štipavica za nargilu i dva pakovanja rizli. Nadalje su pretresom u kupatilu, na bojleru, pronađena dva manja zamotuljka od PVC kese, sa sadržajem tamnozelene biljne materije i jedan zamotuljak od PVC kese sa sadržajem svijetlobraon materije, a pregledom dvorišta, ispod prozora kupatila stana, jedna PVC kesa sa natpisom "B.", sa tri zamotuljka od providne PVC kese, jedna PVC kesa crveno-bijele boje i jedan zamotuljak od providne PVC kese, te jedan veći u crvenoj PVC kesi, omotan providnom folijom, u kojima se nalazio sadržaj tamnozelene biljne materije, dok je iz fotodokumentacije br. 12-28-244-80/200, od 28.01.2013. godine, utvrđen bliži izgled svakog pojedinačnog zamotuljka i pronađenih predmeta, mjesta gdje su pronadjeni, kao i bliži izgled kuće u kojoj su k. i stan koji koristi optuženi, izgled njene unutrašnjosti i njen izgled sa dvorišne strane. </span>
</p>
<p>&nbsp;</p>
<p>
<span class="span2">Iz Izvještaja o hemijskom vještačenju br.342/13, pri kojem je sudski vještak hemijske struke S.B. ostala na glavnom pretresu, utvrđena je precizno pojedinačna i ukupna (2.314,32 g) neto masa svih pronađenih zamotuljaka sa tamnozelenom biljnom materijom i jednog zamotuljka sa svijetlobraon praškastom materijom (0,06 g), kao i da isti predstavljaju opojne droge. Naime, makroskopskim i mikroskopskim pregledom dostavljenih materija, te njihovom hemijskom analizom, utvrđeno je da materija koja je u izvještaju označena sa 1a, 1b, 2a, 2f, 3a1, 3a2, 4a, 4b, 4c, 4d, 4f, 5 i 6 potiče od biljke čiji je botanički naziv Cannabis sativa - konoplja, a da materija u izvještaju obilježena sa 1a, 1b, 1c, 2a, 2c, 2f, 3a1, 3a2, 4a, 4b i 4c, 4d, 4f, 5 i 6 sadrži tetrahidrokanabinol (THC) u koncentraciji iznad 0,2%, dok materija obilježena brojem 3b u izvještaju predstavlja heroin, a materije označene sa 2b i 2d ne sadrže tragove opojnih droga u granicama detekcije primjenjnih metoda analize. Konoplja, THC i heroin su supstance koje se nalaze u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list Crne Gore, br.56/12).</span>
</p>
<p>&nbsp;</p>
<p>
<span class="span2">Sud je izveo zaključak o dokazanosti tih činjenica, sa razloga što je na jedan krajnje stručan i potpun način, uz primjenu više metoda analiziran cjelokupni dostavljeni materijal i obradjen ne samo  njegov hemijski sastav, nego je utvrdjena i pojedinačna masa svakog dostavljenog uzorka koji je pretresom pronadjen i oduzet od optuženog. Pored toga, sud je izveo zaključak, da je u odnosu na objekt radnje predmetnog krivičnog djela, optuženi bio svjestan da drži materije koje imaju svojstvo opojnih droga – marihuane i heroina, jer je sam priznao da je u njihov posjed došao kupovinom u T., od nepoznatog albanskog državljanina, za iznos od 200 eura. </span>
</p>
<p>&nbsp;</p>
<p>
<span class="span2">Medjutim, sud nije prihvatio dio njegove odbrane u kojoj je naveo da ih je kupio za svoje potrebe, zato što su tako iznijete tvrdnje u pritivurječnosti sa objektivnim okolnostima koje se tiču njihove količine, lokacija na kojima su uzorci pronadjeni i vremena,  kada su po njegovim navodima, nabavljeni od nepoznatog albanskog državljanina. Naime, kada se ukupna količina pronadjene opojne droge marihuane dovede u vezu sa oduzetom digitalnom vagom marke „V.“, na kojoj su nadjeni tragovi biljne materije, za koju je vještačenjem dokazano da sadrži THC u koncentaciji iznad 0,2%, onda se izvodi logičan zaključak da su neki zamotuljci već bili spremljeni za prodaju, (0,12g, 5,40g, 1,55g, 0,52g i 0,38g), jer konzumenti koji duže vrijeme uzimaju marihuanu ne vrše njeno digitalno premjeravanje, zbog izgradjenog osjećaja za izdvajanjem uobičajene količine koja se koristi za pravljenje jednog džointa ili kako je rekao optuženi za savijanje jedne cigarete.</span>
</p>
<p>&nbsp;</p>
<p>
<span class="span2">Na zaključak o prodaji oduzetih opojnih droga ukazuje i pronadjeni heroin (0,06 grama) koji svakako u toj količini nije mogao biti nabavljen za sopstvene potrebe, pogotovo što optuženi nije ni tvrdio da je tu vrstu opojne droge konzumirao, nego je očigledno, kada se ima u vidu vrijeme njegove kupovine, prije 4 - 5 mjeseci, predstavljao ostatak od one količine koja je već prodata.</span>
</p>
<p>&nbsp;</p>
<p>
<span class="span2">Takodje, nelogične su i njegove tvrdnje da je kvalitetniju marihuanu ostavio za sopstveno uživanje i sakrio u stanu, dok je onu  koja je pronadjena u dvorištu odvojio i bacio kao nedovoljno kvalitetnu, jer je vještačenjem nesumnjivo utvdjeno da svi uzorci biljne materije tamnozelene boje, koji su dostavljeni na analizu, sadrže tetrahidrokanabinol (THC) u koncentraciji iznad 0,2%, što ih čini supstancom koja se nalazi na spisku opojnih droga. Uostalom, jedna takva tvrdnja o razlozima bacanja te vrste opojne droge u blizini kuće, čije se prizemlje koristi za u.u., životno je nerealna, apsurdna i u protivurječnosti sa njegovom tvrdnjom, da je ostale zamotuljke sakrivao u stanu i daleko od pogleda svojih ukućana, na mjestima koja su bliže opisana u zapisniku o pretresanju. Nema sumnje, da je zbog nailaska policijskih službenika došlo i do njenog brzog izbacivanja kroz prozor, kao najveće količine pronadjene opojne droge marihuane (2189,5 grama), koja objektivno, uz ostale navedene razloge, otkriva njegovu namjeru za daljom prodajom, dok je zaključak o jednoj takvoj mogućnosti, u odnosu na njegove razloge  i tvrdnju da je to učinio 10-tak dana prije obavljenog pretresa i pregleda, sasvim realan kada se ima u vidu izgled kuće i dvorišta, koji su vidljivi u fotoelaboratu sačinjenom povodom obavljenog pretresa, te mjesta gdje su te kese pronadjene (strana 2 i 3 – fotografije br. 3, 4, 5 i  6).</span>
</p>
<p>&nbsp;</p>
<p>
<span class="span2">Prema tome, optuženi je bio svjestan i očigledno je htio, zbog naprijed navedenih razloga, da drži radi prodaje neodredjenom broju lica opojne droge heroin i marihuanu na način, u vrijeme i mjestu, bliže označeno u izreci presude, pri čemu je znao i da to čini neovlašćeno, zato što je opšte poznata činjenica da se opojne droge ne mogu nabavljati od </span><span class="span2">fizičkih lica. Optuženi je to stanje svijesti i volje ispoljio i u odnosu na posledicu koja se ogleda u apstraktnoj opasnosti po zdravlje ljudi i smatra da je nastupila, čim je izvršio navedenu alternativnu radnju, pa se u takvom njegovom ponašanju stiču sva zakonska obilježja krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 KZ-a.</span>
</p>
<p>&nbsp;</p>
<p>
<span class="span2">U odnosu na krivično djelo nedozvoljeno držanje oružja i eksplozivnih materija iz čl. 403 st. 1 KZ, optuženi je priznao da je, šaržer i 30 metaka, nabavio u T. prošle godine i imao je namjeru da ih ispali za novogodišnji doček, ali nije uspio da nabavi pištolj, i ti navodi su potvrdjeni sadržinom zapisnika o pretresu stana Uprave policije - Područne jedinice Podgorica - Grupe za drogu, Ku. br. 58/2013 od 28.01.2013. godine, iz kojeg je utvrđeno da je, u spavaćoj sobi, u kutiji od cipela na plakaru, pronađen jedan okvir od automatske puške sa 30 komada municije, kalibra 7,62 mm. Ta mjesta i predmetne stvari su bliže vidljivi u fotoelaboratu kao sastavnom dijelu zapisnika, i navedeni okvir sa municijom je oduzet optuženom uz  potvrdu o privremeno oduzetim predmetima, istog broja i datuma, koju je bez primjedbi potpisao,  niti je na glavnom pretresu učinio spornim sadržaj te javne isprave (potvrde) iz koje je nesumnjivo utvrdjeno da su prilikom obavljanja pomenute radnje od strane policijskih službenika privremeno oduzeti „jedan okvir od automatske puške sa 30 (trideset) kom. municije cal. 7,62 mm“.   </span>
</p>
<p>&nbsp;</p>
<p>&nbsp;</p>
<p>
<span class="span2">Prema tome, optuženi je bio svjestan i da u stanu koji koristi u s. S., u  T., nedozvoljeno drži predmetnu municiju sa okvirom  od automatske puške, i očigledno je to htio, jer je objasnio da je nabavio u T., kako bi je ispalio prilikom dočeka Nove godine, </span><span class="span2">te da na taj način postupa protivno zakonu, konkretno odredbi čl. 24 u vezi čl. 10 i 10a Zakona o izmjenama i dopunama zakona o oružju ("Službeni list RCG" br. 49/04 od 22.07.2004. godine i broj 40/11 od 08.08.2011. godine), čime je ostvario sva zakonska obilježja krivičnog djela za koje se tereti u tački dva optužnice. </span>
</p>
<p>&nbsp;</p>
<p>
<span class="span2">Prilikom prethodnog utvrđivanja pojedinačnih kazni, kao i odmjeravanja njihove visine iz izreke presude, sud je vodio računa o svim okolnostima koji utiču da ona bude veća ili manja, u smislu čl. 42 KZ, pa je kao olakšavajuće, u odnosu na oba krivična djela, cijenio raniju neosuđivanost optuženog, utvrđenu iz izvoda iz kaznene evidencije </span><span class="span2">Uprave policije - Područne jedinice P. br.29-245/13-3024/222-510, od 19.02.2013. godine</span><span class="span2">, kao i njegovu starosnu dob u vrijeme izvršenja krivičnih djela (.. godina), a kao olakšavajuću okolnost samo u odnosu na krivično djelo iz čl. 403 st.1 KZ jasno i potpuno priznanje djela, dok od otežavajućih okolnosti, nije ni jednu posebno konstatovo. Imajući u vidu brojnost i kvalitet olakšavajućih okolnosti, kao i činjenicu da predmetna vrsta opojne droge – marihuana, koja je pronadjena u mnogo većoj količini od heroina, nije od velike opasnosti za zdravlje ljudi, sud mu je ublažio kazne ispod granice koja je zakonom propisana </span><span class="span2">i izrekao u visini koja odgovara granici ublažavanja, u odnosu na oba djela (član 45 i 46 KZ), te mu je potom po pravilima za sticaj krivičnih djela (član 48 KZ) izekao jedinstvenu kaznu zatvora u trajanju od jedne godine i dva mjeseca, cijeneći da će se tom kaznom, u okviru opšte svrhe propisivanja i izricanja krivičnih sankcija (čl. 4 st. 2 KZ), ostvariti svrha kažnjavanja, koja se sastoji u tome da se optuženi spriječi da čini krivična djela i da se kaznom utiče na njega da ubuduće ne čini krivična djela, odnosno na druge da ne čine krivična djela, dok izrečene kazne izražava istovremeno i društvenu osudu za učinjeno krivično djelo i obavezu poštovanja zakona, odnosno jača moral i utiče na razvijanje društvene odgovornosti (čl.32 KZ). </span>
</p>
<p>&nbsp;</p>
<p>
<span class="span2">U izrečenu jedinstvenu kaznu zatvora optuženom se, na osnovu čl. 51 KZ, uračunava i vrijeme provedeno u pritvoru, od 28.01.</span><span class="span2">2013. godine do 14.05.2013. godine.</span>
</p>
<p>&nbsp;</p>
<p>
<span class="span2">Sud je, osnovom čl. 75 u vezi čl. 300 st. 7 KZ, optuženom izrekao mjeru bezbjednosti oduzimanja 2.314,32</span><span class="span2"> g opojne droge marihuane i 0,06 g opojne droge heroin, koja se ima uništiti nakon pravosnažnosti presude, kao i jednog okvira od automatske puške sa 30 komada municije cal. 7,62 mm, jer </span><span class="span2">predstavljaju predmete krivičnih djela za koje je optuženi oglašen krivim.</span>
</p>
<p>&nbsp;</p>
<p>
<span class="span2">Kako je optuženi oglašen krivim, to je, na osnovu čl. 229 u vezi čl. 226 Zakonika o krivičnom postupku, obavezan i da, na ime troškova krivičnog postupka, u korist budžeta Crne Gore, plati iznos od 27,50 €, koji se odnosi na nagradu za rad S. B., sudskog vještaka hemijse struke, a na ime paušala i iznos od 150,00 €, koji je </span><span class="span2">odmjeren obzirom na trajanje i složenost postupka, te njegovom imovnom stanju, sve u</span><span class="span2"> roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span2">Sa iznijetih razloga, odlučeno je kao u izreci.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI                                                                                                              Dana 14.05.2013.godine</span>
</p>
<p>&nbsp;</p>
<p>&nbsp;</p>
<p>
<span class="span2">ZAPISNIČAR                                     </span><span class="span2">                               </span><span class="span2">  S U D I J A         Mila Cupara</span><span class="span2"></span><span class="span2"></span><span class="span2"></span><span class="span2"> </span><span class="span2">                          </span><span class="span2">Dragoje Jović</span>
</p>
<p>&nbsp;</p>
<p>
<span class="span1">PRAVNA POUKA:</span><span class="span2"> Protiv ove presude može se izjaviti žalba Apelacionom sudu CG u roku od 15 dana od dana prijema prepisa, a preko ovog suda.</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.76875in 0.49930555in 1.0833334in;}
.s1{font-weight:bold;}
.s2{text-decoration:underline;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;keep-with-next.within-page:always;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">	</span><span class="s2">K. br. 686/10</span>
</p>
<p class="p2"></p>
<p class="p3"></p>
<p class="p3"></p>
<p class="p3">
<span>U IME NARODA</span>
</p>
<p class="p3"></p>
<p class="p3"></p>
<p class="p3"></p>
<p class="p2"></p>
<p class="p2">
<span>	OSNOVNI SUD U BIJELO POLJU, kao krivični prvostepeni sud, sudija Ivan Adamović, kao sudija pojedinac, uz učešće namještenika suda Draginje Bošković, kao zapisničara,  rješavajući po optužnom predlogu Osnovnog državnog tužilaštva u B.P., Kt. br. 563/10 od 01. 12. 2010. godine, podnijetom protiv okrivljenog B.S.a, iz Ž.a, opština Bijelo Polje, zbog krivičnog djela krađa iz čl. 239 st. 1 Krivičnog zakonika, nakon održanog glavnog i javnog pretresa, u prisustvu zamjenika ODT-a u B.P. Vesne Šćepanović i okrivljenog, a u odsustvu punomoćnika oštećene "E." u B.P., donio je i javno objavio, dana 31. 01. 2011.  godine, </span>
</p>
<p class="p2"></p>
<p class="p2"></p>
<p class="p4">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span class="s1">	</span><span>Okrivljeni </span><span class="s1"> </span><span>B.S.O, od oca S., majke V., rođene K., rođen ..... godine u Ž.u, opština Bijelo Polje, sa prebivalištem u mjestu rođenja, drž. CG, poljoprivrednik, oženjen, otac troje djece, završio OŠ, nezaposlen, lošeg imovnog stanja, neosuđivan,   </span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>K R I V    J E</span>
</p>
<p class="p2"></p>
<p class="p2"></p>
<p class="p2">
<span>	-Što je:</span>
</p>
<p class="p2">
<span> 	-u periodu od 14. 01. 2010. godine do 14. 04. 2010. godine, u mjestu Ž.o, opština Bijelo Polje, neovlašćeno vršio potrošnju električne energije, na način što je u svom domaćinstvu, mimo mjernog mjesta, priključio na usponskom vodu kablo presjeka PGP 3x2,5 mm2, tako da se nije registrovala potrošnja električne energije, te je tako oduzeo električnu energiju u vrijednosti od 261,34€, a sve u namjeri da sebi pribavi protivpravnu imovinsku korist, na štetu "E." Bijelo Polje,    </span>
</p>
<p class="p2"></p>
<p class="p2">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p2"></p>
<p class="p5">
<span>	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 ZKP-a, i z r i č e,</span>
</p>
<p class="p5"></p>
<p class="p5"></p>
<p class="p5"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p3"></p>
<p class="p2">
<span>	Kojom mu utvrđuje kaznu zatvora od 60 (šesdeset) dana, i istovremeno određuje da se kazna neće izvršiti ukoliko u roku od 1 (jedne) godine ne izvrši  novo krivično djelo. </span>
</p>
<p class="p2"></p>
<p class="p2">
<span>	Okrivljeni se obavezuje da ovom sudu na ime paušala plati iznos od 25,00€,  a na ime troškova krivičnog postupka iznos od 44,00 €, koje iznose će uplatiti na račun Depozita novčanih kazni, troškova postupka i paušala CG, broj: 832-151-35, s tim što je dokaz o uplati istih dužan dostaviti krivičnoj pisarnici ovog suda, u roku od 15 dana, po pravnosnažnosti presude, pod prijetnjom prinudnog izvršenja. </span>
</p>
<p class="p2"></p>
<p class="p6">
<span>Okrivljeni se istovremeno obavezuje da oštećenoj »E.« u B.P., na ime neovlašćene potrošnje električne energije, uplati iznos od 261,34€,   u roku od 15 dana, po pravosnažnosti presude.</span>
</p>
<p class="p6"></p>
<p class="p2">
<span>	Oštećena »E.a« u B.P., za ostvarenje preostalog dijela imovinsko-pravnog zahtjeva, upućuje se na parnični postupak.</span>
</p>
<p class="p6"></p>
<p class="p2"></p>
<p class="p4">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u B.P., Kt. br. 563/10 od 01. 12. 2010. godine,  optužen je B.S.o, iz Ž.a, opština Bijelo Polje,  da je izvršio krivično djelo krađa iz čl. 239 st. 1 Krivičnog zakonika, s tim što je zamjenik ODT-a, prije davanja završne riječi precizirao činjenični opis u pogledu visine pričinjene štete, a sud je promijenio činjenični opis iz dispozitiva preciziranog optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude. </span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu zamjenika ODT-a u B.P. Vesne Šćepanović i okrivljenog, a u odsustvu, uredno pozvanog,  punomoćnika oštećene "E." u B.P..  </span>
</p>
<p class="p2"></p>
<p class="p2">
<span>	U završnoj riječi zamjenik ODT-a u B.P. u svemu je ostao pri preciziranom optužnom predlogu i predložila je sudu da okrivljenog oglasi krivim i osudi na kaznu po zakonu. </span>
</p>
<p class="p2"></p>
<p class="p2">
<span>	Okrivljeni B.S.o, u svojoj odbrani je izjavio da nije izvršio krivično djelo stavljeno mu na teret i da se ne osjeća krivim, te da na dan kontrole na usponski vod nije bilo prikopčano nikakvo kablo, a radnici "E." na dan kontrole su pronašli jedno parče kabla, dužine oko jedan metar, koje nije bilo nigdje spojeno, već se radilo o kablu koje je ostalo nakon što je izvršio radove na elektroinstalaciji u svojoj kući. </span>
</p>
<p class="p2">
<span>	Međutim, u završnoj riječi je izjavio da priznaje izvršenje krivičpnog djela, navodeći da ga ranije nije priznao zbog osjećaja stida i sramote, izrazio je kajanje zbog učinjenog i  molio je sud da ga što blaže kazni.   </span>
</p>
<p class="p2"></p>
<p class="p6">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke N.V.a i S.M.a; saslušao vještaka elektro-struke G.R.;  pročitao zapisnik  "E." B.Polje o kontroli mjernog mjesta br. 17/14 od 14. 04. 2010. godine; izvršio uvid u obračun neovlašćeno preuzete el.energije sačinjen od "E." u B.Polju br. 02568 od 14. 04. 2010. godine; i izvršio  uvid u izvod iz KE na ime okrivljenog. </span>
</p>
<p class="p6">
<span> </span>
</p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo krađe za koje je kriv.</span>
</p>
<p class="p2"></p>
<p class="p2">
<span>	Sud je cijenio odbranu okrivljenog, dovodio je u vezu sa izvedenim dokazima, pa navode iz odbrane gdje je okrivljeni negirao izvršenje krivičnog djela, nije prihvatio, dok priznanje okrivljenog  dato u završnoj riječi, sud cijeni istinitim, potvrđenim izvedenim dokazima, a negiranje izvršenja krivičnog djela okrivljenog sud cijeni unaprijed smišljenim u culju izbjegavanja sopstvene krivice.   </span>
</p>
<p class="p2"></p>
<p class="p2">
<span>	Priznanje okrivljenog potvrđeno je izvedenim dokazima. Naime, iz saglasnih iskaza svjedoka N.V.a i S.M.a, proizilazi da su ovi svjedoci kritičnog dana u mjestu Ž.o, opština Bijelo Polje, vršili kontrolu u kući okrivljenog, kojom prilikom su pronašli da je na usponski vod, prije električnog brojila, priključeno kablo presjeka 3x2,5 mm2. Iskaze ovih svjedoka sud je u potpunosti prihvatio kao jasne, objektivne i određene, a potvrđene i izvedenim pisanim dokazom - zapisnikom o kontroli mjernog mjesta br. 17/14 od 14. 04. 2010. godine, u kome je konstatovano da je potrošač - okrivljeni onemogućio tačno registrovanje utrošene električne energije na način što je u svom stambenom objektu priključio kablo presjeka PGP 3x2,5 mm2, mimo brojila, sa usponskog voda, te da u trenutku kontrole na navedeni kabal nije imalo priključenih aparata. Sadržinu ovog pisanog dokaza sud je u potpunosti prihvatio kao vjerodostojno. </span>
</p>
<p class="p6"></p>
<p class="p2">
<span>	Sud je cijenio pisani dokaz, obračun neovlašćeno preuzete električne energije  broj 02658 od 14. 04. 2010. godine,  iz koga proizilazi da je  okrivljeni  neovlašćeno preuzeo električnu energiju u novčanoj protivvrijednosti od 1.369,70 eura, s tim što je ovaj obračun sačinjen za period od jedne godine. Sud nije prihvatio, ovaj dokaz jer je u odnosu na novčanu protivvrijednost neovlašćeno preuzete el. energije prihvatio nalaz i mišljenje vještaka elektro-struke R.G.dat na zapisniku o glavnom pretresu od 17. 01. 2011. godine,  u dijelu nalaza gdje je ovaj vještak izvršio obračun novčane protivvrijednosti neovlašćene potrošene električne energije za period od 3 mjeseca,  i to 14. 01. 2010. do 14. 04. 2010. godine, pa šteta pričinjena "E." po osnovu neovlašćene potrošnje električne energije iznosi 261,34 €. Iz nalaza i mišljenja ovog vještaka sud je utvrdio da je neovlašćena potrošnja električne energije na način opisan predmetom tehnički moguća. Nalaz i mišljenje vještaka u ovom dijelu sud je prihvatio jer je isti dat po osnovu pravila struke i nauke i ničim nije doveden u pitanje.</span>
</p>
<p class="p2"></p>
<p class="p2">
<span>	 Nalaz i mišljenje ovog vještaka u dijelu obračuna neovlašćeno preuzete električne energije za period od godinu dana sud nije prihvatio. Naime, u prelaznim i završnim odredbama Pravila za sanbdijevanja električnom energijom (Sl.List CG, br 54/09), odnosno članom 60 pomenutih Pravila, propisano je da se član 26 Pravila o snabdijevanju  električnom energijom ( Sl.List RCG br. 13/05),  ima primjenjivati do donošenja metodologije obračuna iz člana 59 stav 4 ovih pravila. Kako pomenuta metodologija nije donijeta to se za obračun neovlašćene potrošnje električne energije ima primjenjivati metodologija iz člana 26 Pravila o snabdijevanju  električnom energijom ( Sl.List RCG br. 13/05), dok se  za slučaj da se ne može tačno utvrditi početak neovlašćene potrošnje el. energije, po ocjeni ovog suda ima  primijeniti član 59 st.3 Pravila za snabdijevanje električnom energijom (Sl.list CG, br.54/09), kojim je prpoisano da , za slučaj da se ne može tačno utvrditi početak neovlašćene potrošnje el. energije uzeće se da ona traje od poslednjeg pregleda, i ne može biti obračunata za period duži od 3 tri mjeseca. Imajući u vidu normu prema kojoj se obračun neovlašćene potrošnje ne može izvršiti na period duži od tri mjeseca,  sud je promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude.</span>
</p>
<p class="p2"></p>
<p class="p2">
<span>	Prema izvodu iz kaznene evidencije okrivljeni B.S.o nije osuđivan.     </span>
</p>
<p class="p2"></p>
<p class="p2">
<span>	Analizom odbrane okrivljenog u dijelu gdje nije priznao izvršenje krivičnog djela stavljenog mu na teret,  sud  ovakvu odbranu nije prihvatio, dok je priznanje okrivljenog u završnoj riječi cijenio istinitim i potpunim, obzirom da je priznanje potvrđeno i iz izvedenih dokaza, te je s toga iz priznanja okrivljenog i izvedenih dokaza, sud utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljeni, u  kući u kojoj živi, na usponski vod prije električnog brojila priključio kabal presjeka 3x2,5 mm2, te se utrošena električna energije, preko tog kabla nije mogla registrovati. Okrivljeni je na opisani način izvršio krivično djelo stavljeno mu na teret optužnim predlogom i za isto je kriv. </span>
</p>
<p class="p2"></p>
<p class="p2">
<span>	Prema odredbi čl. 239 st. 1 Krivičnog zakonika, krivično djelo krađe se sastoji u oduzimanju tuđe pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na Opšte uslove o isporuci električne energije, utvrđeno je da je okrivljeni u periodu od  od 14. 01. 2010. godine do 14. 04. 2010. godine, vršio neovlašćenu potrošnju električne energije, i na taj način  izvršio krađu iste, u iznosu od 261,34 €.</span>
</p>
<p class="p2"></p>
<p class="p2">
<span>	 Za  učinioca ovog  krivičnog  djela  krađe predvidjena je novčana kazna ili kazna zatvora do 3 godine. </span>
</p>
<p class="p2">
<span> </span>
</p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o porodičnoj osobi, ocu troje maloljetne djece, lošeg imovnog stanja, licu koje do sada nije kažnjavano, što ukazuje da nije sklono vršenju krivičnih djela, licu koje je priznalo izvršenje krivičnog djela i izrazilo, po ocjeni ovog suda, iskreno kajanje,  pa u nedostatku otežavajućih okolnosti, mišljenja je da olakšavajuće okolnosti na strani okrivljenog predstavljaju osnov za izricanje uslovne osude,  te  je okrivljenom utvrdio kaznu zatvora od 60 (šesdeset) dana,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, te ostvariti svrha generalne i specijalne prevencije.   </span>
</p>
<p class="p2"></p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 25,00 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 44,00€.</span>
</p>
<p class="p2"></p>
<p class="p2">
<span>	Sud je obavezao okrivljenog da na ime neovlašćene potrošnje električne energije, oštećenoj »E.« iz Bijelog Polja isplati  261,34€, obzirom da je iz nalaza i mišljenja vještaka elektro-struke  utvrđeno da je okrivljeni neovlašćeno preuzeo električnu energiju u iznosu od 261,34 €. Za preostali iznos postavljenog imovinsko pravnog zahtjeva oštećena »E.a« u B.P., upućena je na parnični postupak, shodno čl. 212 st. 2 Zakonika o krivičnom postupku.</span>
</p>
<p class="p2"></p>
<p class="p2">
<span>	Iz iznijetih razloga shodno čl. 364 Zakonika o krivičnom postupku , odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U B.P.</span>
</p>
<p class="p3">
<span>dana 31. 01. 2011. godine,</span>
</p>
<p class="p3"></p>
<p class="p3"></p>
<p class="p2">
<span>ZAPISNIČAR,							S U D I J A, </span>
</p>
<p class="p7">
<span>Draginja Bošković s.r				                      Ivan Adamović s.r</span>
</p>
<p class="p2"></p>
<p class="p2"></p>
<p class="p5"></p>
<p class="p8"></p>


</body>
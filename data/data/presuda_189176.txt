<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial Narrow;font-size:14pt;}
.p3{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:12pt;}
.p4{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p5{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>K.br.943/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, po sudiji Đuković Goranu, uz učešće namještenika Ane Maraš, kao zapisničara, u krivičnom predmetu protiv okrivljenog A. Đ., zbog krivičnog djela iz čl. 239 st.1 Krivičnog zakonika, odlučujući po optužnom predlogu Osnovnog državnog tužilaštva Kt.br.1829/11-2 od 14.12.2011. godine (izmijenjenog na glavnom pretresu), koji je zastupala zamjenik Osnovnog državnog savjetnik Osnovnog državnog tužioca K. M., nakon glavnog, javnog pretresa, održanog dana 17.09.2013. godine, u prisustvu stranaka izrekao je i istog dana javno objavio</span>
</p>
<p class="p4">
<span> </span>
</p>
<p class="p3">
<span>PRESUDU</span>
</p>
<p class="p3"></p>
<p class="p4">
<span>Okrivljeni: A. Đ., od oca B. i majke A., rođen .... godine, u P., sa prebivalištem  Podgorici, Dahna b.b., pismen, nezaposlen, oženjen, otac troje djece, lošeg imovnog stanja, neosuđivan,</span>
</p>
<p class="p5"></p>
<p class="p3">
<span>Kriv je</span>
</p>
<p class="p4">
<span>Zato što je:</span>
</p>
<p class="p4"></p>
<p class="p4">
<span>Dana 20.10.2011. godine, u P., u mjestu D., oduzeo tuđu pokretnu stvar-električnu energiju, vlasništvo oštećene „E.“ P., u namjeri da njenim prisvajanjem pribavi sebi protivpravnu imovinsku korist, u vrijednosti preko 150,00 €, na način što je svoj poslovni objekat napajao kablom 3x2,25 m2 mimo brojila, usljed čega se utrošak električne energije preko istog nije mogao registrovati, u čemu je otkriven kontrolom radnika oštećenog preduzeća, pri čemu je bio svjestan svoga djela i htio njegovo izvršenje znajući da je njegovo djelo zabranjeno, na koji način je sebi pribavio protivpravnu imovinsku korist u iznosu od 1,21 €,</span>
</p>
<p class="p4"></p>
<p class="p4">
<span>-čime je izvršio krivično djelo krađa iz čl.239 st.1 Krivičnog zakonika</span>
</p>
<p class="p4"></p>
<p class="p4">
<span>Pa sud okrivljenom, primjenom citiranih zakonskih propisa te čl.3,4,5,13,15,32,42,52,53 i 54 Krivičnog zakonika te čl.226,229,239 i 374 Zakonika o krivičnom postupku izriče:</span>
</p>
<p class="p4"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom mu prethodno utvrđuje kaznu zatvora u trajanju od 30 dana i istovremeno određuje da se utvrđena kazna neće izvršiti ukoliko okrivljeni u roku od1( jedne) godine po pravosnažnosti presude ne izvrši novo krivično djelo.</span>
</p>
<p class="p4"></p>
<p class="p4">
<span>Djelimično se usvaja imovinsko pravni zahtjev oštećene E. P. pa se obavezuje okrivljeni da oštećenoj na ime naknade štete uplati novčani iznos od 1,21 € u roku od dva mjeseca po pravosnažnosti presude, dok se za višak imovinsko pravnog zahtjeva oštećena upućuje na parnični postupak.</span>
</p>
<p class="p4"></p>
<p class="p4">
<span>Obavezuje se okrivljeni da ovom sudu na ime troškova krivičnog postupka uplati novčani iznos od 82,50 € kao i 30,00 € na ime paušala, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p3">
<span>Obrazloženje </span>
</p>
<p class="p3"></p>
<p class="p4">
<span>Optužnim predlogom Osnovnog državnog tužilaštva Kt.br. 1829/11-2 od 14.12.2011. godine, okrivljenom A. Đ. stavljeno je na teret izvršenje krivičnog djela krađa iz čl.239 st.1 Krivičnog zakonika. Prije davanja završne riječi zastupnik optužbe je izmijenila činjenični opis dispozitiva optužnog akta na način što je u posljednjem redu nakon riječi „preduzeća“ dodala riječi “pri čemu je bio svjestan svog djela i htio je njegovo izvršenje znajući da je njegovo djelo zabranjeno” dok pravna kvalifikacija djela ostaje nepromijenjena. </span>
</p>
<p class="p4"></p>
<p class="p4">
<span>U završnoj riječi je izjavila da u cjelosti ostaje pri ovako izmijenjenom optužnom aktu i predložila je sudu da okrivljenog oglasi krivim za krivično djelo stavljeno mu na teret i osudi po zakonu, a u granicama koje isti propisuje za označeno krivično djelo. </span>
</p>
<p class="p4"></p>
<p class="p4">
<span>U završnoj riječi, ovlašćeni predstavnik oštećene ED Podgorica, S. M. je izjavio da se pridružuje krivičnom gonjenju protiv okrivljenog  i da postavlja imovinsko-pravni zahtjev, koji precizirao na iznos od 452,19 €.</span>
</p>
<p class="p4"></p>
<p class="p4">
<span>Iznoseći svoju odbranu na glavnom pretresu, kao i tokom cijelog postupka, okrivljeni je negirao izvršenje krivičnog djela. Naveo je da je vlasnik predmetnog kioska koji se nalazi u dvorištu njegove stare kuće u mjestu D. u kojoj okrivljeni više ne stanuje. Tu kuću je zajedno sa placem dao pod zakup 2005.-e godine, zakupcu P. D. koji je vlasnik firme “M. prevoz”. Dalje je naveo da je iste godine, ne sjeća se tačno kojeg datuma, pozvao električara, čijeg imena se ne sjeća, koji mu je sa konzole stare kuće spojio kabl do kioska. Okrivljeni je, kako navodi, bio uvjerenja da električna energija kojom se kiosk napaja, prolazi preko sata stare kuće, a u kojoj je tada stanovao zakupac P.. Ugovor o zakupu sa P. D. je raskinuo 2010. godine, a zakupac je izmirio sve obaveze koje je imao prema E.D., za koje okrivljeni posjeduje priznanicu. Dodao je, da mu od raskida gore pomenutog ugovora o zakupu pa sve do 20.10.2011. godine, nisu stizali računi za utrošenu električnu energiju. </span>
</p>
<p class="p4"></p>
<p class="p4">
<span>Okrivljeni je u završnoj riječi izjavio da ostaje pri navodima svoje odbrane na glavnom pretresu. </span>
</p>
<p class="p4"></p>
<p class="p4">
<span>Sud je u dokaznom postupku proveo sledeće dokaze: pročitao zapisnik E.D.Podgorica o kontroli mjernog mjesta br.72338 od 10.12.2008. godine, pročitao zapisnik ED Podgorica o kontroli mjernog mjesta br.245909 od 20.10.2011. godine, pročitao izvod iz KE na ime okrivljenog izdat od UP PJ Podgorica br. 29245-12-520 od 13.01.2012. godine, na saglasan predlog stranaka pročitao je iskaz svjedoka D. V. sa zapisnika o glavnom pretresu od 12.09.2012 godine I izjašnjenje stalnog sudskog vještaka elektro struke M. B. sa zapisnika o glavnom pretresu od 12.09.2012 godine, saslušao ovlašćenog predstavnika oštećene E. P. S. M. i saslušao svjedoka K. A..</span>
</p>
<p class="p4"></p>
<p class="p4">
<span> Nakon ocjene navoda optužbe, odbrane okrivljenog, provedenih dokaza, kako pojedinačno, tako i u međusobnoj povezanosti, sud je nesumnjivo utvrdio da je okrivljeni izvršio krivično djelo koje mu se optužbom stavlja na teret, na način, mjesto i vrijeme kako je to bliže opisano izrekom ove presude, iz kojih razloga je sud okrivljenog oglasio krivim i izrekao krivičnu sankciju kao i u izreci presude, a sve iz sledećih razloga:</span>
</p>
<p class="p4"></p>
<p class="p4">
<span>Iz zapisnika E. Podgorica o kontroli mjernog mjesta br.72338 od 10.12.2008. godine, proizilazi da su radnici E., dana 10.11.2008. godine, izvršili kontrolu potrošnje električne energije u kući A. Đ., sa pretplatničkim brojem 172227 i tom prilikom konstatovali da je mjerno mjesto kontrolisano i uredno plombirano. Zapisnik je potpisan od strane potrošača, A. Đ..</span>
</p>
<p class="p4"></p>
<p class="p4">
<span>Iz zapisnika E. Podgorica o kontroli mjernog mjesta 245909 od 20.10.2011. godine, proizilazi da su radnici E., dana 20.10.2011. godine, izvršili kontrolu potrošnje električne energije u kući A. Đ. sa pretplatničkim brojem 172227, kada je i konstatovano da je napajanje električnom energijom kioska koji je u vlasništvu A. Đ., vršeno mimo električnog brojila, kablom 3x2,5 mm2. Na kabal je bila prikopčana rasvjeta, frižider i radijator. Taj kabal su radnici E.D. Podgorica prekinuli po dolasku njihove ekipe sa specijalnim vozilom. Pomenuti kabal je bio priključen sa konzole stare kuće direktno na kiosk mimo brojila, a konzola od stare kuće vezana je sa betonskim stubom, koji se nalazi na javnoj površini mimo imanja okrivljenog. Najzad, iz citiranog zapisnika proizilazi da je isključenje izvršeno upravo na tom stubu, tako da je bez napajanja električnom energijom osim kioska ostala i stara kuća porodice A. u kojoj niko ne stanuje. Zapisnik je potpisan od strane potrošača-okrivljenog A. Đ.. </span>
</p>
<p class="p4"></p>
<p class="p4">
<span>Saslušan na glavnom pretresu, svjedok D. V. je istakao da se donekle sjeća predmetne kontrole koju je vršio sa kolegom A. K. jer su tom prilikom dobili nalog za isključenje potrošača. Dalje je izjavio da kada su došli na lice mjesta, zatekli su jednu trafiku na livadi, a iza trafike je bila jedna stara, napuštena kuća koja je bila zaključana. Tada su primjetili priključak koji je sa konzole od kuće je bio priključen na trafici. Nadalje, u staroj kući se nalazilo brojilo, pa su nakon obavljenog telefonskog razgovora sa inžinjerom zaposlenim u E.D.Podgorica,  dobili odobrenje od istog da se to brojilo isključi. Svjedok je dodao da su nakon tog poziva ušli u kuću, a potom u unutrašnjost trafike, gdje su zatekli  frižider, dok mjerno mjesto na kojem se registruje potrošnja električne energije, nije zatečeno. Pojasnio je da se u konkretnom slučaju radi o kablu sa dva priključka tako da jedan priključak ide sa konzole  prema staroj kući a drugi sa konzole na trafiku, tako da se preko tog drugog kabla koji je priključen na  trafiku utrošak električne energije nije mogao registrovati, jer nije postojalo mjerno mjesto u objektu. U toku dana je druga ekipa ED Podgorica, došla sa dizalicom i isključila glavni kabal sa betonskog stuba.</span>
</p>
<p class="p4"></p>
<p class="p4">
<span>Saslušan na glavnom pretresu, svjedok A. K., je istakao da se sjeća predmetne kontrole, koju je kao radnik ED Podgorica vršio sa kolegom D. V., u mjestu D. kod potrošača A. Đ.. Kada su ušli u dvorište gdje se nalazila jedna kuća i jedan objekat-kiosk, konstatovali su da je kabal sproveden direktno do kioska bez mjernog mjesta. Dodao je da u predmetnom kiosku nije bilo električnog brojila tako da se utrošak električne energije nije mogao registrovati, što su konstatovali zapisnikom o kontroli mjernog mjesta. </span>
</p>
<p class="p4"></p>
<p class="p4">
<span>Saslušan na glavnom pretresu, stalni sudski vještak elektro struke, B. M. istakao je da se radi o nelegalnoj potrošnji iz razloga što se kiosk napajao bez mjernog uređaja: sa glavnog distributivnog voda poveden je napojni vod do krovne konzole sa koje su dalje otišla dva izvoda, jedan u pravcu prodavnice a drugi u pravcu kuće. Dodao je da imajući u vidu instalisanu snagu zatečenih uređaja na mreži isporučioca, ona iznosi 8,75 kw, to je uz primjenu cijene VT isporuke Električne energije okrivljeni je za jedan dan mogao potrošiti 1,21 €.</span>
</p>
<p class="p4"></p>
<p class="p4">
<span>Saslušana na glavnom pretresu, ovlašćeni predstavnik E. Podgorica, M. S., izjavilo je da se pridružuje krivičnom gonjenju i postavio imovinsko-pravni zahtjev a koji je precizirao na iznos od 452,13 €. </span>
</p>
<p class="p4"></p>
<p class="p4">
<span>Iz izvoda iz KE za okrivljenog izdatog od strane Uprave policije P.J.Podgorica br.29-245/12-520/2-49 od 13.01.2012. godine, proizilazi da ovdje okrivljeni A. Đ., nije evidentiran u kaznenoj evidenciji Područne jedinice Podgorica. </span>
</p>
<p class="p4"></p>
<p class="p4">
<span>Okrivljeni je u svojoj odbrani tokom cijelog postupka negirao izvršenje krivičnog djela. Branio se da je godine 2005.-e (ne sjeća se tačnog datuma), pozvao električara koji je sa konzole njegove kuće (u kojoj okrivljeni više ne stanuje), spojio kabal do kioska koji se nalazi u dvorištu pomenute kuće. Te godine je istu kuću zakupio D. P.. Isti  je redovno plaćao utrošenu električnu energiju za pomenutu kuću i izvršio sve obaveze prema “E. P.”. Dodao je, da mu od raskida pomenutog ugovora, 2010.-e godine, pa sve do 20.10.2010. godine, nisu stizali računi za utrošenu električnu energiju za staru kuću koja je bila predmet ugovora o zakupu zaključenog 2005.-e godine. Okrivljeni je bio uvjerenja da električna energija kojom se kiosk napaja, prolazi preko sata stare kuće. Ovakvu odbranu sud je cijenio neistinitom i neobjektivnom, a ista je obesnažena dokazima provedenim na glavnom pretresu.</span>
</p>
<p class="p4"></p>
<p class="p4">
<span>Naime, iz zapisnika o kontroli mjernog mjesta br. 245909 od 20.10.2011. godine, u čiju vjerodostojnost sud nije imao razloga da sumnja, utvrđeno je da su radnici E.D.Podgorica, dana 20.10.2011. godine, izvršili kontrolu u mjestu D., potrošača A. Đ. sa pretplatničkim brojem 172227. Tom prilikom su konstatovali da se potrošač prikopčao direktno sa stuba kablom PGP 3x2,5 koji ide direktno na objekat koji se nalazi u blizini kuće, tako da se utrošak električne energije koji se oduzima tim kablom nije mogao registrovati preko brojila. Na kabal je bila prikopčana rasvjeta, frižider i radijator. Istom prilikom je potrošač isključen a zapisnik potpisan od strane potrošača. Prednje navedeno je potvrđeno iskazima svjedoka A. K. i D. V., čije iskaze je sud cijenio kao istinite i poklonio im punu vjeru. Iz iskaza svjedoka A. K., sud je utvrdio da se isti sjeća predmetne kontrole koju je vršio u mjestu D. kod potrošača A. Đ.. Ušli su u dvorište gdje se nalazila jedna kuća i jedan objekat i tom prilikom su konstatovali da je kabl sproveden direktno do kioska bez mjernog mjesta, a u predmetnom kiosku nije bilo električnog brojila tako da se utrošak električne energije nije mogao registrovati, a sve to su konstatovali zapisnikom o kontroli mjernog mjesta.  Iz iskaza svjedoka D. V., utvrđeno je da je u predmetnoj kontroli koju je vršio zajedno sa kolegom A. K. i P. B., zatekao priključak sa konzole od kuće a priključen na trafici. Dalje je sud, iz ovog iskaza, utvrdio da je u konkretnom slučaju postojao kabal sa dva priključka tako da jedan priključak ide sa konzole prema staroj kući a drugi sa konzole na trafiku, tako da se preko tog drugog kabla koji ide na trafiku, utrošak električne energije nije ni mogao registrovati jer nije postojalo mjerno mjesto u objektu-kiosku. Naprijed navedeno potvrđeno je i izjašnjenjem vještaka elektro struke Martinović Branka sa glavnog pretresa, koje izjašnjenje je sud cijenio kao jasno, stručno i dato u skladu sa pravilima struke. Nadalje, sud je cijenio i zapisnik o kontroli mjernog mjesta br.72338 od 10.12.2008. godine, iz kojeg je utvrdio da je mjerno mjesto kontrolisano i uredno plombirano, ali da je isti bez značaja za presuđenje u predmetnoj krivičnoj stvari.</span>
</p>
<p class="p4"></p>
<p class="p4">
<span>Sud je izmijenio činjenični opis krivičnog djela na način što je nakon riječi “protivpravnu imovinsku korist”, dodao riječi “u iznosu od 1,21 €”. Naime, ovom izmjenom činjeničnog opisa krivičnog djela, po stanovištu ovog suda, nije povrijeđen objektivni identitet optužbe i presude a ista je  uslijedila  na osnovu utvrđenog činjeničnog stanja, po izjašnjenju datog od strane vještaka elektro struke. </span>
</p>
<p class="p4"></p>
<p class="p4">
<span>Potrebno je istaći da vrijednost protivpravno otuđene stvari tj.električne energije ne prelazi iznos od 150,00 €, koja činjenica se utvrđuje iz izjašnjenja vještaka elektro-struke M. B., a okrivljeni oduzimajući električnu energiju koja je u vlasništvu E.D.P., nije mogao znati vrijednost otuđene stvari, a to što vrijednost otuđene stvari ne prelazi iznos od 150,00 €, ne utiče na drugačije zaključivanje suda u pogledu pravne kvalifikacije krivičnog djela. </span>
</p>
<p class="p4"></p>
<p class="p4">
<span>Pravno kvalifikujući utvrđeno činjenično stanje, sud je utvrdio da su se u naprijed utvrđenim radnjama okrivljenog ostvarila sva bitna obilježja bića krivičnog djela krađa iz čl.239 st.1 Krivičnog zakonika.</span>
</p>
<p class="p4"></p>
<p class="p4">
<span>Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan krivičnog djela stavljenog mu na teret, pa je htio njegovo izvršenje, u namjeri da sebi pribavi protivpravnu imovinsku korist u vrijednosti preko 150,00 eura, pa je postupao sa oblikom vinosti koji se definiše kao direktni umišljaj. Navedeni oblik vinosti, s kojom je okrivljeni postupao pri izvršenju krivičnog djela stavljenog mu na teret, sud je utvrdio iz provedenih dokaza na glavnom pretresu kojima je poklonio vjeru i koji učvršćuju prednji zaključak suda. </span>
</p>
<p class="p4"></p>
<p class="p4">
<span>Prilikom izbora vrste i visine krivične sankcije, sud je cijenio sve okolnosti iz čl.42 KZ-a, koje mogu biti od uticaja na odluku o visini kazne, pa je u odsustvu otežavajućih okolnosti, kao olakšavajuće cijenio  starost  okrivljenog (koji je u vrijeme izvršenja krivičnog djela imao navršenih 62 godine života), činjenicu da je oženjen, otac troje djece, lošeg imovnog stanja, kao i raniju neosuđivanost, koju je utvrdio iz citiranog izvoda iz KE za okrivljenog, pa je sud okrivljenom izrekao uslovnu osudu kojom mu je prethodno utvrdio kaznu zatvora u trajanju od 30 dana i istovremeno odredio da se utvrđena kazna neće izvršiti ukoliko okrivljeni u roku od jedne godine po pravosnažnosti presude ne izvrši novo krivično djelo. Sud je uvjerenja da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime će se u potpunosti ostvariti svrha uslovne osude iz čl.52 st.2 Krivičnog zakonika, a u okviru opšte svrhe propisivanja i izricanja krivičnih sankcija iz čl.4.st.2 KZ-a. </span>
</p>
<p class="p4"></p>
<p class="p4">
<span>Sud je djelimično usvojio imovinsko pravni zahtjev oštećene “E. P.”, shodno članu 239 st.2 ZKP-a, na način što je obavezao okrivljenog da oštećenoj, na ime naknade štete, uplati iznos od 1.21 €, u roku od dva mjeseca po pravosnažnosti presude, dok je za višak imovinsko pravnog zahtjeva, oštećenu uputio na parnični postupak. Iznos djelimično usvojenog imovinsko pravnog zahtjeva, sud je utvrdio na osnovu izjašnjenja vještaka elektro struke, a koje je cijenio kao jasno, stručno i dato u skladu s pravilima struke. </span>
</p>
<p class="p4"></p>
<p class="p4">
<span>Odluku o troškovima postupka sud je donio shodno odredbi čl.229 st.1 Zakonika o krivičnom postupku, na način što je obavezao okrivljenog da ovom sudu uplati novčani iznos od 82,50 €, u roku od 15 dana po pravosnažnosti presude pod prijetnjom prinudnog izvršenja. Troškovi postupka se odnose na ime nagrade vještaku elektro struke M. B., dok je visinu paušala u iznosu od 30,00 € odmjerio shodno imovnom stanju okrivljenog, dužini trajanja i složenosti krivičnog postupka, a na osnovu člana 226 st.3 ZKP-a. </span>
</p>
<p class="p4"></p>
<p class="p4">
<span>Na osnovu izloženog, a u smislu člana 374 ZKP-a, odlučeno je kao u izreci presude. </span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 17.09.2013.godine</span>
</p>
<p class="p3"></p>
<p class="p1">
<span>SUDIJA</span>
</p>
<p class="p1">
<span>Đuković Goran s.r.</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude može se izjaviti žalba u roku</span>
</p>
<p class="p4">
<span>od 8 dana od dana prijema pismenog otpravka,</span>
</p>
<p class="p4">
<span>Višem sudu u Podgorici a preko ovog suda.</span>
</p>
<p class="p4"></p>
<p class="p4">
<span>Z.T.O. Maraš Ana</span>
</p>
<p class="p4"></p>
<p class="p4">
<span>DN-a: Po primjerak presude dostaviti:</span>
</p>
<p class="p4"></p>
<p class="p4">
<span>- ODT Podgorica </span>
</p>
<p class="p4">
<span>- Okrivljenom A. Đ.</span>
</p>
<p class="p4">
<span>- Nakon pravosnažnosti oštećenoj E. P.</span>
</p>
<p class="p4"></p>
<p class="p4">
<span>Postupljeno dana __________________</span>
</p>
<p class="p4">
<span>Namještenik suda __________________</span>
</p>
<p class="p4"></p>
<p class="p4"></p>
<p class="p6"></p>


</body>
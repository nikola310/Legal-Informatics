<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.625in 1.0in 1.25in;}
.p1{margin-right:0.125in;text-align:center;hyphenate:auto;font-family:Century Schoolbook;font-size:14pt;}
.p2{margin-right:0.125in;text-align:end;hyphenate:auto;font-family:Century Schoolbook;font-size:14pt;}
.p3{margin-right:0.125in;text-align:justify;hyphenate:auto;font-family:Century Schoolbook;font-size:14pt;}
.p4{text-align:justify;hyphenate:auto;font-family:Century Schoolbook;font-size:14pt;}
.p5{margin-right:0.125in;margin-bottom:0.083333336in;text-align:justify;hyphenate:auto;font-family:Century Schoolbook;font-size:14pt;}
.p6{text-indent:0.5in;margin-right:0.125in;text-align:start;hyphenate:auto;font-family:Century Schoolbook;font-size:14pt;}
.p7{text-indent:0.5in;margin-right:0.125in;text-align:center;hyphenate:auto;font-family:Century Schoolbook;font-size:14pt;}
.p8{text-align:start;hyphenate:auto;font-family:Times New Roman;font-size:14pt;}
.s1{font-style:italic;}
</style>
<meta content="ivan.perovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U   I M E   C R N E   G O R E</span>
</p>
<p class="p1"></p>
<p class="p2">
<span>K. br. 48/13</span>
</p>
<p class="p3"></p>
<p class="p3">
<span>OSNOVNI SUD U N. kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv okrivljenog I. S.  zbog krivičnog djela iz čl. 339 st. 1 KZ, postupajući po optužnom predlogu ODT-a Nikšić Kt. br. 844/12 od 30.01.2013.godine, nakon dovršenog javnog glavnog pretresa dana 23.04.2013 godine u prisustvu zamjenika ODT-a L. S. i okrivljenog I. S. donio je i istog dana javno  objavio</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p3">
<span>Okrivljeni:</span>
</p>
<p class="p3">
<span>I. S. od oca B. i majke M. rođene R.,  rođen ... godine u N., nastanjen u mjestu rođenja selo D., državljanin CG, završio srednju školu,  radnik, oženjen, srednjeg imovnog stanja, ranije neosuđivan </span>
</p>
<p class="p3"></p>
<p class="p1">
<span>K r i v   j e</span>
</p>
<p class="p3">
<span>Što je :</span>
</p>
<p class="p4">
<span>Dana 12.10.2012. na regionalnom putu  K. Nikšić u mjestu D.,</span><span class="s1"> </span><span>ne pridržavajući se saobraćajnih propisa upravljao putničkim motornim vozilom marke „V W Golf 3“ reg.broj NK AJ,</span><span class="s1"> </span><span>pod dejstvom alkohola pri koncentraciji od 2,02 promila apsolutnog alkohola u krvi iako je bio svjestan da upravljajući vozilom na takav način može ugroziti saobraćaj i dovesti u opasnost život i tijelo ljudi i imovinu pa je upravljajući vozilom na ovakav način</span><span class="s1"> </span><span>na nastupanje takve posledice i pristao</span><span class="s1">, </span><span>na način što krećući se vozilom navedenim putem kroz naselje D. brzinom od 67,4 km/h koja nije bila prilagođena karakteristikama i stanju puta koji je izveden u obliku krivine i koji je bio mokar te smanjenoj vidljivosti tako da vozilo može blagovremeno da zaustavi pred svakom preprekom koju pod datim uslovima  može da predvidi, pri čemu bi takvim uslovima prilagođena brzina bila svaka brzina ispod 40km/h, pa je vozeći ovako protivno odredbama čl. 200 st.1  i čl.31 st.1 Zakona o bezbjednosti saobraćaja na putevima</span><span class="s1">, </span><span>prilikom savlađivanja  lijeve krivine u smjeru kretanja izgubio kontrolu nad vozilom i vozilom prešao van desne ivice puta gdje je vozilom udario u kameni zid, kojom prilikom je I. L., saputnik u vozilu okrivljenog zadobila laku tjelesnu povredu u vidu razderne rane u predjelu donje usne sa desne strane, </span>
</p>
<p class="p4"></p>
<p class="p3">
<span>- čime je učinio krivično djelo ugrožavanje javnog saobraćaja iz čl. 339 st. 1 Krivičnog zakonika, </span>
</p>
<p class="p3"></p>
<p class="p3">
<span>Pa sud okrivljenom za navedeno krivično djelo primjenom čl. 4 st. 2, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku izriče</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrđuje kaznu zatvora u trajanju od 4 /četiri/ mjeseca  i istovremeno određuje da se ista neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p class="p3"></p>
<p class="p5">
<span>Okrivljenom I. S. se na osnovu čl. 74 Krivičnog zakonika izriče mjera bezbjednosti zabrane upravljanja motornim  vozilima »B« kategorije u trajanju od 3 /tri/ mjeseca počev od dana pravosnažnosti presude.</span>
</p>
<p class="p3">
<span>Dužan je okrivljeni na ime troškova krivičnog postupka uplatiti na žiro račun ovoga suda broj ... iznos od 250,00 eura, u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p6"></p>
<p class="p6">
<span>                                        O b r a z l o ž e nj e</span>
</p>
<p class="p7"></p>
<p class="p3">
<span>ODT iz N. optužnim predlogom Kt.br. 844/12 stavio je na teret okrivljenom I. S. izvršenje krivičnog djela ugrožavanje javnog saobraćaja iz čl. 339 st. 1 KZ, pa je zamjenik ODT-a L. S.  koja je zastupala optužbu na glavnom pretresu, istu činjenično izmjenila, ostajući  u završnoj riječi pri izmijenjenom optužnom aktu i predlažući sudu da okrivljenog oglasi krivim, osudi ga po zakonu i izrekne mu mjeru bezbijednosti zabrane upravljanja motornim vozilima „B“ kategorije. </span>
</p>
<p class="p3"></p>
<p class="p3">
<span>Okrivljeni I. S.naveo je u svojoj odbrani da se dana 12.10.2012.g., kasno uveče upravljajući putničkim motornim vozilom marke Golf 3, reg.oznaka NK AJ ... kretao iz pravca sela D. u pravcu G. P. pri čemu je na mjestu suvozača sjedjela njegava supruga L.. Kretao se brzinom između 60 i 70 km/čas a kolovoz je bio mokar jer je te večeri padala kiša i bilo je magle ali ne u tolikoj mjeri da bi vidljivost bila smanjena. Dolaskom u jednu lijevu krivinu koja je bila prilično nepregledna, blago je pritisnuo kočnicu kako bi smanjio brzinu kretanja i bezbjedno ušao u krivinu ali je u tom momentu došlo do proklizavanja njegovog vozila i on je izgubio kontrolu nad istim pa je nastavio kretanje preko desne ivice kolovoza i vozilom je udario u jedan kameni zid – tačnije u ogradu nečijeg dvorišta. Zadobio je povrede u predjelu lica a i grudima je udario o volan dok je njegova supruga zadobila neke lakše povrede u predjelu usne. Nakon nezgode javili su se u hitnu službu gdje su od strane ljekara konstatovane povrede. Tačno je da je ovom prilikom bio pod dejstvom alkohola – jedno dva sata prije nezgode popio je 5 – 6 velikih piva ali se osjećao sposobnim da upravlja vozilom. </span>
</p>
<p class="p3"></p>
<p class="p3">
<span>Okrivljeni je u završnoj riječi ostao pri iznijetoj odbrani ostavljajući pitanje svoje krivice sudu na ocjenu. </span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoka oštećenu I. L., stalnog sudskog vještaka neuropsihijatra dr N. Z., stalnog sudskog vještaka ing. T. P., pročitao zapisnik o uviđaju UP PJ Nikšić br.568/12 od 12.10.2012.g., izvršio uvid u skicu lica mjesta, pročitao izvještaj ljekara specijaliste dr R. S. od 12.10.2012.g. na ime I. L., na saglasan predlog stranaka pročitao nalaz i mišljenje sudskog vještaka medicinske struke dr B. V. od 7.12.2012.g.  i nalaz i mišljenje sudskog vještaka saobraćajne struke dipl.ing.T. P. od 26.01.2013.g., pročitao izvještaj KC P.-odjeljenje za sudsku medicinu br.1312 i pročitao izvod iz kaznene evidencije za okrivljenog.</span>
</p>
<p class="p3"></p>
<p class="p3">
<span>Svjedok oštećena I. L. nije iskoristila zakonsko pravo da kao privilegovani svjedok uskrati kazivanje pa je u svom iskazu navela da je dana 12.10.2012.g. bila u vozilu svoga supruga S. kao suvozač pri čemu su se kretali iz pravca sela D. prema G. P.. Padala je kiša i bila je magla i ulazili su u jednu lijevu krivinu ali je njen suprug vozilom prešao preko desne ivice puta i udario je vozilom od kameni zid. Ona tom prilikom nije bila povrijeđena već joj je samo ispala plomba iz zuba. Istakla je da se ne pridružuje krivičnom gonjenju protiv okrivljenog.</span>
</p>
<p class="p3"></p>
<p class="p3">
<span>Na osnovu zapisnika o uviđaju sa skicom lica mjesta sud je utvrdio da se lokalitet saobraćajne nezgode nalazi na regionalnom putu Nikšić K. u mjestu zvanom D., da je površina kolovoza bila mokra, da je do nezgode došlo u noćnim uslovima pri čemu nije postojala rasvjeta a kolovoz je bio bez udarnih rupa i drugih oštećenja. Regionalni put je na samom mjestu nezgode izgrađen u lijevoj otvorenoj krivini gledano u pravcu N. a po desnoj strani regionani put je ograničen priputnim zemljištem širine 1,20 metara iza koga se nalazi kameni zid. Vozilo Golf 3 zatečeno je u poprečnom položaju gledano na uzdužnu osu regionalnog puta, prednjim dijelom okrenuto prema desnoj ivici kolovoza pri čemu je rastojanje od zadnjeg desnog točka vozila do lijeve ivice puta gledano prema N. iznosila 3,40 m a rastojanje od zadnjeg lijevog točka do lijeve ivice puta gledano prema N. iznosila je 3,25m. </span>
</p>
<p class="p3"></p>
<p class="p3">
<span>Na osnovu izvještaja ljekara specijaliste dr. R. S. od 12.10.2012.g. i na osnovu nalaza i  mišljenja sudskog vještaka medicinske struke dr. B. V. sud je ustanovio da je I. L. zadobila povredu lake prirode u vidu razderne rane u predjelu donje usne. </span>
</p>
<p class="p3"></p>
<p class="p3">
<span>Iz izvještaja KC P. Odelenje za sudsku medicinu Uz.broj 1312 proizilazi da je u krvi I. S. /ista je izvađena 65 minuta nakon nezgode/ pronađeno 1,89 promila apsolutnog alkohola. </span>
</p>
<p class="p3"></p>
<p class="p3">
<span>Sudski vještak dr.N. Z. navela je u svom iskazu da je imajući u vidu činjenice da je od I. S. izvađena krv na analizu alkohola 65 minuta nakon nezgode, da je analizom nađeno 1,89 promila apsolutnog alkohola dok analiza urina nije rađena, da je isti izjavio da je na dva sata prije nezgode popio 5 – 6 velikih piva, polazni kriterijum za utvrđivanje količine alkohola u krvi okrivljenog u vrijeme nezgode bila njegova izjava o vremenu pijenja i količini popijenog a obzirom na to da je izjavio da je pio dva sata prije saobraćajne nezgode okrivljeni se u vrijeme saobraćajne nezgode nalazio u početnoj fazi eliminacija alkohola iz organizma. Od nezgode do vađenja krvi prošlo je 65 minuta pa je potrebna matematička korekcija, uzimajući prosječnu vrijednost eliminacije alkohola iz organizma od 0,13 do 01,5 promila za jedan sat, iznosila 2,02 i 2,04. Dakle, okrivljeni je u svojoj krvi imao najmanje 2,02 a najviše 2,04 promila apsolutnog alkohola u krvi i nalazio se u stanju srednjeg pijanstva  – pijanom stanju.</span>
</p>
<p class="p3"></p>
<p class="p3">
<span>Nalazom i mišljenjem sudskog vještaka saobraćajne struke ing.T. P. navedeno je da se vozač sa vozilom marke Golf 3 kretao dijelom regionalnog puta koji povezuje Nikšić K. u mjestu zvanom D., da je mjesto nezgode što se tiče brzine kretanja vozila limitirano na 50 km/čas jer se radi o naseljenom mjestu, da brzina kretanja vozila okrivljenog u momentu ostvarenog kontakta sa kamenim zidom nije bila manja od 67,4 km/čas, da je uzrok za nezgodu taj što je vozač sa vozilom Golf 3 prolazeći kroz blagu lijevu krivinu prešao sa vozilom preko desne ivice kolovoza i preko priputnog zemljišta nakon čega je prednjim desnim čeonim dijelom ostvario kontakt sa kamenim zidom tako da je postupak ovog vozača koji je nekontrolisanim kretanjem sa svojim vozilom prolazio kroz lijevu blagu krivinu u direktnoj uzročnoj vezi sa nastalom nezgodom. </span>
</p>
<p class="p3"></p>
<p class="p3">
<span>Sudski vještak saobraćajne struke ing. T. P. naveo je u svom iskazu da je prema poništenoj kinetičkoj energiji a imajući u vidu kolovoznu površinu u vrijeme saobraćajne nezgode koja je bila mokra i klizava, utvrdio brzinu kretanja vozila okrivljenog pri čemu je ista iznosila 67,4km/čas. Naveo je da bi svaka brzina kretanja vozila manja od 40 km/čas u ovom slučaju bila prilagođena uslovima i stanju puta pa bi vozač sa takvom brzinom uspio bezbjedno da prođe kroz lijevu otvorenu krivinu bez djelovanja centrifugalnih sila na desnu bočnu stranu i bez isklizavanja vozila preko desne ivice kolovoza što znači da do nezgode ne bi došlo da se vozač vozilom kretao prilagođenom brzinom - manjom od 40 km/čas. </span>
</p>
<p class="p3"></p>
<p class="p4">
<span>Sud nalazi da je na nesumnjiv način utvrđeno da je okrivljeni I. S.  dana 12.10.2012. na regionalnom putu  K. Nikšić u mjestu D.,</span><span class="s1"> </span><span>ne pridržavajući se saobraćajnih propisa upravljao putničkim motornim vozilom marke „V W Golf 3“ reg.broj NK AJ..,</span><span class="s1"> </span><span>pod dejstvom alkohola pri koncentraciji od 2,02 promila apsolutnog alkohola u krvi iako je bio svjestan da upravljajući vozilom na takav način može ugroziti saobraćaj i dovesti u opasnost život i tijelo ljudi i imovinu pa je upravljajući vozilom na ovakav način</span><span class="s1"> </span><span>na nastupanje takve posledice i pristao</span><span class="s1">, </span><span>na način što krećući se vozilom navedenim putem kroz naselje D. brzinom od 67,4 km/h koja nije bila prilagođena karakteristikama i stanju puta koji je izveden u obliku krivine i koji je bio mokar te smanjenoj vidljivosti tako da vozilo može blagovremeno da zaustavi pred svakom preprekom koju pod datim uslovima  može da predvidi, pri čemu je takvim uslovima prilagođena brzina bila svaka brzina ispod 40km/h, pa je vozeći ovako protivno odredbama čl. 200 st.1  i čl.31 st.1 Zakona o bezbjednosti saobraćaja na putevima</span><span class="s1">, </span><span>prilikom savlađivanja  lijeve krivine u smjeru kretanja izgubio kontrolu nad vozilom i vozilom prešao van desne ivice puta gdje je vozilom udario u kameni zid, kojom prilikom je I. L., saputnik u vozilu okrivljenog zadobila laku tjelesnu povredu u vidu razderne rane u predjelu donje usne sa desne strane, kojim radnjama je ostvario sva bitna obilježja krivičnog djela ugrožavanje javnog saobraćaja iz čl. 339 st. 1 KZ.</span>
</p>
<p class="p4"></p>
<p class="p3">
<span>Naime, čl. 200 st. 1  ZOBS-a na putevima propisuje da vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola. Sam okrivljeni ne osporava da je kritičnoga dana konzumirao alkohol pri čemu je izvještajem Kliničkog centra Crne Gore navedeno da je 65 minuta nakon nezgode izvađena krv okrivljenom pa je isti imao u krvi apsolutni alkohol u koncentraciji od 1,89 promila a vještak neuropsihijatar dr. N. Z. navela je da je okrivljeni u svojoj krvi u vrijeme nezgode imao najmanje 2,02 a najviše 2,04 promila apsolutnog alkohola u krvi i nalazio se u stanju srednjeg pijanstva  – pijanom stanju, pa je jasno da je okrivljeni svojim ponašanjem povrijedio normu iz čl.200 st. 1 ZOBS-a na putevima. </span>
</p>
<p class="p3"></p>
<p class="p3">
<span>Čl.31 st.1 ZOBS-a na putevima propisuje da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekfenciji saobraćaja i drugim saobraćajnim uslovima tako da vozilo može blagovremeno da zaustavi pred svakom preprekom koju pod datim uslovima može da predvidi. </span>
</p>
<p class="p3"></p>
<p class="p3">
<span>Sam okrivljeni navodi da se kritičnom prilikom svojim vozilom kretao brzinom između 60 i 70 km/čas, što je u skladu sa rezultatima saobraćajnog vještačenja kako u momentu ostvarenog kontakta sa kamenim zidom brzina vozila okrivljenog nije bila manja od 67,4 km/čas</span><span class="s1">.</span><span> </span>
</p>
<p class="p3"></p>
<p class="p3">
<span>Imajući u vidu kazivanje sudskog vještaka saobraćajne struke ing. T. P. sa glavnog pretresa, jasno je da brzina kojom se kretalo vozilo okrivljenog nije bila prilagođena svim slementima situacije – vještak je naveo kako je svaka brzina manja od 40 km/čas bila brzina pri kojoj ne bi prilikom prolaska kroz krivinu došlo do isklizavanja vozila preko desne ivice kolovoza, što znači da bi izostala saobraćajna  nezgoda u slučaju da se okrivljeni vozilom kretao brzinom manjom od 40 km/čas. Dakle, očito je da je okrivljeni svojim postupanjem povrijedio i čl.31 st. 1 ZOBS-a na putevima.</span>
</p>
<p class="p3"></p>
<p class="p3">
<span>Svjedok oštećena I. L. je navela kako nije zadobila bilo kakve povrede osim što joj je plomba ispala ali sud nalazi da takvim kazivanjem ona isključivo hoće da pomogne svom suprugu u izbjegavanju odgovornosti jer ne samo da je medicinskim vještačenjem utvrđeno kako je oštećena zadobila razdernu ranu u predjelu donje usne već je i  sam okrivljeni istakao kako su on i supruga nakon nezgode otišli u hitnu službu pri čemu je ona bila zadobila neke lakše povrede u predjelu usne. </span>
</p>
<p class="p3"></p>
<p class="p3">
<span>Kako je okrivljeni bio svjestan da upravljajući vozilom pod dejstvom alkohola na navedeni način, može ugroziti saobraćaj tako da dovede u opasnost život ili tijelo ljudi pa je očigledno pristao na nastupanje takve posledice, to znači da je postojao eventualni umišljaj kao oblik vinosti kod istog, usled kojih postupaka okrivljenog je oštećena I. L. zadobila  laku tjelesnu povredu. </span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, sud je shodno čl. 42 KZ, kao olakšavajuće okolnosti okrivljenom cijenio činjenicu da se radi o oženjenom licu, činjenicu da se oštećena nije pridružila  krivičnom gonjenju, kao i  raniju neosuđivanost utvrđenu iz izvoda iz kaznene evidencije, dok otežavajućih okolnosti nije našao pa je sud u konačnom cijeneći da su ispunjeni uslovi iz čl. 53 i 54 KZ okrivljenom izrekao uslovnu osudu uz utvrđivanje kazne zatvora od 4 mjeseca  koja se neće izvršiti ako okrivljeni u roku od jedne  godine po pravosnažnosti presude ne učini novo krivično djelo, jer je sud mišljenja da će se u konkretnom slučaju postići svrha uslovne osude iz čl. 52 KZ,  u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p3"></p>
<p class="p3">
<span>Okrivljenom je sud na osnovu čl. 74 KZ izrekao mjeru bezbjednosti zabrane upravljanja motornim  vozilima »B« kategorije u trajanju od 3 /tri/ mjeseca počev od dana pravosnažnosti presude a ovo cijeneći težinu učinjenog djela /izraženu kroz visinu zaprijećene kazne/ i okolnosti pod kojima je djelo učinjeno/ okrivljeni upravlja vozilom u pijanom stanju/  kao i posledice istog. </span>
</p>
<p class="p3"></p>
<p class="p3">
<span>Sud je okrivljenog shodno čl. 226 i 229 ZKP-a obavezao na plaćanje troškova krivičnog postupka u iznosu od 250,00 eura pri čemu se iznos od 132,00 eura, odnosi na naknadu  vještaku saobraćajne struke ing. T. Pavlu, iznos od 44,00 eura na naknadu vještaku  medicinske struke dr. B. V., iznos od 44,00 eura na naknadu vještaku medicinske struke neuropsihijatru dr. N. Z. i iznos od 30,00 eura na sudski paušal srazmjeran  složenosti i trajanju krivičnog postupka, te imovnim prilikama okrivljenog. </span>
</p>
<p class="p3"></p>
<p class="p3">
<span>Na osnovu iznijetog, shodno čl. 374 ZKP –a, odlučeno je kao u izreci presude. </span>
</p>
<p class="p3"></p>
<p class="p1">
<span>OSNOVNI SUD U N., dana 23.04.2013.g.</span>
</p>
<p class="p3"></p>
<p class="p3">
<span>  Zapisničar,                                                               SUDIJA, </span>
</p>
<p class="p3">
<span>Ćuzović Plana  s.r.                                                 Perović Ivan  s.r.</span>
</p>
<p class="p3">
<span>                           ZA TAČNOST OTPRAVKA TVRDI:</span>
</p>
<p class="p3">
<span>                                              radnik suda</span>
</p>
<p class="p3">
<span>PRAVNA POUKA: Protiv ove presude dozvoljena je žalba u roku od 8 dana</span>
</p>
<p class="p3">
<span>                                od dana prijema iste preko ovog SUDA VIŠEM SUDU</span>
</p>
<p class="p3">
<span>                                P..</span>
</p>
<p class="p3"></p>
<p class="p3"></p>
<p class="p8"></p>


</body>
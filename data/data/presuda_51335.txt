<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">                                                                                                                          K.br.127/10</span>
</p>
<p class="p1"></p>
<p class="p1"></p>
<p class="p1">
<span>				</span><span class="s1">  U IME NARODA </span>
</p>
<p class="p1"></p>
<p class="p1">
<span>		Osnovni sud u Pljevljima, kao prvostepeni krivični sud, po sudiji Ljiljani  Popović, uz sudjelovanje zapisničara Zore Leković, u krivičnom predmetu protiv optuženog  R. R. iz P., koga brani G. M., advokat iz Pljevalja, zbog krivičnog  djela lažno predstavljanje   iz čl.383 st.2 u vezi st.1  Krivičnog zakonika CG, a po optužnom predlogu  ODT Pljevlja Kt.br.208/09 od 21.11.2009.godine,  nakon održanog glavnog i javnog pretresa u prisustvu  zamjenika ODT Pljevlja  Gačević Božidarke, oštećenih O. Lj. i O. M., optuženog R. R. i njegovog  branioca advokata G. M., dana  28.12.2010.godine  donio je i javno  objavio </span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>		</span><span class="s1">Optuženi  R. R., </span><span> od oca M. i majke M. rodjene  V., rodjen  u P. dana ...godine,  sa prebivalištem u P.  državljanin CG,  neoženjen,  otac jednog djeteta, pismen,  završio srednju trgovačku školu,  vojsku služio 1992/93   u Z., nevodi se u VE, lošeg imovnog stanja, osudjivan  presudom Osnovnog suda u Pljevljima K.br.42/94 zbog  krivičnog djela iz čl.164  KZ RCG, presudom Osnovnog suda u Pljevljima K.br.279/96  zbog krivičnog djela iz čl. 37 st.2  KZ RCG  i presudom Osnovnog suda u Pljevljima K.br.272/98 zbog krivičnog djela iz čl.37 st.2  KZ RCG.</span>
</p>
<p class="p1"></p>
<p class="p1"></p>
<p class="p1">
<span>		</span><span class="s1">Na osnovu člana 363 st.1 tač.3 ZKP-a</span>
</p>
<p class="p1"></p>
<p class="p1"></p>
<p class="p1">
<span>				</span><span class="s1">OSLOBAĐA SE OD OPTUŽBE</span>
</p>
<p class="p1"></p>
<p class="p1">
<span>		</span><span class="s1">Da je:</span>
</p>
<p class="p1"></p>
<p class="p1">
<span>		 Dana 12.07.2009.godine oko  01,30 časova u P.,  po prethodnom dogovoru,  zajedno sa maloljetnim V. M.,  došli ispred porodične kuće  Ob. M.,  zazvonili na ulazna vrata  i O. Lj.,  koja im je otvorila vrata  lažno se predstavili  kao policijski službenici  govoreći joj da se desio neki incident u „A.“-u  i  da su  njeni sinovi privedeni u stanicu policije  te da li mogu ući u kuću da obave  informativni razgovor  što im je oštećena i dozvolila, ušli su u dnevni boravak, gdje je ušao i njen  suprug oštećeni O.M. koji je sa njima stupio u razgovor, tu su se zadržali izvjesno vrijeme raspitujući se za njihovog sina O.N.,  sa kim se druži,  družili se sa M. K. te da li N.  ima starijeg  brata i kako se zove, nakon toga  V. je zazvonio telefon i poslije obavljenog razgovora  V. je saopštio O. M. da je razgovarao sa inspektorom D. , dok je okrivljeni Rondović rekao da se vjerovatno radi o grešci a zatim su izašli iz kuće i udaljili se u nepoznatom pravcu,-	</span>
</p>
<p class="p1"></p>
<p class="p1">
<span>                         </span><span class="s1">čime bi izvršio krivično  djelo lažno predstavljanje  iz čl. 383 st.2 u vezi  st.1 Krivičnog zakonika CG ,</span>
</p>
<p class="p1"></p>
<p class="p1">
<span>		</span><span class="s1">Jer u postupku nije utvrđeno da je optuženi izvršio krivično djelo koje mu se stavlja na teret.</span>
</p>
<p class="p1"></p>
<p class="p1">
<span class="s1">		Troškovi krivičnog postupka padaju na teret budžetskih sredstava ovog suda.</span>
</p>
<p class="p1">
<span>		</span>
</p>
<p class="p1">
<span class="s1">		Oštećeni O.Lj. i O. M. radi ostvarivanja imovisnko pravnog zahtjeva  upućuju se na parnicu.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p1"></p>
<p class="p1">
<span>		Osnovno državno tužilaštvo u Pljevljima optužnim predlogom  Kt.br.208/09 od 21.09.2009.godine , optužilo je  R. R.  iz P.,    da  je  izvršio krivično djelo  lažno predstavljanje iz čl.383 st.2 u vezi  st.1 KZ CG , a na način, mjesto i vrijeme bliže opisano izrekom ove presude. U završnoj riječi zamjenik ODT Pljevlja nakon što je precizirao optužbu, ostajući pri preciziranoj optužbi  predložio je  da sud optuženog oglasi  krivim  i osudi po zakonu jer je izvedenim dokazima utvrđeno da je okrivljeni počinio krivično djelo koje mu se stavlja na teret optužbom.</span>
</p>
<p class="p1"></p>
<p class="p1">
<span>		Oštećena  O. Lj.  se pridružila krivičnom gonjenju  i postavila imovinsko pravni zahtjev u iznosu  od  10 cijena rada  u Crnoj Gori. </span>
</p>
<p class="p1"></p>
<p class="p1">
<span>		Oštećeni O. M. se pridružio krivičnom gonjenju i postavio imovinsko pravni zahtjev u iznosu od 10.000,00 eura. </span>
</p>
<p class="p1"></p>
<p class="p1">
<span>		Optuženi R. R. u svojoj odbrani datoj u prethodnom postupku navodi  da je u noći  11/12.07.2009.godine  bio u lokalu „A.“ u društvu sa Č. D., u lokalu je bilo dosta gostiju i on i Č. su stajali za šankom i pili piće  a pored njih su stajali neki momci medju kojima je izvidjenja poznavao nekog K.  i jedan od njih  koga  nije poznavao  a za koga   je  naredni dan u policiji saznao da se preziva O.  je prevrnuo njegovu  flašu  od piva sa šanka  i to nehotično  nakon čega mu je poručio piće.  Optuženi dalje navodi da se nakon ovoga   njega napala  ova trojica momaka a bilo je samo čupanje i guranje  izmedju njega i njih  nakon čega je on izašao iz „A.“  sa Č.  i otišao kući  gdje mu je bila djevojka  M.M..  Čamdžić se u njegovom stanu zadržao desetak minuta i otišao  svojoj kući. Optuženi ističe da je ostao u stanu sa  djevojkom  i da se ne može sjetiti koliko je bilo sati kada je otišao kući  ali je siguran da je u kuću ušao prije  01,00 časova  i više nije izlazio iz kuće  do 17,00 časova  kada je u njegovu kuću došla policija.  Dodao je da V. M. poznaje izvidjenja i M. je bio u  „A.“  sa svojim društvom  ali  se M. nije miješao,  niti se čupao ni gurao  niti je razvadjao njega    i te momke.  Kritične večeri nije  imao nikakvog kontakta  sa V.M.  niti je sa M. razgovarao.  Kada je po pozivu policije  otišao u službene prostorije  pitali su ga da li poznaje O.  i jeli te noći išao u njihovu kuću  i rekao je da O. ne poznaje niti zna  gdje žive.  Tvrdio je da kritične noći nije išao u kuću O. M. i njegove supruge niti ih poznaje niti zna gdje žive  jer je bio u stanu sa djevojkom.  Nakon nedelju dana njega i V. su odveli u B. P., radi prepoznavanja  gdje su još bila tri momka  potpuno plava   koja su se znatno razlikovali od njega i V..  Ne poznaje O. N. ni njegovog brata niti bi ih poznao  da ih sretne na ulici  a kritične noći nije znao  kako se zovu i prezivaju momci sa kojima je imao nesporazum  osim K. koga je znao izvidjenja. Naredni dan u policiji je saznao   kako se zovu i prezivaju ti momci.  Na glavnom pretresu ne priznajući izvršenje krivičnog djela ni svoju krivicu i ostranjući pri odbrani iz predhodnog  postupka kazao je da  prvi put u životu vidi oštećene i nezna ni gdje žive  ni kosu ni šta su   a kritičnog dana je cijelog dana konzumirao alkohol i prikatično je unijet u kuću koliko je bio pijan  i u kuću ga je unio Č. D.  sa kojim je cijeli taj dan do uveče  konzumirao alkohol  i to  u lokalu preko puta  „Č. s.“ . Nezna ko je bio treći momak koji ga je napao u lokalu „A.“.  Nema ništa protiv sinova oštećenih, više je to bilo guranje nego tuča, bila je  pjanska  i nije zvao inspektora Nenezića niti tražio da se pomiri sa sinovima  oštećenih .  Iz lokala je otišao kući. U ponovnom postupku ostajući pri odbrani koju je dao u istrazi i na ranijim glavnim pretresima dodao je da je tek na suđenju prvi put u životu vidio oštećenog i njegovu suprugu i kazao da je u 2009.godini pa i u julu mjesecu imao mobilni telefon marke "N." i Sim karticu u njemu broja ... i obzirom da je taj operater skuplji prešao je na mrežu 068 i sada koristi takođe telefon marke "N." sa Sim karticom broja .... a što se tiče broja ... isti je ugašen te da misli da je policija u vrijeme izvršenja krivičnog djela imala njegov broj .... jer su ga na taj broj zvali a misli da im je i on dao broj.</span>
</p>
<p class="p1">
<span> </span>
</p>
<p class="p1">
<span>		Branilac optuženog u završnoj riječi ističući da ostaje pri završnoj riječi datoj na glavnom pretresu dana 23.12.2009.godine te da je sud u ponovnom postupku na osnovu listinga utvrdio da u kritično vrijeme optuženi i V. nijesu pozivali sa svog mobilnog telefona niti su pozivani na svoje mobilne telefone te da nema dokaza da je optuženi počinio krivično djelo koje mu se stavlja na teret. Tražio je da sud optuženog oslobodi od optužbe i naknadi mu troškove krivičnog postupka.</span>
</p>
<p class="p1"></p>
<p class="p1">
<span>		Optuženi  R. R.  u završnoj riječi   usvajajući   odbranu svog branioca je kazao da nikada u životu nije vidio oštećene.</span>
</p>
<p class="p1">
<span>			</span>
</p>
<p class="p1">
<span>		U dokaznom postupku sud je saslušao svjedoke – oštećene  O. Lj. i O. M.,  saslušao svjedoke Č.D., V.M. i G. V., pročitao iskaze svjedoka O. N., M.M. i N. Ž.,  izvršio uvid u fotoelaborat  UP PJ Pljevlja broj  369/09 od  12.07.2009.godine, pročitao listing M:tel. za mobilni telefon broja .... za period od 10.07. do 14.07.2009.godine, pročitao akt T:coma od 24.12.2010.godine  i pročitao izvod iz KE za optuženog. </span>
</p>
<p class="p1">
<span>							</span>
</p>
<p class="p1">
<span>		Nakon provedenog dokaznog postupka  i ocjene izvedenih dokaza  i to kako  svakog pojedinačno  tako  i u medjusobnoj povezanosti a pri tom cijeneći  odbranu optuženog ovaj sud nije mogao na pouzdan način utvrditi da je optuženi R. R. izvršio krivično djelo lažno predstavljanje iz čl.383 st.2 u vezi st.1 Krivičnog zakonika CG kako mu se to javnom optužbom stavlja na teret pa ga je sud usled nedostatka dokaza oslobodio od optužbe primjenom čl.363 st.1 tač.3 ZKP-a.</span>
</p>
<p class="p1"></p>
<p class="p1">
<span>		Naime, optuženi R.  ne priznaje izvršenje krivičnog djela ni svoju krivicu  tvrdeći da kritične prilike nije išao  u kuću oštećenih  niti se predstavljao kao policijski inspektor niti poznaje oštećene  niti zna  gdje žive.  Iz lokala „A.“  kritične prilike  je otišao  prije 01,00 časova  kući i  nije izlazio  iz stana  do 17,00 časova  kada su ga pozvali u policiju.  Navodi  da je zajedno sa V. M.  išao u B. P. na prepoznavanje  kao i da je kritične prilike  u lokalu bio prisutan  V. M.  sa svojim društvom  ali da sa V.  nije razgovarao . </span>
</p>
<p class="p1"></p>
<p class="p1">
<span>		Radi utvrdjivanja  odlučnih činjenica  u ovoj krivično pravnoj stvari  te radi provjere odbrane optuženog  sud je izveo  navedene dokaze.</span>
</p>
<p class="p1"></p>
<p class="p1">
<span>		</span><span class="s1">Oštećena  O. Lj.</span><span>  je  izjavila  da je  dana 12.07.2009.godine  oko 01,30 časova  nalazila se  u svojoj porodičnoj kući  . ,  spavala je  a u kući je bio i njen suprug i u jednom momentu je čula  da je neko pozvonio na vrata . Njeni sinovi su bili u gradu pa je ustala da otključa misleći da su zaboravili ključ i kad je otključala vrata  na vratima su se pojavila  dva  njoj nepoznata momka  pa im je rekla „dobro veče“  a oni joj odgovorili „dobro veče“  i rekli da su iz policije i pitali je  da li je O. N.  njen sin. Rekla je da jeste  i pitala   da li je živ i šta se desilo  a oni  pitali  da udju  pa im je  rekla  "izvolite"  i primijetila da je jedan od njih  bio obučen u teget duksericu na raskopčavanje, crne kratke kose,  vidjela mu je na tjemenu glave „cvijet“   i imao crne okrugle oči i djelovao  ubjedljivo kad priča.  Djelovao  je da  kao da dobro poznaje posao policije i kad je ušao sjeo je.  Drugi momak je imao smedju kosu  malo dužu, svijetle oči  i blijed ten  i djelovao je uplašeno  i nije htio da sjedne  a na sebi je imao crnu jaknu,  crne lakovane patike,  i gotovo da ništa nije ni pričao.  Ona i suprug, koji se probudio, su odgovarali na pitanja  koliko N. ima godina, da li ima brata, kako se zove brat, skim se obično druže i taj crni momak je rekao   da je bio incident u lokalu „A.“ u kome su učestvovali njeni sinovi,  pitali su njenog supruga da li se njihovi sinovi druže sa K. M.  i ovom momku  koji   je sjedio  zazvonio je  telefon  i on je sa nekim kratko razgovarao i rekao da ga zove  D.  kolega iz policije  a  on rekao  da to najvjerovatnije nijesu njihovi sinovi, izvinili se i otišli iz kuće.  Njen suprug je izašao da ih isprati  a ona  pozvala telefonom sina N.  i rekla  mu da je dolazila policija  a on joj rekao da to nije policija  i da se  oni nalaze u policiji, te da su kod njih u kuću najvjerovatnije dolazili  momci sa kojima su se posvadjali. Kada je to ispričala mužu  njen muž  je izašao ispred kuće da obidje kola  i kad se vratio  rekao da je našao  kolac  na stepenicama ispred ulaznih vrata i unio ih u kuću. Tvrdila je   da je optuženi lice koje je kritične večeri zvonilo na vrata njene kuće  i lice  koje  je u njenoj kući bilo sa još jednim licem i predstavili se kao inspektori policije te da ona nije bila na prepoznavanju u B. P.. Kazala je da su izvršioci ovog djela optuženi R. i V. te da kada je kritične prilike otvorila vrata V. je rekao "mi smo iz SUP-a", optuženi R. je ćutao i V. je prvi ušao u kuću a R.za njim i dok je bio u kući R. nije pričao telefonom. </span><span class="s1">Oštećeni O.M.</span><span>  je  izjavio  da je dana 12.07.2009.godine  oko 01,30 časova  bio u svojoj porodičnoj kući i spavao , u kući je bila i njegova supruga  i u jednom momentu su čuli da je neko pozvonio na  vrata , djeca su im bila u gradu pa je supruga ustala  da otključa vrata  misleći da su oni zaboravili ključ.  Kad je otključala vrata na vratima su se pojavila dva lica u civilu  i razgovarala su sa njegovom   suprugom i jedan od njih je pitao „jeli se vaš sin zove N.“  i supruga odgovorila da je tačno  i pitala šta se desilo  a jedan od njih dvojice rekao „mi smo iz SUP-a,  bio je neki incident u „A.“, možemo li ući u kuću“ a supruga je svo vrijeme govorila  „ jeli živ, šta se desilo“.  Oštećeni navodi da je tada ustao  i sišao u dnevnu sobu  gdje je zatekao  da jedan od njih dvojice sjedi u fotelji  a drugi je stajao  pa je pitao šta se desilo  a onaj što je stajao mu odgovorio „ništa strašno bio je neki incident u „A.“.  Pitao  je gdje su mu sinovi  a ovaj isti mu odgovorio  da su u policiji i pitao  sa kim se druži N.,  družili se sa K. M.  pa je rekao da se druži a supruga  je rekla da je sa M.otišao u grad.  To lice je pitalo  ima li N. starijeg  brata i kako se zove  i tada je  osobi koja je sjedila  zazvonio telefon  i on je rekao  da razgovara sa nekim D. iz SUP-a  i da to najvjerovatnije nijesu njegovi sinovi već da je greška, da je to neki O. iz P.. Tada je njegova supruga  pokušala da zove N. telefonom  a ta   osoba je rekla  da ga ne zovu  pa je supruga odustala  a tada su njih dvojica rekli  da moraju da idu  i da se izvinjavaju  pa su se pozdravili, on ih je ispratio do vrata  a oni otišli pješke do kuće S. gdje su malo stajali oko jedne šupe.  U medjuvremenu  supruga je pozvala N. koji je rekao da ne otvaraju nikome i ko zna koje .  Nakon toga izašao je ispred kuće  i primijetio  drveni kolac na stepenicima u blizini ulaznih vrata,  praktično ispred ulaznih vrata, pa je taj kolac unio u hodnik . Nakon  nekih sat  do sat ipo  sinove je  kući dovezao K.M. a iza  njih je bilo u pratnji policijsko vozilo.  Na prepoznavanju je  sa sigurnošću oko 50% prepoznao  optuženog R. i V.  i sada kada se sjeti njihovog lika    siguran je i  100% da su kritične prilike  u njegovu kuću dolazili R. i  V.  te da je tako  može da se zakune u djecu  i u krst i  svijeću  da je optuženi lice  koje je kritične večeri bilo  u njegovoj kući  i predstavilo se  kao inspektor policije. Oštećeni O.M.je u ponovnom postupku kazao da se optuženi R. kritične prilike predstavio riječima "mi smo iz SUP-a", telefonom je razgovarao onaj drugi a optuženi je samo rekao u jednom momentu "možda je greška, to nijesu vaši sinovi". </span>
</p>
<p class="p1">
<span>	</span>
</p>
<p class="p1">
<span>		Sud je cijenio  iskaz svjedoka – oštećenih  O. Lj. i M.  i stekao ubjedjenje  da su ova dva  svjedoka  bila  krajnje istinita  i nepristrasna  u svom kazivanju a na ime da su kritične prilike došla dva lica koja su se predstavila kao policajci,  te da su veoma detaljno   i na jasan način  opisali  ta dva lica i tok razgovora koji je kritične prilike vođen u njihovoj kući. Zato navode oštećenih da su kritične prilike u njihovu kuću došla dva muška lica koja su se predstavila kao policajci, koji su ušli u kuću i sa njima vodili razgovor sud prihvata kao istinite.  </span>
</p>
<p class="p1"></p>
<p class="p1">
<span>		Svjedok O.N.  je izjavio  da je kritične prilike bio u lokalu „A.“  sa bratom M. i drugovima K. M. i M. M.  i te noći mu je optuženi  Rondović upućivao rečenice sa željom da mu  kaže kako će da ga ubije,  isiječe, izbode i zakolje  pa su to prijavili policiji i policija ih saslušala. Kazao   je da dok su bili u policiji   pozvala ga je telefonom majka i pitala šta se desilo u „A.“  navodeći </span>
</p>
<p class="p1">
<span>da je neko iz policije došao i rekao  da je došlo do incidenta.  Pošto je bio u policiji  pitao je policiju   da li su oni  poslali svoj   interventni odred  na njegovu kuću  i odgovor je  bio odričan  pa ih je zamolio da  pošalju svoje snage  njegovoj kući  i da ustanove ko se to u stvari predstavlja kao policija. Policija je otišla  ali nikog nije zatekla  pa su rekli   da će provjeriti  da li je R.kod kuće  i poslije provjere kazali  da ga nijesu zatekli kući.  Predpostavlja  da je optuženi sa svojim prijateljima  te noći dolazio u njegovu kuću, i  to predpostavlja  jer mu je prije toga u „A.“ optuženi  prijetio  da će da ga izbode, zakolje  i isiječe.  Kazao je da optuženog prije nije poznavao  a možda ga je znao izvidjenja  i  nikada  ranije nije imao nesporazum  niti sukog  ba optuženim  a dva momka koja su  bila kritične prilike sa optuženim je poznavao izvidjenja  i   ni sa njima nije    ranije imao sukob. </span>
</p>
<p class="p1"></p>
<p class="p1">
<span>		Sud je cijenio iskaz svjedoka O.N. i isti prihvatio  kao istinit i nepristrasan  smatrajući da je svjedok  istinito i jasno izjavio  samo ono što mu je lično poznato te da on, kao što i sam navodi,  predpostavlja da su optuženi i njegovi prijatelji te noći dolazili njegovoj kući. </span>
</p>
<p class="p1"></p>
<p class="p1">
<span>		</span><span class="s1">Svjedok  G. V.</span><span> je posvjedočio  da je zaposlen u UP PJ Pljevlja  kao inspektor   za suzbijanje krvnih  i seksualnih  delikata  a u vezi predmetnog dogadjaja  poznato mu je samo ono što je službeno radio a to je  da je dana 12.07.2009.godine  oko 12,00 časova u UP PJ   došao   O.M.i prijavio  da su iza ponoći  došla kod njega dva lica koja su se predstavila kao inspektori policije  i  pominjao je   kolje oko kuće . Svjedok G. navodi  da je pozvao  O. M.  i njegovu suprugu da dodju u policiju da daju izjave a nakon toga otišao na lice mjesta sa krim.tehničarom koji je fotografisao  kolje oko kuće   o čemu je sačinjen fotoelaborat.  Nije mu poznato da li je neko od kolega prethodne noći  tražio optuženog  na njegovom stanu  a tačno je da je  10 do 15 dana  nakon dogadjaja  odnosno prijave O.  išao sa R. i V. M. u B. P.  na prepoznavanje  kojim je rukovodio  Viši   državni tužilac R..  Prije prepoznavanja  nije   pokazivao O. fotografije R. i V.a kad je R. pozvao telefonom da dodje u policiju  R. je došao  možda za  dvadesetak  minuta.  </span><span class="s1">Svjedok N.</span><span> </span><span class="s1">Ž. </span><span> je kazao da radi u UP PJ Pljevlja  i to u stanici policije kao vodja sektora  i sjeća se  jednog vikenda  u mjesecu julu  kad je bio dežurni  u stanicu policije je došla informacija  da je došlo do narušavanja javnog reda i mira  ispred lokala „A.“  pa je pošao na lice mjesta ali  tamo  nije zatekao nikoga  obzirom da je interventna jedinica   već u stanici policije  odvela dvojicu braće O. i još dvojicu momaka.  Obavio je razgovor  sa O.  i   oni su mu rekli  da su se tukli sa licem koje ima nadimak R. i da oni predpostavljaju  da je u pitanju R..  Dok je obavljao razgovor  jedan od O. mu je dao telefon,  na telefonu je bilo neko lice  koje je govorilo „nek dodju O. da se pomirimo“ ali to   lice  nije htjelo da se predstavi  pa je tražio   da dodje u policiju ako želi pomirenje  ali to lice nije  htjelo da dodje u policiju.  U toku  obavljanja razgovora  jedan od  O. mu je rekao  da mu je otac ili majka javili  da su u stan kod njih došli  neki momci  u civilu  za koje   su roditelji  pomislili  da  su njihovi drugovi  a ta lica  se predstavili kao policijski inspektori.  Braću O.  je policija otpratila zbog kuće   zbog sumnje da opet ne bude kakve tuče u gradu  obzirom na zvanje tog lica na telefon i obzirom na lica  koja su se predstavila  u kući O. kao  inspektori. Kazao je i to  da je te noći nekoliko puta išao  do zgrade u kojoj živi optuženi R.i na interfonu pritiskao  stan  R.  ali mu niko nije odgovarao, išao je oko 03,00 časa  izjutra  a  negdje u 05,00 časova je ušao u zgradu zato što mu je jedna žena otvorila  vrata  zgrade i zvonio na vrata  stana R.  ali nije pozivao niti govorio policija, niko mu  nije otvorio  i nezna da li je neko bio unutra ili nije. </span>
</p>
<p class="p1"></p>
<p class="p1">
<span>		Iskaze  svjedoka  G.  i N.  sud prihvata  u cjelosti  kao  objektivne  i istinite smatrjaući da su ova dva svjedoka  istinito posvjedočila  sve što im je u vezi kritičnog dogadjaja  poznato a u okviru vršenja njihovih službenih radnji – inspektora UP PJ Pljevlja. </span>
</p>
<p class="p1"></p>
<p class="p1">
<span>		Optuženi R. tvrdi da je kritične prilike  bio  u alkoholisanom stanju,  da je bio u društvu sa Č. D. ,  da  je iz lokala  „A.“  otišao pravo na stan  gdje  ga je čekala  djevojka M.M.i da nije izlazio sjutradan  do  17,00 časova.  Sa V. M. kritične prilike nije imao nikakvog  kontakta niti sa njim razgovarao.  Radi provjere  ovih navoda optuženog  sud je saslušao svjedoke Č. D., M.M. i V.M..  </span><span class="s1">Svjedok Č. D.</span><span> je potvrdio da je u noći 11/12.07.2009.godine bio u lokalu  „A.“  u društvu sa  optuženim, da su obojica bili u pripitom stanju kao i da je u jednom momentu došlo do nesporazuma izmedju optuženog i momaka koji su stajali do njih  ali da se sve završilo razgovorom. Prije 01,00 časova poponoći otpratio je R. do njegovog stana, ušao  sa njim u stan gdje su zatekli R.u  djevojku M..  Zadržao  se u stanu kod R.  nekoliko minuta  i otišao. V.M. nepoznaje ali  poznaje dečka po nadimku M..  Kada je otišao od R. svratio je u lokal „A.“  da vidi da nisu  ostali šta dužni, kratko se zadržao,  momci sa kojim se R.  pogurao više nijesu bili tu  i  nakon toga otišao svojoj kući.  U lokalu optuženi nije prijetio  O. i nemože da garantuje da  R. nije izlazio iz svog stana  ali  kada je on izašao iz R. stana R. je ostao u stanu. Zna da je broj mobilnog telefona optuženog u vrijeme izvršenja krivičnog djela 067 i 85 i da su bile neke devetke (9) u zadnja tri broja ali da sada ne može da se sjeti tačnog broja. </span><span class="s1">Svjedokinja M.M.</span><span>  je  kazala  da  je  dana 11.07.2009.godine  oko 22,00 časa  bila sa svojim  momkom optuženim R. u lokalu u T. ulici  pa je otišla u njegov stan  a on ostao u gradu.  Negdje oko 00,30 časova   ili 00,45 časova  u stan su došli  optuženi i  momak  koga zna  kao Č., bili su pijani  i Č.je odmah otišao  a ona i R. ostali u njegovom stanu sve do 11,00 časova kada je otišla  kući.  Tvrdila je da  optuženi nije izlazio iz stana od kad je došao  pa do 11,00 časova  kada je ona otišla. Dok je bila sama u stanu optuženog  nije niko dolazio.  </span><span class="s1">Svjedok V.M.</span><span> je kazao  da je kritične prilike bio  sa svojim društvom  u lokalu „A.“ , optuženog poznaje izvidjenja  i vidio ga je u lokalu u društvu sa   momkom koga zna  kao Č. i negdje   oko pola sata  iza ponoći vidio je neku gužvu ispred lokala , on je tada bio  u unutrašnjosti lokala i nije bio,  nezna   ko je učestvovao u gužvi  a kad se gužva razišla  vidio je optuženog ispred lokala  i to u vidno pijanom stanju pa mu je prišao i pitao ga da ga otprati  ali je tada  došao Č. i rekao da će on otpratiti optuženog . Svjedok  V. navodi da je vidio kako su R. i Č.otišli put R. stana i praktično je Č. nosio R..  Nezna gdje su otišli  ali su otišli u pravcu stana optuženog.  Te noći   više nije vidjao R. i nezna da li je   R. išao kući O. . Svjedok V.  navodi  da on nije išao kući O.  ali da je išao  u B. P.na prepoznavanje koje nije bilo regularno  jer su pored njega i R. koji imaju crnu kosu  na prepoznavanju ubačena  tri momka plave  kose i logično je da će O. koji je kazao  da su kod njega bili  momci  crne kose pokazati na njega i R.. Zbog ovog   krivičnog djela odgovara kao maloljetnik ali još nije dobio  presudu.  Svjedok V. navodi  da je  nakon što su  R. i Č. otišli  zadržao se jedno 15 minuta  i otišao  svojoj kući. Svjedok V. je u ponovnom postupku kazao da je u julu mjesecu 2009.godine imao mobilni telefon broja .... i da sada ne koristi taj broj već u nazad 10 do 15 dana kupio je novu karticu sa brojem ...... Za ovo krivično djelo je odgovarao kao maloljetnik i izrečena mu je mjera, odgovarao je nizašta i valjda je sud trebao da utvrdi činjenice te da smatra da sudija za maloljetnike nije utvrdio pravo činjenično stanje.</span>
</p>
<p class="p1"></p>
<p class="p1">
<span>		Sud je   cijenio iskaze svjedoka  M., Č. i V.  ali je stekao ubjedjenje  da ovi svjedoci  bili  iskreni  i istiniti  u svom kazivanju bez obzira na činjenicu da je  svjedokinja M. djevojka  optuženog,  svjedok Č. dobar drug sa optuženim  a svjedok V. je  svjedočio samo ono  što mu je poznato. Iz ovih razloga  sud je prihvatio  iskaze  svjedoka M. M., V. M. i Č. D.  kao istinite   i nepristrasne.</span>
</p>
<p class="p1"></p>
<p class="p1">
<span>                        Iz listinga M:tela od 07.12.2010.godine koji je operater za ... mrežu koju je u kritično vrijeme koristio V. M. obzirom da je imao mobilni telefon broja .... nesumnjivo se utvrđuje da u kritično vrijeme dakle dana 12.07.2009.godine oko 01,30 časova nije bilo ni odlaznih ni dolaznih poziva broja ..... a oštećeni su kazali da je V. dok je bio kod njih kući zazvonio telefon i da je V.rekao nakon što je obavio razgovor na mobilni telefon saopštio da je razgovarao sa inspektorom D.. Iz akta operatera mreže .... T:com od 24.12.2010.godine utvrđuje se da u periodu od 10.07.2009. do 14.07.2009.godine nije bilo komunikacija za broj optuženog R. ..... </span>
</p>
<p class="p1"></p>
<p class="p1">
<span>		Dakle,  na osnovu   objektivnog  i kategoričkog iskaza svjedoka- oštećenih   O. M. i Lj., iskaza svjedoka O.N., G.V. i N. Ž.  sud je  na   nesumnjiv  način    utvrdio   da su dva muška lica i to jedan muškarac crn i crnih okruglih očiju a drugi muškarac smeđ kako to navode oštećeni kritične prilike došli u kuću oštećenih O.i lažno se predstavili kao policijski službenici, obavili razgovor sa oštećenim i u toku njihovog boravka u kući smeđem muškarcu je zazvonio mobilni telefon pa je nakon obavljenog razgovora to muško lice kazalo da je razgovaralo sa inspektorom D. a drugo muško lice da se vjerovatno radi o grešci nakon čega su napustili kuću oštećenih. Međutim, obzirom na iskaze svjedoka M. M., Č.D. i V. M. kao i na osnovu listinga operatera mobilne telefonije M:tela i T:coma za brojeve telefona koje su u kritično vrijeme koristili optuženi i V. M. ovaj sud nije mogao na pouzdan način utvrditi da su te dvije muške osobe koje su se kritične prilike oštećenim predstavile kao službenici policije optuženi R. i V. M.. Ovo iz razloga što je listingom operatera .... mreže utvrđeno da u vrijeme kada je po iskazu oštećenih u njihovoj kući zazvonio mobilni telefon V. i V. obavio razgovor utvrđeno da nema ni dolaznih ni odlaznih poziva ka broju .... koje je u to vrijeme koristio V.M.. I optuženi R. i svjedok V. imaju crnu kosu a oštećeni su lica koja su došla u njihovu kući i predstavili se kao službenici policije opisali i to jedno lice kao momka kratke crne kose i crnih okruglih očiju a drugog momka kao momka smeđe kose, svjetlih očiju i blijedog tena. Oštećeni su bili kategorični da je V. zvonio mobilni telefon međutim prema listingu ... mreže zaključuje se da u kritično vrijeme V. M. nije mogao zvoniti mobilni telefon obzirom da u kritično vrijeme nema niti odlaznih niti dolaznih poziva za ovaj broj. Ovako utvrđene činjenice ne pružaju dovoljno osnova za utvrđivanje krivice i krivično pravne odgovornosti optuženog R. i na osnovu istih se ne može na pouzdan način utvrditi da je optuženi R. R. izvršio krivično djelo lažno predstavljanje iz čl.383 st.2 u vezi st.1 Krivičnog zakonika CG kako mu se to javnom optužbom stavlja na teret pa ga je sud usled nedostatka dokaza a primjenom čl.363 st.1 tač.3 ZKP-a oslobodio od optužbe.</span>
</p>
<p class="p1"></p>
<p class="p1">
<span>		Sud je donio rješenje da se ne izvodi dokaz vještačenja po vještaku za telekomunikaciju a ovo iz razloga što je činjenično stanje vezano za komunikaciju mobilnih telefona odnosno brojeva mobilnih telefona koje su u sporno vrijeme koristili optuženi i V.M. utvrđeno da u kritično vrijeme a to je oko 01,30 časova dana 12.07.2009.godine nije bilo komunikacija brojeva optuženog i V. M..</span>
</p>
<p class="p1"></p>
<p class="p1">
<span>		Shodno čl. 203 ZKP-a  sud je odlučio da troškovi krivičnog postupka padaju na teret budžetskih sredstava ovog suda a o istim će biti odlučeno posebnim rješenjem u skladu sa odredbama čl.200 ZKP-a.</span>
</p>
<p class="p1"></p>
<p class="p1">
<span>		Oštećeni O. M. je postavio imovinsko pravni zahtjev  i to u iznosu od 10.000 eura . Oštećena O.Lj. je na ime imovinsko pravnog zahtjeva  tražila iznos od  10.cijena rada u Crnoj Gori.  Kako je sud optuženog oslobodio optužbe i  sud  to je sud oštećene  radi ostvarivanja imovinsko pravnog zahtjeva  a shodno čl.212 ZKP-a  uputio  na parnicu. </span>
</p>
<p class="p1">
<span>		 </span>
</p>
<p class="p1">
<span>		</span>
</p>
<p class="p1"></p>
<p class="p1">
<span>	        </span><span class="s1">OSNOVNI SUD U PLJEVLJIMA , dana  28.12.2010.godine</span><span> .</span>
</p>
<p class="p1"></p>
<p class="p1">
<span>Zapisničar, 					                               S u d i j a , </span>
</p>
<p class="p1">
<span>Zora Leković 						             Ljiljana Popović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span>
</p>
<p class="p1">
<span>		Protiv ove presude dozvoljena je žalba u roku od 8.dana po prijemu </span>
</p>
<p class="p1">
<span>		Iste Višem sudu B. Polje, a preko  ovog suda. </span>
</p>
<p class="p1"></p>
<p class="p1"></p>
<p class="p3"></p>
<p class="p3">
<span class="s1">DOSTAVITI:</span>
</p>
<p class="p3">
<span class="s1">1 x ODT Pljevlja</span>
</p>
<p class="p3">
<span class="s1">2 x Oštećenim</span>
</p>
<p class="p3">
<span class="s1">1 x Optuženom</span>
</p>
<p class="p3">
<span class="s1">1 x Braniocu optuženog</span>
</p>
<p class="p3"></p>


</body>
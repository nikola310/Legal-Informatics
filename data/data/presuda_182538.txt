<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span>
</p>
<p style="text-align:right">
<span></span><span></span><span></span><span></span><span></span><span></span><span></span><span></span><span>               </span><span class="span2">K.br.27/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2"></span><span>Osnovni sud u Pljevljima, kao prvostepeni krivični sud, po sudiji Sanji Aničić, uz sudjelovanje zapisničara Milanke Šestović, u krivičnom prdmetu protiv okrivljene Đ. J. iz P., zbog krivičnog djela povreda slobode opredjeljenja pri glasanju iz čl.186. st.1. Krivičnog zakonika Crne Gore, po optužnom predlogu ODT Pljevlja Kt.br.152/14 od 10.10.2014. godine, nakon održanog glavnog i javnog pretresa u prisustvu zamjenika ODT Pljevlja G. S., okrivljene Đ. J. i njenog branioca F. M., advokata iz P., dana 16.10.2015. godine donio je a dana 19.10.2015.godine u prisustvu optužene Đ. J. a u odsustvu  ODT P. i branioca optužene, javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Optužena  </span><span class="span2">Đ. J.</span><span>, JMBG ... od oca M. i majke Z. rođ. P., rođena .....godine u mjestu H., opština P., sa prebivalištem u K., opština P., državljanka Crne Gore, govori crnogorskim jezikom, završila pravni fakultet, po zanimanju diplomirani pravnik, neudata, majka jednog djeteta, srednjeg imovnog stanja, ranije neosuđivana, zaposlena u opštini P. na radnom mjestu komunalni policajac.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">KRIVA JE</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>&nbsp;</p>
<p>
<span>dana 25.05.2014.godine, oko 13,30 h u mjestu K., opština P., kao funkcioner D. p. s., svjesna svog djela čije izvršenje je htjela, znajući da je njeno djelo zabranjeno, na protivpravan način uticala na oštećene C. D. i C. M. da na lokalnim izborima glasaju za izbornu listu D. p. s. i njenog kandidata za odbornika M. L. Đ., na način što je putem telefona oštećenoj C. M. nudila novac da bi njena porodica glasala za DPS, uz riječi da će L.svakako doći na vlast, dok je oštećenom C. D. uputila riječi “L. je naš čovjek, dobro bi bilo da se podrži, mi ionako dobijamo izbore. Dobro bi bilo da glasate, jer znaš posle izbora treba gledati kako će se živjeti, mi ionako dobijamo, prenesi majci i ocu”, pa kada je oštećeni C. rekao “ne”, okrivljena je uzela torbicu iz koje je izvadila novčanik i potežući za novac koji se </span><span>nalazio u novčaniku rekla “evo daću vam po 50,00 €”, nakon čega je počela da vadi novac iz novčanika, </span>
</p>
<p>&nbsp;</p>
<p>
<span>čime je izvršila krivično djelo povreda slobode opredjeljenja pri glasanju iz čl. 186.st.1. Krivičnog zakonika CG,</span>
</p>
<p>&nbsp;</p>
<p>
<span>pa joj sud na osnovu navedenog zakonskog propisa i primjenom čl. 4,5,13,15,32,33,36,42,52,53 i 54 Krivičnog zakonika Crne Gore te čl. 226, 229, 239 i 374 ZKP-a</span>
</p>
<p>&nbsp;</p>
<p>
<span>i z r i č e</span>
</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span> Sa kojom se optuženoj utvrdjuje kazna zatvora u trajanju od 6 (šest) mjeseci i istovremeno određuje da se ista neće izvršiti ukoliko optužena u roku od dvije godine od dana pravosnažnosti ove presude ne izvrši novo krivično djelo.</span>
</p>
<p>&nbsp;</p>
<p>
<span> Optužena je dužna platiti Budžetu Crne Gore na ime paušala  iznos od 27,50 €, u roku od 15 dana po pravosnažnosti presude, pod prijetnjom prinudnog izvršenja.  </span>
</p>
<p>&nbsp;</p>
<p>
<span>Imovinsko pravnog zahtjeva nije bilo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Kt.br.152/14 od 10.10.2014. godine Osnovno državno tužilaštvo u P. je optužilo okrivljenu Đ. J. iz P., zbog krivičnog djela povreda slobode opredjeljenja pri glasanju iz čl.186.st.1. Krivičnog zakonika CG, navodeći da je okrivljena krivično djelo izvršila na način, mjesto i vrijeme kako je to bliže opisano u izreci ove presude. Nakon što je precizirala optužni predlog zamjenik ODT-a je u završnoj riječi ostala pri preciziranom optužnom predlogu i predložila da sud okrivljenu oglasi krivom i osudi po zakonu.</span>
</p>
<p>&nbsp;</p>
<p>
<span>Okrivljena je u svoju odbranu na zapisniku ODT-a Pl. od 08.10.2014.go</span><span>dine istakla da je funkcioner D</span><span>. p. s., od njenog zasnivanja je član i jedan od tri sekretara opštinskog odbora DPS-a, te u skladu sa statutom partije obavlja poslove koji podrazumijevaju i angažovanje u izbornim procesima. Zbog bolesti člana porodice boravila je u B. od 21.04. do 19.05.2014.godine, zbog čega nije bila uključena u kampanju za lokalne izbore koji su se održavali 25.05.2014.godine. Istakla je da je zaposlena u opštini P., na radnom mjestu komunalni inspektor. Odmah po povratku iz B. dana 20.05.2014.godine je počela da radi, a na dan održavanja izbora bila je dežurna. Tog dana oko 14,30 h, je pošla kolima iz K., od svoje kuće u P. putem koji prolazi pored kuće C. M.. U blizini puta stajali su C. D. i njegov otac M., D. je mahao rukama i nešto je pričao ali ona nije čula šta govori. Pošto na putu nije bilo nikog drugog parkirala je vozilo, izašla iz istog, pozdravila se sa D. ocem i prišla mu, a u momentu dok se okretala pema M. da se pozdravi sa njim D. je rekao “evo sad ću da te snimam telefonom" i počeo je da vrišti govoreći "evo je dolazi da mi nudi pare, evo DPS-ovci su ubili nekog na G.. Evo stala je da mi nudi pare, da mi nudi posao, koliko daješ 50,00 €, 100,00 €, 200,00 €”. Iz njega je izbijala mržnja usmjerena prema njoj i DPS-u. Njegov otac mu je rekao </span><span>budalo jedna smiri se šta to govoriš, a njoj je rekao da ne obraća pažnju na njega. Istakla je da sa D. nije progovorila ni jednu riječ, da je razgovarala sa njegovim ocem i u jednom momentu je rekla “djeteta mi ne znam šta se dešava”, rekla je i “nemoj M. zbog naših roditelja”, jer je M. otac bio komšija sa njenim ocem i bili su u dobrim odnosima, molila je M. da je D. ne napada i u jednom momentu se okrenula i pošla prema svom autu, a M. je ispratio i potapšao po ramenu. Pojasnila je da je izašla iz vozila kada je vidjela da D. maše rukama jer je mislila da je zovu zbog prevrnutih kontejnera, ona je bila dežurna, a u blizini više nikoga nije bilo. Naime, primijetila je u prijepodnevnim časovima obilazeći grad kao inspektor da su prevrnuti kontejneri u blizini kuće C., tog jutra je oko 10,00 ili 11,00 h, na telefon pozvala D. majku M. da je pita ko je prevrnuo kontejnere pošto se C. često žale komunalnoj policiji na problem iz komunalne oblasti. U telefonskom razgovoru M. joj je rekla da D. treba nešto da joj kaže te je ona pozvala D. da dođe kod nje kući, ali joj je M. odgovorila da se on stidi i da ne bi da dolazi kod optužene. Pošto ona tada nije imala vremena da se vidi sa D. to je kad je vidjela da stoji na putu i da maše rukama pomislila da on hoće da joj kaže ko je prevrnuo kontejnere te je zbog toga i zaustavila svoje vozilo. Navedenog dana nije nikome nudila novac niti je ucjenjivala oštećenog, nije mu prijetila, niti je na bilo koji drugi način uticala da na lokalnim izborima glasa za DPS, sve je dogovoreno, isplanirano, iscenirano kako bi DF ostvario bolji rezultat. Mjesec dana prije izbora C. D. je počeo da radi u JP “V.” čiji je direktor M. L., predsjednik DF-a u P., a po njenom saznanju nakon izbora dobio je rješenje o stalnom radnom odnosu pošto je tog dana na ovaj način odradio to što mu je naloženo od strane L. te je tako vjerovatno i zaslužio posao. Na glavnom pretresu je ponovila da je jedini razlog što je svratila bio taj što je D. mahnuo da svrati, bila je dežurna i mislila je da se radi o problemu sa prevrnutim kontejnerima. Neko je obavijestio njenog šefa da su tu kao i kod škole u K. prevrnuti kontejneri i on joj je sugerisao da vidi šta se to radi i ko to radi, mada je to ona i sama vidjela. Zbog toga je i nazvala C. M. koja je obično prijavljivala komunalnoj policiji te probleme, nazvala je da pita zna li ko je to uradio, pa pošto je rekla da će se raspitati i da je pozove kasnije ona je i nazvala još jednom tog istog dana. U tim telefonskim razgovorima oko izbora nije bilo nikakve priče. Dok je razgovarala sa D. i sa M. oštećena M. nije bila prisutna u dvorištu, a gdje se nalazila to optužena ne zna. </span>
</p>
<p>&nbsp;</p>
<p>
<span>U završnoj riječi branilac optužene je istakao da se iskazima oštećenih - svjedoka ne može vjerovati jer su njihovi iskazi nepouzdani, protivrječni sa iskazima koji su dali pred tužiocem kao i međusobno protivrječni. Motiv C. D. da iskonstruiše čitavu ovu priču se nalazi u njihovim iskazima posebno u dijelu u kom su tvrdili da je oštećeni C. D. bez stalnog posla, a uvidom u ugovor o radu na neodređeno vrijeme se utvrđuje da je oštećeni D. primljen na rad kod JP “V.” na neodređeno vrijeme od 01.07.2014. godine i to još za vrijeme dok mu je trajao radni odnos na određeno vrijeme, koji se završavao 30.07.2014.godine. Direktor JP “V.” je do razrješenja bio M. L. - predsjednik N. s. d. koja je u okviru DF nastupila na lokalnim izborima u P.. Prilikom razgovora sa optuženom D. joj je prijetio sa DF-om, odnosno rekao je da će snimak biti dostavljen DF-u, što je i urađeno i taj snimak je donio velike neprijatnosti optuženoj kao i druge političke reperkusije, koje neće biti izbrisane ni sa oslobađajućom presudom. Dakle, oštećeni D. sve je ovo zamislio da bi pokazao vjernost svojoj političkoj opciji. Posebno je istakao da je činjenično stanje utvrdjeno u ranijem postupku u potpunosti potvrdjeno transkriptom razgovora izmedju optužene i svjedoka oštećenog C. D. u kome se nigdje ne pominje da je optužena nudila novac D.. Oštećeni C. D. je neuvjerljivo tvrdio da je izbrisan dio snimka od prilaska automobilu iz koga je optužena navodno trebala da uzme novac i da mu ga preda, moguće pristiskom ruke optužene na telefon koji je on držao ušaci, koju činjenicu pominje tek na poslednjem saslušanju. Svjedoci C. D. i C. M. su u pogledu ključnog pitanja - da li je optužena nudila novac rekli neistinu koja je demantovana </span><span>transkriptom razgovora. Konačno je predložio da se optužena oslobodi krivične odgovornosti. Troškove postupka je tražio. </span>
</p>
<p>&nbsp;</p>
<p>
<span>U završnoj riječi optužena je u svemu prihvatila završnu riječ svog branioca i istakla da  je nepravedno veoma skupo platila cijenu ovog ispolitizovanog slučaja i doživjela je kao neprocjenljivu moralnu štetu koja se ne može nadoknaditi. </span>
</p>
<p>&nbsp;</p>
<p>
<span>Radi utvrđivanja odlučnih činjenica i donošenja pravilne i zakonite odluke sud je  u dokaznom postupku saslušao svjedoke -oštećene C. D. i C. M. kao i svjedoke C. M., V. R., L. S. i L. D., izvršio uvid u raspored rada komunalnih policajaca- inspektora za mjesec maj 2014.godine koji je zaveden pod brojem 365-173/2014-1 od 30.04.2014.godine, pročitao uvjerenje Ministarstva pravde br.0203/10719 od 11.11.2014.godine, pročitao rješenje JP "V." br. 01-152 od 03.02.2015.godine, pročitao Ugovor o radu na neodređeno vrijeme br. 01-1887 od 30.06.2014. godine, pročitao sporazum o realizaciji programa sezonskog rada br. 01-1291 od 30.04.2014. godine i pročitao izvještaj o video vještačenju br. 2659/15 Forenzičkog centra Danilovgrad.</span>
</p>
<p>&nbsp;</p>
<p>
<span>Nakon provedenog dokaznog postupka i nakon ocjene izvedenih dokaza kako svakog pojedinačno tako i u medjusobnoj povezanosti jednog sa drugim sud je zaključio da je okrivljena Đ. J. iz Pl. izvršila krivično djelo povreda slobode opredjeljenja pri glasanju iz čl. 186 st. 1 KZ CG, koje joj je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude.</span>
</p>
<p>&nbsp;</p>
<p>
<span>Svjedok - oštećeni C. D. je na zapisniku ODT Pljevlja, kao i na glavnom pretresu pred ovim sudom, naveo da je dana 25.05.2014.godine, na dan održavanja lokalnih izbora, negdje oko 09,00 h J. Đ. pozvala njegovu majku M. na mobilni telefon i rekla joj da bi bilo dobro da oni glasaju za DPS, za L. Đ., a da oni, mislila je na DPS, ionako dobijaju, da se pazi kako će se dalje živjeti nakon izbora, da razmisli o tome pa će je opet zvati. Oko 12,00 h, J. je opet pozvala na mobilni njegovu majku ponavljajući istu priču, a njegova majka je rekla da neće glasati za L. i kazala da je više ne zove. Oba puta on se nalazio van kuće ali mu je sadržinu ovih razgovora ispričala upravo njegova majka. Oko 13,30 h, J. je ponovo pozvala njegovu majku na mobilni telefon, on je bio u neposrednoj blizini majke i slušao je razgovor između njih dvije. Razgovor nije dugo trajao, a kako mu je majka rekla tekao je u istom pravcu kao i predhodna dva, da se vrbuju on i njegov otac da glasaju za DPS kao i majka, ali joj je majka odgovorila “ne, evo D. pita može li da se nađe sa tobom i da popriča sa tobom” jer je on rekao majki da kaže J. da dođe gdje želi, da će je on sresti i da konačno kaže šta hoće više. Joka je rekla da će doći do garaža Č. Đ., te se on nakon 15 minuta sreo sa J. na javnom putu kod garaže Č. Đ., na udaljenosti od oko 10 metara od njihove porodične kuće. J. je došla svojim PMV, izašla iz auta i ostavila otvorena vrata vozila sa strane vozača, a on je prišao do J. auta, stali su ispred njega i on je pitao “pobogu gospođo, šta ćete više, zar nije dovoljno jednom da vam kažemo”. Na to mu je J. odgovorila “pa D. znate danas su izbori. L. je naš čovjek, dobro bi bilo da se podrži, mi ionako dobijamo ove izbore. Dobro bi bilo da glasate, jer znaš posle izbora treba gledati kako će se živjeti, mi ionako dobijamo, prenesi majci i ocu”. Kad je on na to viknuo “ne” optužena je potegla za ženskom torbicom koja se nalazila u autu, kad je uzela torbicu iz nje je izvadila novčanik, otvorila ga je i držeći novčanik u jednoj ruci drugom rukom je potegla za novčanice koje su se nalazile u novčaniku i rekla “evo daću vam po 50,00 €” i počela je da vadi novac iz novčanika. Ne zna koju sumu novca je izvukla iz novčanika, to nije mogao da vidi, ali se sigurno radilo o povećoj sumi novca, jer su sve bile papirne novčanice debljine oko 2 -3 cm. Uvidjevši da je to podmićivanje, ucjenjivanje i omalovažavanje, kao savjestan građanin poželio je da sve to snimi te je uključio kameru na </span><span>mobilnom telefonu koji je zajedno sa kutijom cigareta držao u ruci. Za to vrijeme mu je majka bila u kući a otac u vrtu i ovaj događaj vezan za novac i ucjenjivanje nisu mogli da vide i da čuju. Kad je primijetila da je on uključio kameru na mobilnom telefonu povikala je “jeli to snimaš” i krenula da mu otme telefon iz ruke, vukla ga je za majicu dok se on kretao u pravcu kuće, vikala je da se vrati da joj da telefon, uhvatila ga je za desnu ruku pri čemu se on trgnuo i trzajem ruku iščupao iz njene ruke. Došli su do ulaznih vrata njegove kuće, J. je molila da joj da telefon i da prestane da snima. U tom momentu je iz vrta došao njegov otac M. jer je čuo galamu. On je ukratko ispričao ocu oko čega je nastala galama, a J. ga je molila “M. tako ti ljubavi naših roditelja spašavaj me, reci mu da to ne radi”, dok se D. obraćala riječima “nemoj D. bolan to da predaješ, nemoj bolan šta će ti to”. Dok je kamera na telefonu još uvijek bila upaljena insistirao je da J.još jednom ponovi cifru koju mu je nudila “kaži tu cifru, koliko čujem drugi nude više”, te kada je vidjela da on insistira da kaže cifru koju mu je nudila da bi glasao za DPS, odnosno za L. Đ. i da je kamera cijelo vrijeme upaljena otišla je prema svom autu. On je snimak sa svog mobilnog predao D. f. u P. jer su mu oni kao opozicija prvi pali na pamet. </span>
</p>
<p>
<span>Posebno je oštećeni na pretresu pojasnio da nakon što je optuženoj rekao da nema nikakve šanse da glasaju za L. Đ., a ona mu odgovorila "ajde glasajte, daću vam svima po 50,00 €", uzela je torbu iz vozila sa sjedišta, potegla za novčanik, koliko mu se čini da je bio crn, vidio je novac u novčaniku, potegla je novac iz novčanika, svežanj novčanica ne zna koje su bile, a on joj odgovorio da nema para kojima ga može kupiti. Tada se optužena okrenula prema kolima govoreći "dobro D. znači nismo se našli" što joj je on potvrdio i kada se okrenula vidjela je da je on uključio mobilni telefon da bi snimao. U tom trenutku kada je primjetila da je snima uhvatila ga je za ruku  govoreći " daj mi taj telefon ovamo, jeli me to snimaš",nastavili su da se guraju, htjela je da mu otme telefon. Nakon toga on je krenuo kući, a ona za njim govoreći "daj mi taj telefon vraćaj se ovamo" te je on ponovo uključio telefon da bi snimio. Smatra da je najvjerovatnije kada je ona pokušala da mu otme telefon da je on pritisnuo neko dugme i izbrisao taj dio snimka, ali je to vidio tek kasnije. Dodao je i da ga do sada niko nije pitao za taj prvi dio snimka, a da je tog istog dana u kući uzeo da pregleda snimak i primijetio da je taj prvi dio izbrisan.Što se tiče navoda optužene da su ga zbog tog slučaja primili da radi u JP “V.” naveo je da je on preko Biroa rada zajedno sa još šest radnika primljen u JP "V." 1.aprila 2014. godine, u Birou su im dali papire za dokvalifikaciju i uputili ih u V..Taj ugovor je bio na 4 mjeseca, a nakon toga je V. za sve njih sedam produžio ugovore na još po 30 dana, nije siguran na koliko glasi zadnji ugovor ali sve ugovore potpisuju od 02. do 08. u mjesecu. Istakao je i da se ne pridružuje krivičnom gonjenju protiv optužene niti ima kakav imovinsko pravni zahtjev. </span>
</p>
<p>
<span>Sud je stekao ubjeđenje da je oštećeni govorio istinito i nepristrasno o onome što mu je lično poznato i što se kritičnog dana i dogodilo, njegov iskaz je u skladu i sa ostalim izvedenim dokazima. </span>
</p>
<p>&nbsp;</p>
<p>
<span>Iskaz oštećenog C. D. je prije svega saglasan sa iskazom njegove majke - oštećene C.M. koja je na glavnom pretresu navela da već prvi put kada je optužena nazvala rekla joj je da vidi sa D. da ubijede M. da glasaju za DPS, da je L. Đ. naš čovjek, on će i onako pobijediti, treba gledati kako će se živjeti dalje, da će im svima dati po 50,00 €. Kaže da joj je odgovorila da je pare ne interesuju već da je interesuju njena djeca koja nigdje ne rade, ima troje djece i nijedno nije zaposleno. Taj razgovor je odmah prenijela svom sinu D.. Kroz neko vrijeme optužena je opet nazvala i bila je ista priča s njene strane, a oštećena joj je opet odgovorila da je to ne interesuje i opet joj je prekinula vezu. Kad je treći put nazvala pitala je optuženu može li D. da razgovara sa njom. Kad je optužena došla pozvala je D. telefonom da izađe te je on izašao, a oštećena je ostala u kući, bila je na stepeništu ispred kuće, ulazna vrata su bila otvorena i ona je vidjela optuženu kako trči za njenim sinom D. moleći ga “nemoj mladosti ti” </span><span>da je ne snima. Suprug oštećene je bio iza kuće u vrtu, nije mogao da ih vidi ali ih je čuo i prišao je, a oštećena je sve stajala i slušala, čula je kako je optužena rekla M. “tako ti ljubavi naših roditelja, viči ga, utiči na njega, nemojte me u smislu danas klati ili optuživati, brukati”, ne sjeća se tačnog izraza. Bilo je još priče, D. je ušao u kuću, a optužena je ostala u dvorištu moleći nešto supruga oštećene u vezi snimanja.</span>
</p>
<p>
<span>Na zapisniku kod ODT-a, oštećena je izjavila da je optužena Đ. J. na dan održavanja lokalnih izbora pozvala na mobilni telefon i rekla joj da hoće da se vidi sa njom da izađe i da porazgovaraju, našta je ona odgovorila “kasnije”. Optužena joj tom prilikom više ništa nije rekla, ali je ona znala zbog čega je zove jer je od mještana čula da optužena obilazi ljude, da im obećava posao, pare da bi glasali za partiju u kojoj je ona. Kasnije je optužena opet pozvala, htjela je da se vidi sa njom i rekla joj da treba da glasaju za DPS, nudila je pare i rekla da će L. svakako doći na vlast ali nije rekla koju sumu novca nudi da bi oni glasali za DPS. Na to je oštećena odgovorila da je ništa ne interesuje i da je samo interesuju njena djeca koja ne rade. Kada je i sledeći put optužena pozvala oštećena je pitala može li da se vidi sa D. kome je ona ispričala sadržinu razgovora sa optuženom. Vidjela je optuženu kada je došla sa svojim autom, D. se sreo sa optuženom pored puta u blizini porodične kuće. Optuženu je vidjela ispred kuće i tada je tu bio i suprug oštećene M., čula je da J. nešto moli D. i M. i vidjela da D. drži u ruci mobilni telefon i snima optuženu. Navela je i da suprugu M. nije prenijela sadržaj razgovora između nje i optužene jer je on bio u vrtu, tek kasnije je saznao o čemu se radi kad je čuo i vidio J., a posle toga su mu oštećeni objasnili.</span>
</p>
<p>
<span>Na pitanje suda da se izjasni o odstupanju u odnosu na iskaz dat kod ODT-a, oštećena je odgovorila da nije toliko školovana i nema takvu memoriju da zna tačno šta je rekla, ali da ona ništa ne laže, u tužilaštvu su je držali dva sata, imala je tremu, nije naučila o ovome da radi, da petlja, da laže, samo govori istinu. Objasnila je da ne zna da li je M. cijeli dan bio u vrtu, ali je u vrtu bio kad je optužena došla ispred njihove kuće, sa razgovorima ga nije upoznala iz razloga što nije smjela da mu kaže za tu priču, za njega bi to bilo ponižavanje i vjerovatno bi mu više bilo krivo da ga ona to pita nego što je to optužena pitala. Dodala je da je u tužilaštvu izjavila da nije čula šta je optužena govorila D. i M. jer se nadala da će se to mirno završiti, nije htjela toliko da napada optuženu, možda ove činjenice ni sada ne bi rekla da nije čula izjavu optužene koja je sva netačna, sve što je rekla za D. je netačno, da je pričala tačno i sama oštećena bi je branila. Da je znala da će doći do ovoga ona bi sve zapisivala. Istakla je da se ne pridružuje krivičnom gonjenju protiv optužene niti ima imovinsko pravni zahtjev.</span>
</p>
<p>
<span>Sud je privatio kao istinit iskaz oštećene C. M. jer je djelovala iskreno, njeni navodi da nije smjela da kaže suprugu za razgovore sa oštećenom u skladu su sa snimljenim razgovorom iz čijeg se transktipta utvrđuje da je u jednom trenutku svjedok C. M. - M., suprug oštećene, rekao "kako pare da uzmeš, ja bih... ja bih bio u stanju pištolj da ..." dok su njeni navodi da u tužilaštvu nije htjela toliko da napada optuženu jer se nadala da će se to mirno završiti u skladu sa činjenicom da se radi o komšijama i da se oštećeni nisu pridružili krivičnom gonjenju protiv optužene. </span>
</p>
<p>&nbsp;</p>
<p>
<span>U skladu sa iskazima oštećenih je i iskaz svjedoka C. M. koji je u izjavi datoj kod ODT-a, naveo da se dana 25.05.2014.godine odmarao u svojoj kući u selu K., kad je začuo nekakvu galamu ispred kuće. Izašao je iz kuće i vidio optuženu i svog sina D.. Iz kuće je izašla i njegova supruga M.. Na njegovo pitanje “J. otkud ti, šta je to bilo”, rekla mu je da je došla da ga moli da D. poništi snimak iz telefona, da je D. snimio zbog nuđenja novca da glasa. Nije mu rekla za koju partiju D. treba da glasa. D. mu je ispričao da je J. nudila 50,00 € da glasa i rekla mu da vrbuje familiju da bi glasali, te da je tri – četiri puta pokušavala da mu otme telefon na kome se nalazio snimak njihovog razgovora. Molila ga je, na osnovu njihovog poznanstva, kumila da moli D. da izbriše snimak, čak je i plakala. Njegova supruga </span><span>M. je rekla optuženoj “šta će ti to J. moja starija si žena”. Njemu lično optužena nije nudila nikakav novac niti je na bilo koji način uticala na njega da glasa za partiju kojoj ona pripada, ali je nudila novac D., a to mu je D. ispričao. Koliko on zna optužena na telefon nije pozivala njegovu suprugu. Na pretresu pred ovim sudom pojasnio je da je tog dana od 09,00 h do 12,00 – 12,30 h, obrađivao krompir u vrtu, a tada je ušao u kuću da se odmori. Dok je odmarao čuo je galamu ispred kuće, a kad je izašao napolje vidio je optuženu koja ga je molila da D. poništi neki snimak, te svog sina D. i suprugu M.. Tada je obećao optuženoj da će učiniti što bude mogao, nije znao šta je na snimku, možda je tek drugi dan saznao, a tog dana mu ni D. ni J. nisu rekli o čemu se radi. Kasnije je naveo da kada je izašao iz kuće D. mu je rekao da mu je optužena nudila 50,00 € da glasa, a on lično optuženu nije pitao ni je li davala ni jeli nudila pare. Dodao je da tada nije čuo ništa da je M. rekla optuženoj, a da li joj je rekla nešto prije nego što je on izašao to nezna. Potvrdio je da je on prekorio D. što će mu to i što snima, da je budala što to radi, ali to je čisto zbog njegove bezbjednosti jer se svašta dešava. D. mu je rekao i da je rekao J. da je on dvije godine glasao za njenu partiju, da su mu i ranije obećavali poslove, ali da od tih obećanja nije bilo ništa, ali je kasnije na pretresu naveo da ne zna da li je D. nudila posao ali zna da je posao nudila nekim momcima i da joj oni sada prijete. Lično ovom svjedoku optužena niti je kad nudila pare niti mu je nudila da zaposli D.. Sud je prihvatio kao istinit i nepristrasan iskaz svjedoka C. M. smatrajući da je svjedok bio istinit bez obzira na činjenicu da su mu oštećena M. supruga a oštećeni D. sin.</span>
</p>
<p>&nbsp;</p>
<p>
<span> Svjedok L. S. objasnio je da on radi u restoranu “O.” i da je tog dana 25.05.2014.godine, oko 13,00 – 14,00 h, krenuo pješke iz restorana kod majke, čija je kuća udaljena 500 – 600 metara od restorana. Vidio je optuženu kad je parkirala vozilo da je krenula ka D. koji je stajao u dvorištu. Već nakon minut – dva čuo je galamu, čuo je D. kako govori “evo nudi mi pare, koliko daješ 50,00 €, 100,00 €, 200,00 €”. Okrenuo se, zastao na kratko i vidio da je tu i D. otac koji je govorio D. “ostavi to, šta radiš”, a D. mu je odgovorio nešto u smislu da se on sa njim ne pita i da će to da odnese u DF. Kad je čuo galamu svjedok ističe da je u prvom momentu pomislio da razgovaraju o prevrnutim kontejnerima, pošto je to uvijek problem u njihovom naselju, a kad je čuo da se pominje novac i DPS shvatio je da je u pitanju politika. Naveo je i da je D. čuo jasno, optuženu tu i tamo i pokazivala je nešto rukama, a D. oca M. je čuo samo kad je govorio D. “šta radiš, ostavi to”, tako nešto. Objasnio je da je razlog zbog čega je u prvom momentu pomislio da je tema rasprave kontejneri to što je optužena komunalni inspektor, kontejneri koji su u blizini kuće C. su često prevrnuti, a tog dana pouzdano zna da je jedan kontejner bio prevrnut, gurnut je bio u kanal, dok za drugi kontejner nije mogao ništa da tvrdi, mada mu se čini da je i on bio u kanalu. Dodao je da je kasnije u restoranu “O.” u prisustvu njegovog sinovca L. N. razgovarao sa D. i pitao ga što mu je to trebalo, a on je odgovorio da se kaje što je tako ispalo, da je on sad u kanalu dubokom 2 metra i da ga niko ne vidi, tako da je svjedok shvatio da je u pitanju njegov posao. Iskaz ovog svjedoka sud je prihvatio kao istinit, nesračunat ni na otežavanje niti olakšavanje krivično pravnog položaja optužene, svjedočio je o onome što je zapazio i čuo prolazeći putem ka kući svoje majke. Ovakav iskaz svjedoka je u skladu i sa iskazom oštećenog C. D. koji je naveo da je insistirao da optužena ponovi cifru koju mu je nudila, da je snimak predao DF-u u Pljevljima jer su mu oni kao opozicija prvi pali na pamet, kao i iskazima oboje oštećenih koji su naveli da se oštećeni D. sam sreo sa optuženom a da im se tek kad je čuo galamu pridružio i D. otac. </span>
</p>
<p>&nbsp;</p>
<p>
<span>Svjedok V. R., koji živi u naselju G. K., naveo je da ga je dana 25.05.2014.godine, pozvao telefonom rođak M. V. da se vide i dogovorili se da se nađu u restoranu “O.”. Nije krenuo zaobilaznim putem već je krenuo prečice preko neke livade i taj put preko livade izlazi na asvaltni put. Primijetio je kad se parkiralo crveno vozilo s lijeve strane puta i kad je iz </span><span>vozila izašla optužena i krenula prema kući C.. U momentu kad je izašao na asvaltni put čula se galama, oštećeni D. za koga u tom momentu nije ni znao kako se zove govorio je “došla si da nas kupiš, koliko nudiš para, 50,00 €, 100,00 €”, da se oni ne mogu kupiti i da će to što je snimljeno odnijeti u DF. Čuo je i optuženu kako mu govori da ne nudi nikakve pare i da se odmakne od nje, od prvog momenta kad je primijetio optuženu i oštećenog bio je tu i jedan stariji čovjek koga nije čuo da je bilo šta govorio. Sve se to dešavalo ispred kuće, dok je prolazio optužena mu je bila okrenuta leđima, a oštećeni D. i taj čovjek su ga mogli vidjeti, D. je držao u ruci telefon i snimao, bio je okrenut prema optuženoj. Naveo je i da je vidio dva kontejnera koji su bili prevrnuti pored puta na koji je izašao, bilo je prosuto smeće okolo, a bili su udaljeni od kuće C. oko 20 metara. Pojasnio je da je optužena išla ka kući C., a u momentu kad je on zakoračio na asvalt D. je počeo da snima sa telefonom u ruci, počela je galama. I ovaj svjedok je potvrdio činjenice koje i nisu sporne a to je da je oštećeni D. pitao optuženu koliko para nudi, da je snimak odnio u DF i da je taj snimak objavljen na društvenoj mreži te da je u momentu kada se čula galama bio prisutan i otac oštećenog.</span>
</p>
<p>
<span>Sud je cijenio iskaz svjedoka V., ali je stekao ubjedjenje da je ovaj svjedok svojim iskazom htio da ostane po strani od cijelog dogadjaja, da niti oteža, niti olakša položaj optužene te da nije posvjedočio iz tog razloga sve što mu je poznato odnosno što je kritičnog dana vidio i čuo. </span>
</p>
<p>&nbsp;</p>
<p>
<span>Svjedok L. D., koji je bio načelnik komunalne policije sve do novembra 2014.godine, pojasnio je da su u toj službi na početku svakog mjeseca odredjivali dežurstvo za taj mjesec inspektora i komunalnih nadzornika.  Znači po redovnom rasporedu poslova za dežurnog komunalnog policajca bila je odredjena Đ. J. za dane 24 i 25.05.2014.godine, a lokalni izbori su bili 25.05.2015.godine.  U petak, dva dana prije izbora, izdao je nalog svim komunalnim inspektorima i redarima da obrate pažnju na izgled grada i prigradskih naselja i skrenuo im  pažnju da na dan izbora ne koriste službena vozila, a u subotu i nedjelju je dolazio u službene prostorije da bi se upoznao sa stanjem u gradu, obilazio grad, u nedjelju je bio u kancelariji zajedno sa optuženom od 08,00 do 08,45 časova, kada je otišao u Đ. T. gdje se zadržao sve do 20,00 časova. Potvrdio je da je tog dana bilo više poziva, da je neki tamić istovario smeće na G., u O. ulici  je bio prevrnut kontejner, negdje u  K. je prosuto smeće, neki od anonimnih poziva su bili lažni. Dodao je i da je kada je izlazio iz prostorija službe na pijaci mu jedna žena rekla da je prosuto smeće u K., odnosno da je prevrnut kontejner, te je on uputio da podje kod dežurnog inspektora u kancelariju.    </span>
</p>
<p>
<span>Iskaz svjedoka L.  sud je prihvatio smatrajući da je ovaj svjedok istinito i objektivno posvjedočio o činjenicama koje su mu poznate kao načelniku komunalne policije i pretpostavljenog optuženoj bez namjere da optuženoj olakša položaj  s tim što je nesporno da ovaj svjedok nije bio prisutan na licu mjesta. </span>
</p>
<p>&nbsp;</p>
<p>
<span> Iz izvještaja o video vještačenju br. 2659/15 se utvrdjuje da snimak koji je skinut  sa sajta "Youtube" u trajanju od 3 minuta i 10 sekundi, da u razgovoru učestvuju tri osobe, od kojih su dvije identifikovane kao D. i Đ. J., dok se iz ostalih dokaza utvrdjuje da je treća osoba na snimku D. otac M. zv. M.. Iz transkripta razgovora izmedju optužene  i oštećenog C. D. se utvrdjuje da je ovo razgovor koji je već bio u toku, odnosno nije snimljen početak tog razgovora, a što potvrdjuje navode oštećenog D. da je prvi dio snimka izbrisan. Transkript počinje izjavom oštećenog D. "rukama tučete narod", zatim riječi oštećene "nemoj" a zatim se čuje treća osoba, što je očigledno da je u pitanju svjedok C. M. koji kaže "šta to vičete" iz čega se zaključuje da je ovaj svjedok u tom trenutku prišao oštećenom i optuženoj, a što demantuje navode optužene da je prišla D. i M., da su oni bili zajedno te da je D. odmah počeo napadati. Dalje se iz ovog transkripta utvrdjuje da je oštećeni D. više puta tražio od optužene da kaže koliko mu para nudi, hoće li ponuditi išta više od 50,00 € i da se optužena </span><span>brani govoreći da nema para, da ništa ne nudi zaklinjući se djetetom, da ne zna o tome, te govoreći  " nemoj D. molim te, nemoj bolan, pa jesi li dijete, nemoj". Iz ovog transkripta se nesporno utvrdjuje da je oštećeni rekao "u front, sve će sad da bude na Fejsbuku, glavnom odboru znači", što je oštećeni i učinio, odnosno kako i sam navodi predao je snimak glavnom odboru DF-a. Ono što posebno izaziva sumnju u kazivanju optužene je da ovaj dio snimka traje 3 minuta i 10 sekundi koliko je ona praktično ubjedjivala oštećenog  "nemoj, nemoj, zbog ljubavi naših roditelja...". Neshvatljivo je da se neko toliko vremena ubjedjuje ukoliko nije sumnjala da je snimljen i prethodni dio razgovora u kome je nudila novac i ubjedjivala oštećene da glasaju za DPS. </span>
</p>
<p>&nbsp;</p>
<p>
<span>Uvidom u raspored rada komunalnih policajaca i inspektora za mjesec maj 2014.godine utvrđuje se da je Đ.J. bila dežurni komunalni policajac dana 24 i 25 maja 2014.godine. Uvidom u sporazum o realizaciji programa sezonskog rada br.01-1291 od 30.04.2014.godine, utvrđuje se da je isti zaključen na osnovu Odluke Zavoda za zapošljavanje Crne Gore i ugovora o realizaciji pilot programa pripreme nezaposlenih za rad na sezonskim poslovima. Ovim ugovorom  C. D. je zasnovao radni odnos kod JP “V.”, za obavljanje sezonskih poslova za koje je završio obuku, u trajanju od 30.04.2014. pa do 30.07.2014.godine. Ugovor su potpisali C. D. i direktor JP “V.” L. M..  Rješenjem JP “Vodovod” br.01-152 od 03.02.2015.godine usvojen je zahtjev J. Đ. kojim je tražila da joj se dostavi kopija rješenja o zasnivanju radnog odnosa za C. D. i dozvoljen joj je pristup traženim informacijama te je određeno da će se informacije dostaviti u pisanom obliku uz to rješenje u zapečaćenoj koverti. Uvidom u ugovor o radu na neodređeno vrijeme br.01-1887 od 30.06.2014.godine utvrđuje se da je C. D. zasnovao radni odnos kod JP “V.” na neodređeno vrijeme počev od 01.07.2014.godine i raspoređen na radno mjesto pomoćni radnik na održavanju kanalizacije. I ovaj ugovor su potpisali C. D. i direktor “V.” L. M.. Ugovor je zaključen mjesec dana prije isteka vremena na koje je zaključen ugovor o zasnivanju radnog odnosa na određeno vrijeme. Ovo potvrdjuje navode oštećenog C. D. da je u JP "V." Pljevlja zaposlen tako što je upućen sa Biroa rada kao što je sam i rekao. </span>
</p>
<p>&nbsp;</p>
<p>
<span>Dakle, izvedenim dokazima nesumnjivo je utvrdjeno da je optužena dana 25.05.2014.godine, oko 13,30 h u mjestu Komini, opština Pljevlja, kao funkcioner D. p. s., na protivpravan način uticala na oštećene C. D. i C. M. da na lokalnim izborima glasaju za izbornu listu Demokratske partije socijalista i njenog kandidata za odbornika M. L. Đ., na način što je putem telefona oštećenoj C. M. nudila novac da bi njena porodica glasala za DPS, uz riječi da će L. svakako doći na vlast, dok je oštećenom C. D. uputila riječi “L. je naš čovjek, dobro bi bilo da se podrži, mi ionako dobijamo izbore. Dobro bi bilo da glasate, jer znaš posle izbora treba gledati kako će se živjeti, mi ionako dobijamo, prenesi majci i ocu”, pa kada je oštećeni C. rekao “ne”, okrivljena je uzela torbicu iz koje je izvadila novčanik i potežući za novac koji se nalazio u novčaniku rekla “evo daću vam po 50,00 €”, nakon čega je počela da vadi novac iz novčanika. Optužena je bila svjesna da na ovaj način utiče na oštećene kako će glasati, da utiče na način što im nudi novac da glasaju za kandidata koga im ona predlaže, da je to što čini zabranjeno,  dakle,  utvrdjeno je  da je optužena bila svjesna svog djela čije izvršenje je htjela, znajući da je njeno djelo zabranjeno, u kojim radnjama stoje svi bitni elementi bića krivičnog djela povreda slobode opredjeljenja pri glasanju iz čl. 186.st.1. Krivičnog zakonika CG, pa je sud kao umišljajnog učinioca oglasio krivom i osudio po zakonu. </span>
</p>
<p>&nbsp;</p>
<p>
<span>Prilikom odlučivanja o vrsti i visini kazne sud je cijenio sve okolnosti propisane čl. 42 Krivičnog zakonika Crne Gore kao i u smislu čl. 52 Krivičnog zakonika Crne Gore, svrhu uslovne osude. Optužena je samohrana majka, žena u zrelim godinama koja do sada nije </span><span>dolazila u sukob sa zakonom što je utvrdjeno iz izvoda i KE. Oštećeni se nisu pridružili krivičnom gonjenju. Sve ove činjenice su uzete kao olakšavajuće okolnosti pa je sud mišljenja da u konkretnom slučaju ove činjenice opravdavaju izricanje uslovne osude u smislu čl. 52 KZ CG i da će se i samim upozorenjem uz prijetnju kaznom dovoljno uticati na optuženu da više ne vrši krivična djela i na taj način će se u cjelosti postići svrha kažnjavanja predvidjena zakonom. Obzirom na sve ovo optuženoj je utvrdjena kazna zatvora u trajanju od 6 (šest) mjeseci s tim što je njeno izvršenje odloženo na period od 2 (dvije) godine ukoliko optužena ne izvrši novo krivično djelo po pravnosnažnosti ove presude.</span>
</p>
<p>&nbsp;</p>
<p>
<span>Odluka suda da optužena plati Budžetu Crne Gore na ime paušala iznos od 27,50 €, a koji iznos je odmjeren s obzirom na dužinu trajanja i složenost krivičnog postupka, te imovno stanje optužene, zasniva se na čl. 226 i 229 ZKP-a.</span>
</p>
<p>&nbsp;</p>
<p>
<span>Imovinsko pravnog zahtjeva nije bilo. </span>
</p>
<p>
<span></span>
</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 19.10. 2015. godine</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Milanka Šestović</span><span></span><span></span><span></span><span></span><span></span><span></span><span></span><span>Sanja Aničić</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PAVNA POUKA</span><span>: protiv ove presude dozvoljena je žalba u roku od 8 dana po prijemu</span>
</p>
<p>
<span>                             iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span2">DOSTAVLJENO:</span>
</p>
<p>
<span>1x ODT Pljevlja</span>
</p>
<p>
<span>1x braniocu optužene</span>
</p>
<p>
<span>1x optuženoj</span>
</p>
<p>
<span>4x u predmet</span><span></span>
</p>
<p>&nbsp;</p>
</div>
</div>


</body>
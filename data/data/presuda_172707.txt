<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">K.br. 14/16</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BERANAMA, po sudiji pojedincu Aleksandru Ćulafiću, uz učešće samostalnog referenta Milice Milanović, kao zapisničara, u krivičnom predmetu protiv okrivljenih M.M. i M.M., iz P., zbog po jednog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore /KZCG/, po optužnom predlogu Osnovnog državnog tužilaštva u Beranama Kt.br. 344/15 od 31.12.2015. godine, nakon održanog glavnog i javnog pretresa, u prisustvu Savjetnika ODT-a u Beranama, Mihaila Lalića i okrivljenih M.M.  i M.M., dana 01.03.2016. godine, donio je i javno objavio </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">O</span><span class="span1">krivljena M.M., JMB ..., od oca S.  i majke M., rođene Š., rođena ... . godine, u R., sa prebivalištem u P., pismena, sa završena IV razreda OŠ, državljanka Crne Gore, udata, majka dvoje djece, nezaposlena, siromašnog imovnog stanja, neosuđivana.</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljena M.M., JMB ... , od oca H. i majke R., rođene B., rođena ... . godine, u R., sa prebivalištem u P.i, državljanka Crne Gore, nezaposlena, sa završena II razreda OŠ, udata, majka četvoro djece, pismena, srednjeg imovnog stanja, neosuđivana. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v e   s u:</span>
</p>
<p>&nbsp;</p>
<p>&nbsp;</p>
<p>
<span class="span1">Što su:</span>
</p>
<p>&nbsp;</p>
<p>
<span class="span1">1. Prvookrivljena M.M., dana ... . godine, oko ...,00 časova, u P., sposobna da shvati značaj svog djela i upravlja svojim postupcima i svjesna svog djela čije je izvršenje htjela, znajući da je isto zabranjeno, lako tjelesno povrijedila M. M., na način što ju je drvenom letvom na koju je nasađena metla, sredstvom podobnim da tijelo teško povrijedi ili zdravlje teško naruši, udarila dva puta u predjelu glave, kojom </span><span class="span1">prilikom joj je nanijela povrede i vidu više lučnih malih oguljotina kao i krvnih podliva u predjelu čela i parietalne regije veličine ženske pesnice.</span>
</p>
<p>&nbsp;</p>
<p>
<span class="span1">2. Drugookrivljna M.M.,u isto vrijeme i na istom mjestu,sposobna da shvati značaj svog djela i upravlja svojim postupcima i svjesna svog djela čije je izvršenje htjela, znajući da je isto zabranjeno, lako tjelesno povrijedila M. M., na način što ju drvenim štapom, sredstvom podobnim da tijelo povrijedi ili zdravlje teško naruši, udarila dva puta u predjelu glave i lijevog ramena, kojom prilikom joj je nanijela povrede u vidu otoka, hematoma i oguljotine na lijevoj strani vrata i hematoma veličine 7x3 cm u predjelu lijevog ramena.</span>
</p>
<p>&nbsp;</p>
<p>
<span class="span1">-čime su izvršile po jedno krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">-pa im sud za izvršena krivična djela na osnovu navedenog zakonskog propisa te primjenom čl. 4 st. 2, čl. 32, 36, 42, 52, 53 i 54 KZ-a CG, kao i primjenom čl.  226, 229,239 i 374 Zakonika o krivičnom postupku /ZKP/,  i z r i č e:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom im utvrđuje kazne zatvora u trajanju od po 30 /trideset/ dana i istovremeno određuje da se iste neće izvršiti ukoliko okrivljene za vrijeme od 1 /jedne/ godine od dana pravosnažnosti presude ne učine novo krivično djelo. </span>
</p>
<p>&nbsp;</p>
<p>
<span class="span1">Okrivljene se obavezuju da plate na ime paušala iznos od po 30,00 €, kao i da plate solidarno na ime troškova postupka iznos od 55,00 €, na račun Državnog trezora Crne Gore br. 907-83001-19, u roku od 15 dana po pravosnažnosti presude, pod prijetnjom posljedica prinudnog izvršenja.</span>
</p>
<p>&nbsp;</p>
<p>
<span class="span1">Oštećene M.M. i M.M., radi ostvarivanja imovinskopravnog zahtjeva se upućuju na parnični postupak.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a u Beranama, Kt.br. 344/15 od 31.12.2015. godine, okrivljene su M.M. i M.M., iz R., zbog po jednog krivičnog djela laka tjelesna povreda iz čl. 152 st. 2 u vezi st. 1 </span><span class="span1">KZ-a CG. </span><span class="span1"> </span>
</p>
<p>&nbsp;</p>
<p>
<span class="span1">Glavni pretres je održan i zaključen u prisustvu Savjetnika ODT-a u Beranama, Mihaila Lalića, i  okrivljenih M.M.i M.M..</span>
</p>
<p>&nbsp;</p>
<p>
<span class="span1">Savjetnik ODT-a u završnoj riječi je izjavio da </span><span class="span1">ostaje pri optužnom predlogu i smatra da je dokazima izvedenim tokom postupka utvrđeno da su okrivljene M.M. i M.M., izvršile po jedno krivično djelo laka tjelesna povreda iz čl. 152 st. 2 u vezi st. 1 KZCG, te je predložio sudu da okrivljenima utvrdi kaznu zatvora u trajanju od po 30 </span><span class="span1">dana i istovremeno odredi da se iste neće izvršiti ukoliko okrivljene u roku od jedne godine nakon pravosnažnosti presude ne učine novo krivično djelo.</span>
</p>
<p>&nbsp;</p>
<p>
<span class="span1">Okrivljena M.M. u svojoj odbrani u bitnom je istakala da nije  dana ... . godine napala M. M. i udarala je drvenom letvom na koju je nasađena metla, već je samo odgurnula, braneći se napada. Dana ... . godine sa svojom djecom se nalazila na livadi njenog svekra i tada je zatekla M. M. kako čuva goveda na njihovom imanju, pa je tražila da ukloni stoku sa njihovog imanja, našta je ona odgovorila da neće i počela da je vrijeđa, a potom je M. došla do nje i udarila je drvenim štapom u predjelu glave sa lijeve strane, a zatim sa još jednom u predjelu lijevog ramena. Tada je pokušavajući da se odbrani od M. istu odgurnula i udarila je rukom u čelo i ona ju je tada uhvatila za grudi i zubima je ugrizla za srednji prst desne ruke.</span>
</p>
<p>&nbsp;</p>
<p>
<span class="span1">Okrivljena M.M. u završnoj riječi je izjavila da se ne osjeća krivom i tražila je da je sud oslobodi od optužbe, a kao oštećena se pridružila krivičnom gonjenju protiv okrivljene M.M. i zadržala je pravo da imovinskopravni zahtjev ostvari u parnici.</span>
</p>
<p>&nbsp;</p>
<p>
<span class="span1">Okrivljena M.M. u svojoj odbrani u bitnom je istakla da nije dana ... . godine u opštini P. na imanju M. B. udarala M. M. drvenim štapom, niti u predjelu glave, niti u predjelu ramena, a tačno je da je tada čuvala goveda, ali na svom imanju, kada su goveda ušla na imanje M. B. i kada je potrčala da ih vrati naišla je M.M. i tada joj se obratila uvredljivim riječima noseći u rukama kantu i metlu nasađenu na drveno držalo i tada joj je rekla da prska otrov kako bi joj otrovala goveda i pošto nije na nju obraćala pažnju, ona joj je prišla sa leđa i tada je samo osjetila jak udarac drvetom u predjelu glave, i kada se okrenula vidjela je M. M. koja ju je udarala držalom metle i to nekoliko puta, od kojih udaraca je pala da bi ona tada sjela na nju, uhvatila je rukama za vrat daveći je i psujući je, od čega se onesvijestila.</span>
</p>
<p>&nbsp;</p>
<p>
<span class="span1">Okrivljena M.M. u završnoj riječi je izjavila da se ne osjeća krivom i tražila je da je sud oslobodi od optužbe, a kao oštećena se pridružila krivičnom gonjenju protiv okrivljene M. M., i zadržala je pravo da imovinskopravni zahtjev ostvari u parnici.</span>
</p>
<p>&nbsp;</p>
<p>
<span class="span1">Provjeravajući navode optužbe i odbranu okrivljenih, sud je u dokaznom postupku na glavnom pretresu izveo dokaze: pročitao izvještaj ljekara specijaliste Opšte bolnice u B. broj protokala br. ... od ... . godine na ime M.M.; pročitao otpusnu listu sa epikrizom od ... . godine na ime M.M.; pročitao izvještaj ljekara specijaliste Opšte bolnice u B. broj protokola ... od ... . godine na ime M. M.; pročitao nalaz i mišljenje vještaka dr B. D. dat na zapisniku kod ODT-a u predmetu Kt. br. 344/15 od 29.12.2015. godine; te pribavio i pročitao izvod iz KE na ime okrivljenih.</span>
</p>
<p>&nbsp;</p>
<p>
<span class="span1">Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima odbrane okrivljenih, sud je utvrdio činjenično stanje, i na osnovu takvog utvrđenog činjeničnog stanja zaključio da su okrivljene izvršile po jedno krivično djelo laka tjelesna povreda iz čl. 152 st. 2 u vezi st. 1 </span><span class="span1">KZ-a CG</span><span class="span1">, na način bliže opisan kao u izreci presude i za koja su krive.</span><span class="span1"></span>
</p>
<p>&nbsp;</p>
<p>
<span class="span1">Naime sud je ovakvo činjenično stanje prevashodno utvrdio na osnovu pisanih dokaza, kao i nalaza i mišljenja vještaka dr B. D., a dovedeno u vezu sa odbranom okrivljenih. Tako iz nalaza i mišljenja vještaka dr B. D., sud je utvrdio: da je M.M. u </span><span class="span1">pratnji policije dovedena zbog povrede zadobijenih u tuči od strane komšinice, navodno udarena drvetom u obliku motke u predjelu glave i lijevog ramena. Konstatuje se da je povreda od ... . godine. Povrede se ogledaju u vidu otoka, hematoma i oguljotina na lijevoj strani vrata, zatim hematom u predjelu lijevog ramena veličine 7x3 cm, kao i ujedina na vrhu srednjeg prsta desne šake. Sve ove povrede pojedinačno i ukupno zajedno se kvalifikuju kao lake tjelesne povrede. Pri čemu su povrede u vidu otoka hematoma i oguljotina nanesene tvrdom mehaničkom silom, odnosno mogle su biti nanešene drvetom kako kaže povriđena, a ujedina na vrhu prsta nanešena je zubima. Da su kod M.M. konstatovane povrede u tuči od komšinice, pri čemu su konstatovane povrede na licu, nosu, više lučnih malih oguljotina, a na glavi u predjelu čela kao i parijatalne regije krvni podliv veličine ženske pesnice. Sve ove povrede pojedinačno i ukupno zajedno se kvalifikuju kao lake tjelesne povrede i nanesene su tupom mehaničkom silom, odnosno to može biti drvo, kako to i navodi povrijeđena. Sud je u potpunosti prihvatio nalaz ovog vještaka cijeneći ga kao jasan i objektivan, dat na osnovu pravila struke i nauke, a na osnovu medicinske dokumentacije koja predstavlja objektivni pokazatelj povreda kod okrivljenih prilikom pregleda neposredno nakon kritičnih dešavanja. </span>
</p>
<p>&nbsp;</p>
<p>
<span class="span1">Analizirajući odbranu okrivljenih M.M. i M.M. sud je imao u vidu da iste nijesu negirale da je došlo do svađe između njih, te da su iste zadobile povrede i to M.M., povrede na licu, nosu, više malih oguljotina, a na glavi u predjelu čela kao i parijatalne regije krvni podliv veličine ženske pesnice, a M.M., povrede u vidu otoka hematoma i oguljotine na lijevoj stani vrata i hematoma veličine 7x3 cm u predjelu lijevog ramena, kao i ujedinu na vrhu srednjeg prsta desne šake. Citirani navodi odbrane okrivljenih ocijenjeni su kao jasni, logični, neprotivurječni i saglasni izvedenim dokazima. </span>
</p>
<p>&nbsp;</p>
<p>
<span class="span1"> Sud nije prihvatio navode odbrane okrivljene M. M. da  kritičnom prilikom nije udarala M. M. drvenom letvom na kojoj je nasađena metla, i da joj tom prilikom nije nanijela povrede, već se samo branila od njenog napada. U tom dijelu sud je odbranu okrivljene ocijenio kao sračunatu na izbjegavanje krivične odgovornosti, s obzirom da su ovakvi navodi obezvrijeđeni iskazom okrivljene M.M., medicinskom dokumentacijom na ime M.M., kao i nalazom i mišljenjem vještaka medicinske struke dr B. D.. U ovom djelu sud je prihvatio iskaz okrivljene M.M. da ju je okrivljena M.M. udarila više puta u predjelu glave drvenom letvom na kojoj je nasađena metla.</span>
</p>
<p>&nbsp;</p>
<p>
<span class="span1">Sud nije prihvatio navode odbrane okrivljene M.M., da kritičnom prilikom nije više puta udarila M. M.drvenim štapom u predjelu glave i lijevog ramena, i da joj tom prilikom nije nanijela povrede. U tom djelu sud je odbranu okrivljane ocjenio kao sračunatu na izbjegavanje krivične odgovornosti, s obzirom da su ovakvi navodi obezvrijeđeni iskazom okrivljene M. M., medicinskom dokumentacijom na ime M. M., kao i nalazom i mišljenjem vještaka medicinske struke dr B. D.. Dakle u ovom djelu sud je prihvatio iskaz okrivljene M.M. da je okrivljena M.M. više puta udarila drvenim štapom u predjelu glave i lijevog ramena, te da joj je tom prilikom nanijela laku tjelesnu  povredu.</span>
</p>
<p>&nbsp;</p>
<p>
<span class="span1">Dakle, izvedenim dokazima sud je utvrdio činjenično stanje koje odgovara nevedenom u dispozitivu presude, da je okrivljena M.M. lako tjelesno povrijedila M.M., tako što je više puta udarila drvenom letvom na koju je nasađena metla, koja predstavlja sredstvo podobno da tijelo teško povrijedi i zdravlje teško naruši, </span><span class="span1">posledica čega je laka tjelesna povreda u vidu više lučnih malih oguljotina kao i krvnih podliva u predjelu čela i parijatalne regije veličine ženske pesnice, kao i da je okvrivljena M.M. lako tjelesno povrijedila M.M., tako što je više puta drvenim štapom udarila u predjelu glave i lijevog ramena, kojom prilikom joj je nanijela povrede u vidu otoka, hematona i oguljotine na lijevoj strani vrata i hematoma veličine 7x3 cm u predjelu lijevog ramena, pa su u svojim  radnjama ostvarile elemente krivičnog djela laka tjelesna povreda iz čl. 152 st. 2 u vezi st. 1 KZ CG. Okrivljene su ovo djelo izvršile sa umišljajem, jer su bile svjesne da postupajući na opisani način, iste mogu povrijediti, pa su htjele i pristale da nanesu povrede. </span>
</p>
<p>&nbsp;</p>
<p>
<span class="span1">Za krivično djelo laka tjelesna povreda iz čl. 152 st. 2 u vezi st. 1 </span><span class="span1">KZ-a CG</span><span class="span1"> predviđena je kazna zatvora do 3 godine. </span>
</p>
<p>&nbsp;</p>
<p>
<span class="span1">Odlučujući u pogledu vrste i visine kazne, a cijeneći sve okolnosti iz čl. 42 </span><span class="span1">KZ-a CG</span><span class="span1">, sud je kod okrivljenih M.M. i M.M. od olakšavajućih okolnosti našao da se radi o starijim osobama, porodičnim - majkama i to jedna majka dvoje djece, a druga četvoro djece, siromašnog imovnog stanja, da su neosuđivane, što ukazuje da nijesu sklone vršenju krivičnih djela, pa u nedostatku otežavajućih okolnosti sud je mišljenja da sve olakšavajuće okolnosti na strani okrivljenih predstavljaju osnov za izricanje uslovne osude, kao krivične sankcije, pa je sud istima utvrdio kazne zatvora u trajanju od po 30 /trideset/ dana, pri tom cijeneći da bi pristupanje izvršenju kazne suviše represivno djelovalo na okrivljene, nego da će i samo upozorenje uz prijetnju kaznom dovoljno uticati na iste da ubuduće ne vrše ova i slična krvična djela i na taj način se ostvariti svrha kažnjavanja predviđena čl. 32 KZ-a CG, te je okrivljenima ostavio rok provjeravanja od 1 /jedne/ godine. Sud je stanovišta da bi izricanje zatvorske kazne doprinijelo pogoršanju odnosa između istih. </span>
</p>
<p>
<span class="span1"></span>
</p>
<p>
<span class="span1">Shodno čl. 226 i 229 ZKP-a, odlučeno je da okrivljene na ime troškova postupka solidarno plate iznos od 55,00 €, koji se odnosi na naknadu na ime vještačenja vještaka medicinske struke dr B. D., a koji iznos je isplaćen iz budžetskih sredstava, kao i da plate na ime paušala iznos od po 30,00 €, pri tome imajući u vidu složenost i trajanje krivičnog postupka, kao i imovinske prilike okrivljenih.</span>
</p>
<p>&nbsp;</p>
<p>
<span class="span1">Oštećene M.M. i M.M. se, radi ostvarivanja imovinskopravnog zahtjeva, shodno čl. 239 ZKP-a, upućuju na parnični postupak.</span>
</p>
<p>&nbsp;</p>
<p>
<span class="span1">Sa iznijetih razloga shodno čl. 374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BERANAMA</span>
</p>
<p style="text-align:center;">
<span class="span1">Dana, 01.03.2015. godine</span>
</p>
<p>&nbsp;</p>
<p>
<span class="span1">Zapisničar,                                                                                            S U D I J A</span>
</p>
<p>
<span class="span1">Milica Milanović                                                                             Aleksandar Ćulafić</span>
</p>
<p>&nbsp;</p>
<p>
<span class="span1">PRAVNA POUKA:                 </span>
</p>
<p>
<span class="span1">Protiv ove presude nezadovoljna stranka  </span>
</p>
<p>
<span class="span1">ima pravo žalbe, u roku od 8 /osam/ dana</span>
</p>
<p>
<span class="span1">od dana prijema iste presude, preko ovog                                                                                          suda za Viši sud u Bijelom Polju.</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>&nbsp;</p>
<p>&nbsp;</p>
</div>
</div>


</body>
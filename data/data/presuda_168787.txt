<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{margin-right:-0.125in;text-align:center;hyphenate:auto;font-family:Arial Narrow;font-size:12pt;}
.p3{margin-right:-0.125in;text-align:end;hyphenate:auto;font-family:Arial Narrow;font-size:12pt;}
.p4{margin-right:-0.125in;text-align:justify;hyphenate:auto;font-family:Arial Narrow;font-size:12pt;}
.p5{text-indent:0.5in;margin-right:-0.125in;text-align:justify;hyphenate:auto;font-family:Arial Narrow;font-size:12pt;}
.p6{text-indent:0.5in;margin-right:-0.125in;text-align:center;hyphenate:auto;font-family:Arial Narrow;font-size:12pt;}
.p7{text-align:justify;hyphenate:auto;font-family:Arial Narrow;font-size:12pt;}
.p8{text-align:start;hyphenate:auto;font-family:Arial Narrow;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U   I M E   C R N E   G O R E</span>
</p>
<p class="p2"></p>
<p class="p3">
<span>K. br. 187/12</span>
</p>
<p class="p4"></p>
<p class="p4">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv okrivljenog K* B* zbog krivičnog djela iz člana 384 st. 1 KZ, postupajući po optužnom predlogu ODT-a Nikšić Kt. br. 685/11-2 od 20.02. 2012. godine, nakon dovršenog javnog glavnog pretresa dana 10. 05. 2012. u prisustvu zastupnika ODT-a Ivanišević Ivane, predstavnika oštećene Elektrodistribucije Lj* M* i okrivljenog K* B*, donio je i istog dana javno objavio</span>
</p>
<p class="p4"></p>
<p class="p2">
<span>P R E S U D U</span>
</p>
<p class="p2"></p>
<p class="p4">
<span>Okrivljeni:</span>
</p>
<p class="p4">
<span>K* B* od oca V* i majke T* rođene V*, rođen 20. 04. * godine, u Nikšiću, nastanjen u mjestu rođenja – ul. Željeznička br. 37, državaljanin Crne Gore, pismen – završio VSS, zaposlen, oženjen – otac 3 djece, lošeg imovnog stanja, ranije neosuđivan,</span>
</p>
<p class="p4"></p>
<p class="p2">
<span>K r i v   j e</span>
</p>
<p class="p2"></p>
<p class="p4">
<span>Što je :</span>
</p>
<p class="p4">
<span>Neutvrđenog dana u periodu od 18.07.2011. godine do 22.07.2012. godine u Nikšiću u poslovnom objektu – pekari koji je uzeo u zakup od M* R*, a koji se nalazi u ul. Alekse Backovića bb, samovlasno pribavio pravo za koje smatra da mu pripada, na način što je samovlasno priključio na napajanje električnom enerigijom sa elektrodistributivne mreže Elektrodistribucije Nikšić brojilo br. 08127152 instalirano u navedenom poslovnom objektu, koje brojilo su dana 18.07.2011.godine, ovlašćeni radnici Elektrodistribucije Nikšić isključili sa niskonaponske mreže zbog neplaćenog duga na ime utrošene električne energije, </span>
</p>
<p class="p4"></p>
<p class="p4">
<span>- čime je učinio krivično djelo samovlašće iz čl. 384 st. 1 Krivičnog zakonika, </span>
</p>
<p class="p4"></p>
<p class="p4">
<span>- pa sud okrivljenom za navedeno krivično djelo primjenom čl. 4 st. 2, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku izriče:</span>
</p>
<p class="p4"></p>
<p class="p2">
<span>USLOVNU OSUDU</span>
</p>
<p class="p4"></p>
<p class="p4">
<span>Kojom mu utvrđuje kaznu zatvora u trajanju od 30 (trideset) dana i istovremeno određuje da se ova kazna neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p class="p4"></p>
<p class="p4">
<span>Dužan je okrivljeni na ime paušalnih troškova krivičnog postupka uplatiti na žiro račun ovoga suda broj 832-152-32 iznos od 30,00 €, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p6"></p>
<p class="p4">
<span>ODT iz Nikšića optužnim predlogom Kt. br. 685/11-2 stavio je na teret okrivljenom K* B*u izvršenje krivičnog djela samovlašće iz čl. 384 st. 1 KZ, pa je zastupnik ODT-a Ivanišević Ivana koja je zastupala optužbu na glavnom pretresu, u završnoj riječi ostala pri istoj, predlažući sudu da okrivljenog oglasi krivim i osudi po zakonu.</span>
</p>
<p class="p4"></p>
<p class="p4">
<span>Predstavnik oštećene Elektrodistribucije Nikšić u završnoj riječi pridružila se krivičnom gonjenju protiv okrivljenog.</span>
</p>
<p class="p4"></p>
<p class="p4">
<span>Okrivljeni K* B* negirao je izršenje krivičnog djela, navodeći u odbrani da je 2000-e  godine sa M* R* sklopio ugovor o zakupu objekta u ul. Alekse Backovića bb, u kom objektu je držao pekaru, a nakon što je ugovor istekao prećutno su ga obnovili. Što se tiče isključenja struje u navedenom objektu, njemu o tome nije ništa poznato. On zna da je postojao dug za utrošenu elektičnu energiju za taj objekat, ali mu nije poznato koliko je iznosio. Nije izvršio samovlasno priključenje, budući da je rijetko obilazio ovaj objekat, a u navedenom objektu su radili pekari iz Vojvodine čijih se imena ne može sjetiti.Osoba koja je bila zadužena da prodaje robu je Lj* P* koja je pazare od prodate robe predavala njegovoj supruzi.</span>
</p>
<p class="p4"></p>
<p class="p4">
<span>U završnoj riječi okrivljeni K* B* ostao je pri iznijetoj odbrani, a pitanje svoje krivične odgovornosti ostavio je sudu na ocjenu.</span>
</p>
<p class="p4"></p>
<p class="p4">
<span>Sud je u dokaznom postupku na saglasan predlog stranaka pročitao iskaz svjedoka J* Ž* dat na zapisniku pred ODT-om dana 10. 02. 2011. godine, pročitao zapisnike Elektrodistribucije Nikšić br. 0007188 od 18.07.2011.godine i br.0005928 od 22.07.2011. godine, pročitao ugovor o zakupu poslovnog prostora između M* R* i preduzeća K* OD od 12.02.2000. godine te pročitao izvod iz kaznene evidencije za okrivljenog izdat od UP PJ Nikšić.</span>
</p>
<p class="p4"></p>
<p class="p4">
<span>Svjedok Jo* Ž* naveo je u iskazu da je dana 18. 07. 2011. godine, sa kolegom K* M*m obavljao kontrolu potrošača koji redovno ne izmiruju račune za utrošenu struju. Prilikom kontrole u objektu M* R*, koji tu nije bio prisutan, navedeni objekat je isključen sa elektodistributivne mreže. Isključenje je obavljeno na priključnom ormaru koji se nalazio sa zadnje strane objekta, što je zapisnički konstatovano. Dana 22. 07. 2011. godine, sa kolegom K* M*m, obišli su ponovo objekat M* R* koji su prethodno isključili i tom prilikom su utvrdili da je navedeni objekt samovlasno priključen na elektrodistributivnu mrežu, što su zapisnički konstatovali.</span>
</p>
<p class="p4"></p>
<p class="p4">
<span>Zapisnikom Elektrodistribucije Nikšić br. 0007188 od 18.07.2011.godine konstatovano je da je objekat M* R* koji se nalazi u ul. Alekse Backovića, isključen sa elektrodistributivne mreže zbog neplaćenog duga za utrošenu električnu energiju , a zapisnikom br. 0005928 od 22. 07. 2011. godine konstatuje se da je navedeni objekat samovlasno priključen na elektrodistributivnu mrežu.</span>
</p>
<p class="p4"></p>
<p class="p4">
<span>Ugovorom o zakupu poslovnog prostora od 12.02.2000.godine navedeno je da je M* R* svoj poslovni prostor – objekat koji se nalazi u ul. Alekse Backovića bb dao u zakup preduzeću OD K* koga zastupa K* B*.</span>
</p>
<p class="p4"></p>
<p class="p4">
<span>Izvedenim dokazima nesumnjivo je utvrđeno da je okrivljeni K* B*, neutvrđenog dana u periodu od 18. 07. 2011. godine do 22. 07. 2012. godine u Nikšiću u poslovnom objektu – pekari koji je uzeo u zakup od M* R*, a koji se nalazi u ul. Alekse Backovića bb, samovlasno pribavio pravo za koje smatra da mu pripada, na način što je samovlasno priključio na napajanje električnom enerigijom sa elektrodistributivne mreže Elektrodistribucije Nikšić brojilo br. 08127152 instalirao u navedenom poslovnom objektu, koje su brojilo dana 18. 07. 2011. godine, ovlašćeni radnici Elektrodistribucije Nikšić isključili sa niskonaponske mreže zbog neplaćenog duga na ime utrošene električne energije, čime je ostvario sva bitna obilježja bića krivičnog djela samovlašće iz čl. 384 st. 1 KZ-a. </span>
</p>
<p class="p4"></p>
<p class="p4">
<span>Kako je okrivljeni bio svjestan da samovlasno pribavlja pravo za koje je smatrao da mu pripada, što je očigledno I htio preduzimajući opisane postupke, jasno je da je djelovao sa direktnim umišljajem.</span>
</p>
<p class="p4"></p>
<p class="p4">
<span>Sud ne prihvata odbranu okrivljenog K* B* smatrajući je kao neosnovanu i sračunato datu radi izbjegavanja krivice.</span>
</p>
<p class="p4"></p>
<p class="p4">
<span>Naime, nesporna je činjenica koja proizilazi iz  zapisnika Elektrodistribucije od 18.07.2011. godine te i iz  iskaza svjedoka J* Ž* da je dana 18.07.2011.g. izvršeno isključenje sa elektrodistributivne mreže objekta koji je iznajmljivao okrivljeni, a upravo on kao zakupac ima pravni interes da obavi samovlasno priključenje.Takođe, tvrdnje okrivljenog da nije svakodnevno dolazio u objekat koji je zakupio te da su u tom objektu radili radnici čija su mu imena nepoznata, nelogične su i životno nerealne, budući da nije mogao zaposliti lica čija mu imena nijesu poznata, niti držati poslovni objekat od kojega stiče prihode, a neredovno ga obilaziti i čak ne znati koliko iznosi dug za struju, jer da je tako bio nezainteresovan za poslovanje ovog objekta, racionalno je pitanje zbog čega takav objekat nije zatvorio. </span>
</p>
<p class="p4"></p>
<p class="p4">
<span>Prilikom odlučivanja o krivičnoj sankciji, sud je, shodno čl. 42 KZ, kao olakšavajuće okolnosti okrivljenom cijenio porodičnost – isti je oženjen i otac troje djece, loše imovno stanje te raniju neosuđivanost utvrđenu na osnovu izvoda iz kaznene evidencije za okrivljenog, dok otežavajućih okolnosti nije našao , pa je sud uvjerenja da su ispunjeni uslovi iz čl.53 i 54 KZ te da će se uslovnom osudom kojom mu je utvrđena kazna zatvora u trajanju od 30 dana, s rokom provjere od jedne godine, postići njena svrha iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p4"></p>
<p class="p4">
<span>Pošto je okrivljeni oglašen krivim, sud ga je, shodno čl. 226 i 229 ZKP, obavezao na plaćanje paušalnih troškova krivičnog postupka u iznosu od 30,00 €, srazmjerno složenosti i trajanju krivičnog postupka te imovnim prilikama okrivljenog.</span>
</p>
<p class="p4">
<span>	</span>
</p>
<p class="p4">
<span>Iz iznijetih razloga, na osnovu čl. 374 ZKP-a, odlučeno je kao u izreci. </span>
</p>
<p class="p4">
<span> </span>
</p>
<p class="p2">
<span>OSNOVNI SUD U NIKŠIĆU, dana 10.05. 2012. godine.</span>
</p>
<p class="p4"></p>
<p class="p7">
<span>	                    Zapisničar,                                             SUDIJA,</span>
</p>
<p class="p7">
<span>                             Ćuzović Plana s.r.                                    Perović Ivan s.r.</span>
</p>
<p class="p7"></p>
<p class="p8">
<span>                                  ZA TAČNOST OTPRAVKA TVRDI:</span>
</p>
<p class="p8">
<span>                                                      radnik suda</span>
</p>
<p class="p7"></p>
<p class="p7">
<span>PRAVNA POUKA:  Protiv ove presude  nezadovoljna stranka ima pravo žalbe u   </span>
</p>
<p class="p7">
<span>                               roku od 8 dana od dana prijema iste preko ovog suda, </span>
</p>
<p class="p7">
<span>                               VIŠEM SUDU PODGORICA.</span>
</p>
<p class="p1"></p>


</body>
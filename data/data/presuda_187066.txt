<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{color:#000000;font-family:'Arial'}
.span4{;font-family:'Arial';text-decoration:underline}
.span5{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl.br.K. 91/15</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U   I M E   C R N E   G O R E</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu okr. Đ. M. iz C., zbog krivičnog djela krađa iz člana 239. st. 1. Krivičnog zakonika Crne Gore, a po Optužnom predlogu Osnovnog državnog tužilaštva u Cetinju Kt.br. 61/14  od 16.09.2014. godine, nakon održanog glavnog i javnog pretresa dana 18.01.2016. godine, u prisustvu zamjenika ODT-a u Cetinju, Radunović Sanje, okrivljenog i njegovog branioca S. B., adv. iz C., donio je dana 21.01.2016. godine i javno objavio ovu</span>
</p>
<p>&nbsp;</p>
<p style="text-align:center;">
<span class="span1">P   R   E   S   U   D   U</span>
</p>
<p>&nbsp;</p>
<p>
<span class="span1">Okrivljeni Đ. M., zv. "K.", JMBG ..., od oca M. i majke V., rođene B., rođen .... godine, u C., gdje i prebiva,  državljanin C. G., po zanimanju preduzetnik, razveden, otac troje maljoljetne djece, pismen, sa završenom Osnovnom školom, osuđivan Presudom Osnovnog suda u Podgorici K. br.1321/01 od 22.10.2003. godine, zbog krivičnog djela prikrivanje iz čl. 161. Krivičnog zakonika, na novčanu kaznu u iznosu od 50,00 dinara; presudom Višeg suda u Podgorici K. br. 139/1998 od 16.02.2004. godine, zbog krivičnog djela teška tjelesna povreda iz čl. 36. Krivičnog zakonika, na kaznu zatvora u trajanju od 6 mjeseci uslovno na jednu godinu; Presudom Osnovnog suda u Cetinju K. br. 172/08 od 18.06.2008. godine, zbog krivičnog djela falsifikovanje isprave iz čl. 412. Krivičnog zakonika, na kaznu zatvora u trajanju od 30 dana; Presudom Osnovnog suda u Cetinju K. br. 4/04 od 13.02.2007. godine, zbog krivičnog djela napad na službeno lice u vršenju službene dužnosti iz čl. 376. Krivičnog zakonika, na kaznu zatvora u trajanju od 6 mjeseci uslovno na dvije godine; Presudom Višeg suda u Podgorici K. br. 136/07 od 14.05.2009. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. Krivičnog zakonika, na kaznu zatvora u trajanju od tri godine; Presudom Osnovnog suda u Cetinju K. br. 225/07 od 13.06.2008. godine, zbog krivičnog djela nedozvoljeno držanje oružja i eksplozivnih materija iz čl. 403. Krivičnog zakonika, na kaznu zatvora u trajanju od tri mjeseca i Presudom Osnovnog suda u Cetinju K. br. 5/2000 od 08.11.2000. godine, zbog krivičnog djela teška tjelesna povreda iz čl. 36. Krivičnog zakonika, na kaznu zatvora u trajanju od šest mjeseci, uslovno na jednu godinu</span>
</p>
<p>&nbsp;</p>
<p>
<span class="span1">Na osnovu člana 373 tačka  2 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE  OPTUŽBE</span>
</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">U vremenskom periodu od 13.09.2013. godine do 01.10.2013. godine, u porodičnoj kući, u naselju "Odžak" br. .., u C., u namjeri da oduzimanjem i prisvajanjem tuđih pokretnih stvari, u iznosu od preko 150,00 eura, sebi pribavi protivpravnu imovinsku korist, iako svjestan da je oduzimanje i prisvajanje tuđih pokretnih stvari zabranjeno, voljno protivpravno oduzeo i prisvojio električnu energiju, vlasništvo oštećene E. C.G. AD N. E. C., u količini od 5.364,384 KWh električne energije, ukupne novčane vrijednosti od 240,267 eura, na način što je na električno brojilo marke "Enel" serijskog broja 12N4E5B2514635556, koje je bilo smješteno neposredno pored ulaznih vrata u ograđenom dvorištu porodične kuće, i prethodno zbog neisplaćenog duga za isporučenu električnu energiju isključeno sa elektrodistributivne mreže, neovlašćeno djelovao eksternim električnim prenaponom, tako da električno brojilo nije registrovalo utrošenu električnu energiju, a elektroinstalacije u naznačenom stambenom objektu su se napajale električnom energijom, što su utvrdili radnici E. C. prilikom obavljene kontrole tog mjernog mjesta dana 01.10.2013. godine,  </span>
</p>
<p>&nbsp;</p>
<p>
<span class="span1">- čime bi izvršio krivično djelo krađa iz člana 239. stav 1. Krivičnog zakonika Crne Gore, </span>
</p>
<p>
<span class="span1">Troškovi krivičnog postupka, u iznosu od 177,20 eura,kao i troškovi koje je imao okrivljeni angažovanjem stručne odbrane o kojima će biti donijeto posebno rješenje padaju na teret budžetskih sredstava suda. </span>
</p>
<p style="text-align:center;">
<span class="span1">O   b   r   a   z   l   o   ž   e   n  j   e</span>
</p>
<p>&nbsp;</p>
<p>
<span class="span1">Osnovno državno tužilaštvo u Cetinju, podnijelo je sudu Optužni predlog Kt. br. 61/14 od 16.09.2014. godine protiv okrivljenog Đ. M. iz C.,  zbog krivičnog djela </span><span class="span1">krađa iz člana 239. stav 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Rješenjem Višeg suda u Podgorici Gž.br. 562/2015 od 13.05.2015. godine prvostepena presuda je ukinuta i predmet je vraćen ovom sudu na ponovno suđenje. </span>
</p>
<p>&nbsp;</p>
<p>
<span class="span1">Shodno ukidnim razlozima sadržanim u odluci Višeg suda zakazan je glavni pretres na kojem je zastupnik optužbe u završnoj riječi </span><span class="span1">istakao da ostaje pri podnijetom optužnom predlogu i predložio da se okrivljeni oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Branilac okrivljenog S. B., adv.iz C. je u završnoj riječi istakla da tokom postupka ni jednim dokazom nisu potvrđeni navodi optužnog akta. Dovodeći u vezu iskaz okrivljenog sa iskazima svih ostalih saslušanih svjedoka tokom postupka izvodi se sasvim suprotan zaključak, a to je da okrivljeni nije kriv za krivično djelo stavljeno mu na teret, budući da isti nije živio u kući u periodu koji se optužbom istom stavlja kao vrijeme izvršenje krivičnog djela. Takođe, iskazima svjedoka jasno je utvrđeno da se Đ. M. povremeno snabdijevala električnom energijom produžnim kablom koji je sprovodila iz kuće njihovih komšija. Službenici ED C. tokom kontrole nijesu provjerili, a bili su u obavezi, na koji način u kući Đ. ima struje, tako da uzimajući sve iznijeto u obzir ne može se izvesti zaključak da je struje u kući bilo na način kako to prezentuje tužilac. Vještak je takođe u nalazu naveo da su mogući drugi uzroci privremenog onesposobljavanja brojila, kao npr. djelovanje obližnjeg atmosferskog napona ili dejstvo prenapona atmosferskog porijekla prenesenog vodovima mreže, kao i </span><span class="span1">grmljavina. U konačnom je predložila da sud okrivljenog oslobodi od optužbe. Tražila je troškove po AT-u. </span>
</p>
<p>&nbsp;</p>
<p>
<span class="span1">Okrivljeni Đ. M. je u svojoj odbrani istakao da ne zna da li je u njegovom objektu koji se nalazi u "Švedskom naselju" u C., krajem avgusta mjeseca 2013. godine isključeno snabdijevanje električnom energijom, jer u kući rijetko boravi, a tamo živi njegova supruga M. sa njihovom djecom. Nije mu poznato da su radnici E. dana 13.09.2013. godine vršili kontrolu električnog brojila koje registruje potrošnju struje u toj kući jer rijetko boravi u kući i živi odvojeno u drugom stanu. To se električno brojilo vodi na njegovog oca, a inače se nalazi na fasadi objekta odmah pored ulaznih vrata, i nije zaključano, dok njegova kuća ima ograđeno dvorište. Tvrdi da sa ponovnim uključenjem struje u njegovoj kući preko ovog električnog brojila nema ništa, i da ništa u vezi toga nije učinio, a nije mu poznato ni na koji način je utvrđeno da se njegova kuća i dalje snabdijeva električnom energijom. Ne zna ko plaća račune za struju u toj kući, misli da ih niko ne plaća.    </span>
</p>
<p>
<span class="span3">Naveo je da  on ne  živi u toj kući i da nije  korisnik je tog objekta,a da je to naveo na ranijem glavnom pretresu iz nekih ličnih razloga. Nije počinio ovo krivično djelo i nije mu jasno zašto zatečeno nije fotografisano i zašto nijesu uzeti otisci. Naveo je da nisu tačni navodi svjedoka, tačnije ovlašćenih lica ED C. da je prilikom vršenja kontrole, naznačenog dana bio prisutan. Predložio je da se  radnici ED C. pozovu kako bi svoje tvrdnje ponovili pred njim.</span><span class="span1">U završnoj riječi je naveo da se u međuvremenu razveo od supruge, da živi sam u iznajmljenom stanu i da su djeca dodijeljena M. na čuvanje, dok je on obavezan da ih povremeno gleda i plaća alimentaciju, čime se potvrđuju navodi da dana kada je vršena kontrola zaista nije bio u tom stanu. U svemu je ostao pri završnoj riječi branioca i ponovio da nije kriv. </span>
</p>
<p>&nbsp;</p>
<p>
<span class="span1">Radi razjašnjenja ove krivičnopravne stvari, Sud je u dokaznom postupku na glavnom pretresu proveo dokaze: saslušao ovlašćenog predstavnika oštećene  EP C. G.,"E." C., A. R., vještaka elektro-tehničke struke M. B., svjedoke V. V. i I. M., na saglasan predlog stranaka pročitao iskaze svjedoka L. R., Lj. M. i P. (Đ.) M., pročitao zapisnik o kontroli mjernog mjesta EP CG AD N. E. C. broj 002151 i zapisnik o kontroli neispravnog AMM brojila broj 4201-8978, oba od 01.10.2013. godine, pročitao nalaz i mišljenje sudskog vještaka elektro tehničke struke M. B. dipl. inž. iz P. od 15.08.2014. godine i dopunu istog od 11.12.2015. godine i pročitao izvještaj Ministrastva pravde broj 0203/3965 od 18.07.2014. godine iz kaznene evidencije za okrivljenog Đ. M.. </span>
</p>
<p>&nbsp;</p>
<p>
<span class="span1">Ovlašćeni predstavnik oštećene EP CG  "E." C., A. R. u svom iskazu je navela da je opunomoćena da istakne da je kod Đ. M. dana 01.10.2013. godine, vršena kontrola isključenog brojila sa ED mreže br. 12N4E5B2514635556 i tom prilikom je utvrđeno da se sklopka na mjernom uređaju nalazi u gornjem položaju, a što je različito stanje kada je isključeno brojilo, kada sklopka treba da se nalazi u tzv. donjem položaju. U momentu vršenja predmetne kontrole displej na brojilu nije bio u funkciji, a sporni objekat je u vrijeme vršenja kontrole bio snabdjeven električnom energijom koja se nije registrovala. Tom prilikom ovlašćeni radnici ED C. su na razvodnom ormaru isključenjem i ponovnim uključenjem glavne sklopke uspjeli da resetuju brojilo, tako da je sklopka pala u donji položaj i na taj način je uspješno oporavljen displej samog brojila, a prijavljeni potrošač je ponovo isključen sa ED mreže. Nakon izvedenih radnji izvršeno je i plombiranje glavne sklopke na tabli i zaštitne plastike na samom razvodnom ormaru. Tom prilikom su postavljene plombe oznake ED CT AA081109; </span><span class="span1">ED CT AA08106 i ED CT AA08113. Dana 13.09.2013. godine, vršena je prethodna kontrola kod prijavljenog potrošača, kojom prilikom je navedeno mjerno mjesto zatečeno u ispravnom stanju, tj. prijavljeni potrošač je bio isključen zbog neizmirenog duga za utrošenu električnu energiju.Obračun protivpravno prisvojene i oduzete električne energije izvršen je na osnovu člana 179. stav 6. Zakona o energetici, metodologije za obračunavanje i naplatu neovlašćeno preuzete električne energije (Službeni list CG 20/12) i Odluke regulatorne agencije za energetiku br. 12/694-76 od 12.07.2012. godine i odobravanju tabela sa cijenama električne energije za period od 01.08.2012. godine do 31.07.2015. godine, na ukupan iznos od 827,72 eura. Navela je i to da je dana 29.07.2014. godine u prostorije ED C. u Odjeljenje za finansije pristupila Đ. M. kao korisnik i supruga Đ. M. koji je sin registrovanog korisnika, sada pok. Đ. M. i istakla da želi da plati obračun neovlašćene potrošnje da bi po Ugovoru koji bi sklopila nakon plaćene prve rate uključila struju jer je bila isključena. Kako je istog datuma sa imenovanom sklopljen Sporazum o priznanju i dinamici duga za neovlašćeno utrošenu električnu energiju ista je sklopila protokol na ukupan iznos od 827,72 eura broj 4021-5901 koji se do dana današnjeg uredno sprovodi, a nakon koje prve uplate je odmah uključena struja. Ista je pristupila dugu što znači da je kao treće lice i jedan od korisnika pristupila dugu, a ne preuzela isti. Uplate stižu redovno, ali im nije poznato da li je novac uplatio okr. Đ. M. ili Đ. M. </span>
</p>
<p>
<span class="span1">Predstavnik oštećenog preduzeća "E." C. takođe je istakla da je dobila podatak iz službe za ekonomske poslove da je okrivljeni u cjelosti izmirio odštetni zahtjev prema oštećenoj. </span>
</p>
<p>
<span class="span1">U ponovnom postupku je dodala da radnici E. nemaju ovlašćenja da ulaze u stanove potrošača.</span>
</p>
<p>
<span class="span1">Pridružila se krivičnom gonjenju protiv okrivljenog, ali nije postavila imovinskopravni zahtjev. </span>
</p>
<p>&nbsp;</p>
<p>
<span class="span1">Svjedok V. V. u svojoj izjavi je navela da je stalno zaposlena u E. C. gdje obavlja poslove za prijem, mjerenje i održavanje mjernih mjesta. Sjeća se da je dana 01.10.2013. godine, zajedno sa kolegom I. M. obišla mjerno mjesto potrošača Đ. M. u njegovoj kući u "Švedskom naselju", radi redovnog očitavanja stanja na njegovom elektrobrojilu. Tom prilikom nijesu mogli očitati stanje na brojilu, jer displej na brojilu nije bio u funkciji. Objekat se napajao električnom energijom, ali se potrošnja nije registrovala na brojilu. Resetovali su brojilo isključenjem i ponovnim uključenjem sklopke, oporavili displej i upisali zatečeno stanje. Imajući u vidu da se prilikom ove kontrole sklopka na brojilu nalazila u gornjem položaju, kontaktirali su njihov AMM Centar i obaviješteni su da je ovo brojilo prethodno bilo daljinskim putem isključeno sa ED mreže zbog duga. U tom slučaju sklopka se treba nalaziti u donjem položaju i ne bi se mogla podići i ostati u gornjem položaju. Na kraju kontrole izvršili su isključenje potrošača sa ED mreže, i plombirali glavnu sklopku na tabli i zaštitnu plastiku na samom razvodnom ormaru. U vezi svega su sačinili zapisnike i sjeća se da je supruga korisnika objekta, koja je bila prisutna prilikom kontrole odbila da potpiše zapisnike. Istakla je i to da se brojilo nalazi u dvorištu kuće koje je ograđeno odmah pri ulaznim vratima kuće i nalazi se u stojećem ormariću. Taj ormarić ima ključ, koji je isti za sve takve ormariće na teritoriji opštine C. i oni iz E. imaju taj ključ, a potrošači ne bi trebalo da imaju ključ. Kada se radi o stambenim zgradama ostave ključ nekom od vlasnika stana, a kada su u pitanju zasebni stambeni objekti - kuće, vlasnicima istih ne ostavljaju ključ. Da bi se djelovalo na brojilo mora se otvoriti ormarić ključem, pa onda djelovati na brojilo, po njenom mišljenju se elektro šokom ne može djelovati kada je zatvoren ormarić. </span>
</p>
<p>
<span class="span1">Na zapisniku od 04.07.2014. godine je dodala da se objekat napajao električnom energijom na način što je djelovano nekom vrstom elektro-šoka na brojilo, te je na taj način objekat priključen na elektrodistributivnu mrežu, ali se potrošnja nije registrovala na brojilu. To je zaključila nakon što je resetovala brojilo kada se sklopka spustila u donji položaj i više se nije mogla podići, što je njima dovoljan znak da je na brojilo djelovano nekim spoljnim faktorom. Nijesu ulazili u kuću da provjere da li ima električne energije, već je to zaključila na osnovu samog brojila. Od te kontrole njima je mjerno mjesto kod potrošača Đ. M. nedostupno jer su isti stavili katanac i zaključali ormarić u kojem se nalazi brojilo a zaključavaju i ogradu dvorišta tako da im je brojilo nedostupno. Sjeća se da je prilikom kontrole dana 01.10.2013. godine vrata im otvorila supruga Đ. M., a kada su resetovali brojilo objekat je ostao bez napona pa je izašao njen suprug Đ. M. i rekao svojoj ženi jer ih nije vidio </span><span class="span4">"</span><span class="span1">Što svaki čas hvaljiva struja", a zatim se vratio u kuću, dok je njegova supruga ostala da razgovara sa njima. </span>
</p>
<p>
<span class="span1">U ponovnom postupku je istakla da konkretne prilike nisu ulazili u kuću i provjeravali da li ima ili nema struje u objektu. Tom prilikom nije vidjela okrivljenog, već je bila neka žena. Da u kući ima struje ustanovila je zbog sklopke i položaja u kome se nalazila, što je značilo da brojilo propušta napon. Isključili su brojilo sa napajanja, nakon čega su kontaktirali sa MM centrom, kada su i dobili obavještenje da je potrošač isključen zbog duga. Misli da su se nakon kontakta sa MM centrom vratili na lice mjesta kako bi napravili zapisnik, o tome zašto potrošač treba da bude isključen sa mreže. Vrata im je otvorila neka žena. Nije vidjela da je bilo svijetla u objektu. Objasnila je da u objekat potrošača mogu ući sa nalogom, a ukoliko im potrošač zabrani pristupi i pored naloga, traže asistenciju policije. Pojasnila je da u zapisniku konstatuju ukoliko potrošač zabrani da uđu u objekat. Ostala je pri tvrdnji da se na brojilo ne može djelovati, ukoliko je ormarić zatvoren, kao i da nije primijetila mehanička oštećenja na brojilu tog dana. </span>
</p>
<p>&nbsp;</p>
<p>
<span class="span1">Svjedok L. R. u svojoj izjavi je navela da su njoj Đ. M. i njegova porodica prve komšije u naselju "Odžak" - Švedske kućice u C., i oni u toj kući žive od 1981. godine. Poznato joj je da M. rijetko dolazi kući, vidi ga jednom u tri mjeseca, i to traje duži vremenski period, a u kući je do polovine prošle godine stalno boravila njegova supruga M. sa troje djece. Poznato joj je da im je u kući isključena električna energija zbog duga za neplaćenu struju, od polovine prošle godine i koliko zna do danas nije uključena struja. Od kada im je isključena struja u kući, Đ. M. sa djecom živi kod svojih roditelja, a u ovu kuću dođe samo povremeno, jednom u nedjelju dana i rijetko kad prespava u njoj. Dok boravi u kući dešavalo se da joj ona dozvoli da se sa produžnim kablom iz njene kuće priključi na elektrodistributivnu mrežu, i to ako joj treba nešto sitno da obavi u kući, da priključi sijalicu ili peglu. Obzirom da su njihove kuće jedna do druge, ako ona nije kući, dozvoljavala joj je da se produžnim kablom priključi na elektrodistributivnu mrežu, jer je razmak između njihovih kuća do deset metara. </span>
</p>
<p>
<span class="span1">Na glavnom pretresu je dodala da se ne može izjasniti koji je to period bio kada je istima pozajmljivala struju, misli da je to bilo u toku 2013. godine. </span>
</p>
<p>&nbsp;</p>
<p>
<span class="span1">Svjedok Lj. M.  u svojoj izjavi je navela da živi u ul. P. P. u C., i njena kuća je na udaljenosti od nepunih pedeset metara od kuće u kojoj stanuje porodica Đ. M.. Poznato joj je da je njima sredinom 2013. godine isključena struja u kući jer joj je supruga Đ. M., Đ. M. nekoliko puta tražila da joj dozvoli da se produžnim kablom iz njene kuće priključi na elektrodistributivnu mrežu, kako bi nešto podgrijala. Misli da Đ. </span><span class="span1">M. ne živi u toj kući, već samo njegova supruga M. sa djecom, i to je ona samo povremeno u kući. Nije joj poznato da li oni sada imaju struje u kući. Poslednji put joj je dozvolila da se produžnim kablom iz svoje kuće priključi na elektrodistributivnu mrežu prije pet - šest mjeseci. </span>
</p>
<p>
<span class="span1">Na glavnom pretresu je dodala da se ne može tačno sjetiti perioda kada je davala porodici Đ. da koriste struju iz njene kuće ,ali zna da je to bilo u toku prošle godine. Što se tiče konstatacije koju je navela da Đ. M. ne živi u toj kući već samo njegova supruga M. sa djecom i da je samo ona povremeno kući to je navela sa razloga što je to čula negdje u prodavnici. </span>
</p>
<p>&nbsp;</p>
<p>
<span class="span1">Svjedok Đ. M. u svojoj izjavi je navela da je supruga Đ. M. i živi sa djecom u nas. "Odžak" u C. (Švedsko naselje), a u poslednje 2-3 godine, M. više ne živi sa njima. Objekat u kojem stanuje je isključen sa elektrodistributivne mreže u avgustu mjesecu 2013. godine, zbog neizmirenog duga za utrošenu električnu energiju. Do danas objekat nije ponovo priključen na elektrodistributivnu mrežu, odnosno u kući nema struje. Od kada je struja u kući isključena, ona sa djecom najčešće boravi kod svojih roditelja, a u ovu kuću samo dođe povremeno i tada struju koristi od svojih komšija, porodice Lj. M., kao i svoje komšinice L. R., koje joj dozvole da se produžnim kablom iz njihove kuće priključi na elektrodistributivnu mrežu za to vrijeme dok je u svojoj kući. Rijetko prespava u kući, tačnije ostane samo kratko vrijeme. Sjeća se da je jednom prilikom kontrolor iz E. joj saopštio da se preko nihovog brojila struja krade, i ona je tom prilikom provjerila u kući i nije bilo struje, ali je ipak zaključeno da kradu struju. Prisustvovala je kontroli, ali nije prihvatila taj zaključak, jer oni u objektu nemaju struju od kada je isključena, tako da nije htjela da potpiše zapisnik o izvršenoj kontroli. Brojilo se nalazi u dvorištu kuće, pored stepeništa, u ormariću koji je zaključan, a ključ ona nema, već samo radnici Distribucije, koji ga otključavaju prilikom očitavanja stanja na brojilu. Inače dvorište kuće je ograđeno, ali se ograda ne zaključava i kontrolori redovno sami uđu da očitaju stanje na brojilu. Ovo brojilo se vodi na njenog svekra Đ. M. Nije primijetila da je bilo ko djelovao na brojilo, ono je zatvoreno u kutiji, a ona sigurno na njemu nije ništa radila. </span>
</p>
<p>&nbsp;</p>
<p>
<span class="span1">Iz iskaza svjedoka I. M. datog na zapisniku kod ODT-a u Cetinju dana 24.06.2014. godine proizilazi da je zaposlen u E. C. i obavlja poslove kontrole, mjerenja i isključenja sa elektrodistributivne mreže fizičkih i pravnih lica na području C. Sjeća se da je početkom mjeseca oktobra 2013. godine zajedno sa koleginicom V. V. bio u kontroli mjernog mjesta u porodičnoj kući potrošača Đ. M.,naselje "Švedske kuće" u C., radi redovnog očitavanja stanja na njegovom elektro brojilu. Prilikom kontrole pojavio se problem sa očitavanjem stanja jer u tom momentu displej na brojilu nije bio u funkciji i nijesu mogli očitati stanje, pa su tada resetovali ovo brojilo isključenjem i ponovnim uključenjem sklopke, na koji način su popravili displej i upisali zatečeno stanje. Tom prilikom konstatovali su da se sklopka na brojilu nalazi u gornjem položaju pa su kontaktirali AMM Centar kako bi napravili zapisnik i obaviješteni su da je ovo brojilo prethodno bilo daljinskim putem isključeno sa elektrodistributivne mreže, a u tom slučaju je sklopka trebala biti u donjem položaju. Sjeća se da je u kući bila supruga Đ. M., Đ. M. koja im je otvorila vrata pa su vidjeli da ima struje u kući te je u tom slučaju V. V. kao inženjer, a znajući da je potrošač prethodno bio isključen sa elektrodistributivne mreže kontrolisala brojilo. Ovo brojilo se nalazi u ormariću odmah pored ulaznih vrata, a ormarić je bio zaključan i oni su isti otključali jer potrošač nema ključ od ormarića. O svemu navedenom su sačinili zapisnik, a Đ. M. je isti odbila da potpiše. Na kraju kontrole izvršili su isključenje potrošača sa </span><span class="span1">elektrodistributivne mreže i plombirali su glavnu sklopku na tabli i zaštitnu plastiku na samom razvodnom ormaru. Tom prilikom nijesu kontrolisali da li je potrošač produžnim kablom priključen na elektrodistributivnu mrežu iz nekog susjednog objekta.  </span>
</p>
<p>
<span class="span1">U ponovnom postupku je naveo da okrivljenog predmetnog dana nije vidio, ali da je primijetio da struje ima u objektu i vidio je da svijetla ima u objektu, bilo je upaljeno a vrata su bila otvorena. Nijesu izvršili provjeru odakle je struja u objektu. </span>
</p>
<p>&nbsp;</p>
<p>
<span class="span1">Iz zapisnika o kontroli mjernog mjesta EP CG AD N. E. C. broj 002151 proizilazi da je dana 01.10.2013. godine vršena kontrola kod potrošača Đ. M. - korisnik Đ. M. u nas. "Švedske kuće". Prilikom kontrole isključenog potrošača zatečeno je stanje - displej nije radio. Napajanje brojila isključeno i ponovo uključeno. Displej uspješno oporavljen, pala sklopka na brojilu. Plombirano plombama EDLTAA08109, AAO8106 AA08113. Kontrolu su vršili I. M. i V. V., a prilikom kontrole Đ. M. kao potrošač je odbila da potpiše zapisnik. </span>
</p>
<p>&nbsp;</p>
<p>
<span class="span1">Iz zapisnika o kontroli neispravnog AMM brojila broj 4201-8978 od 01.10.2013. godine proizilazi da se brojilo  vodi na ime potrošača Đ. M. u nas. "Švedske kuće" u C. U zapisniku je konstatovano da je plomba oštećena ,da se potrošač uredno napaja električnom energijom,kao i brojilo,a da je sklopka u gornjem položaju , da je displej neispravan, da se pritiskom na taster ne može očitati stanje potrošnje, Kontrolu su izvršili V. V. i I. M. a navedeno je i vrijeme kontrole kada je sačinjen zapisnik ,odn.01.10.2013.godine u 11:27:30. Takođe je evidentirano da je displej uspješno oporavljen,da na brojilu postoji alarm i da crvene lampice kada je displej ispravan uopšte ne trepere.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka elektrotehničke struke M. B. dipl. inž. iz P. od 15.08.2014. godine proizilazi da je okrivljeni nelegalno koristio električnu energiju u periodu od 13.09.2013. godine do 01.10.2013. godine. Nesporna je činjenica da je električno brojilo marke "Enel", serijskog broja 12N4E582514635556 onesposobljeno uređajem koji stvara jak elektromagnetni inpuls, što za posljedicu ima privremeni prekid normalnog rada u preuzimanju i mjerenju utroška električne energije. Ormarići u koje je smještena mjerna oprema izrađeni su od poliestera sa bravicom i ključem. Poliester je električno neprovodan materijal pa samim tim nije moguće djelovati određenim uređajima koji proizvode jak elektromagnetni impuls. Međutim, prilikom montaže ormarića sa mjernom opremom izvođač radova je predavao i ključeve od ormara potrošačima radi eventualne intervencije. Brojilo "Enel" sa daljinskim očitavanjem i komandovanjem u sebi sadrži sklopku (vizuelno nalik na tropolni automatski osigurač) koja u normalnim uslovima rada stoji u gornjem položaju. Kada sklopka dođe u donjem položaju potrošač je isključen, bez napona je. Kada je sklopka u gornjem položaju, potrošač je spojen na mrežu, tj. pod naponom. Ako je sklopka u gornjem položaju, a displej isključen -  ne radi, potrošač je pod naponom ,ali se potrošnja ne registruje. U tom slučaju brojilo je privremeno ili trajno onesposobljeno, što se provjerava resetovanjem. Priključne kleme za spajanje dovodnog i odvodnog kabla zaštićene su sa poklopcem koji je opremljen plombama. Žice se ne mogu izvući bez skidanja. Mjesečna količina neovlašćeno preuzete električne energije se dobija kada se obračunska snaga pomnoži sa 360 mjesečnih radnih sati što za rezultat daje 18042,4 kwh. Primjenom Odluke Regulatorne agencije za energetiku, uz odobrene cijene za električnu energiju dobija se novčani ekvivalent od 1029,86 eura sa PDV-om. Ako se primijeni norma prema energetskoj saglasnosti </span><span class="span1">za kategoriju domaćinstvo tada se obračunska snaga računa kao proizvod struje ograničene limitatorom (ne prelazi 40A) i nominalnog napona što daje vrijednost od 26,296 kw. Mjesečna količina neovlašćeno preuzete električne energije bi iznosila 9466,56 kw što uz primjenu cijene više tarife isporuke električne energije daje novčani ekvivalent na iznos od 540,40 eura sa PDV-om. Period između dvije kontrole čini protek vremena od 13.09.2013. godine do 01.10.2013. godine, tj. 17 dana nelegalne potrošnje, odnosno 204 radna sata. </span>
</p>
<p>&nbsp;</p>
<p>
<span class="span1">Iz dopune nalaza od 11.12.2015. godine vještak elektro-tehničke struke je pojasnio da je smetnja, koja se pojavila na displeju električnog brojila, nastala u vremenskom intervalu između dvije kontrole i to od 13.09.2013. godine, kada je konstatovano da je brojilo ispravno i 01.10.2013. godine, kada su od strane komisije isporučioca konstatovane nepravilnosti u radu brojila. Smetnja može, kako je naveo u osnovnom nalazu, biti uzrokovana jednim od uređaja koji stvara jak elektromagnetni impuls (tzv.-šokeri), ali pored toga mogući su i drugi uzroci koji se javljaju djelovanjem obližnjeg atmosferskog napona ili pak dejstvo prenapona atmosferskog porijekla prenesenog vodovima mreže, ukoliko isti bio u tom periodu, kao i mehaničkim djelovanjem na komandne vodove brojila. Posljedica smetnje je privremeni prekid normalnog rada (što je u konkretnom slučaj) ili trajni prekid rada – uništenje mjernog uređaja. Vještak se obratio Z. z. h. i s. u P., kako bi provjerio da li je bilo grmljavina u periodu od 13.09.2013. – 01.10.2013. godine i utvrdio da su se na području C. u naznačenom vremenskom intervalu osmotrile grmljavine slabog do umjerenog intenziteta sa prekidima na mahove (u prilogu nalaza dostavio izvještaj Centra za hidrometeorologiju i seizmologiju br. 01-3086/1 od 03.12.2015. godine). Istakao je da do pomjeranja sklopke u gornji (funkcionalni) položaj može doći jedino i isključivo ručnim pomjeranjem. Vezano za  ukidne razloge iznijete u ukidnom rješenju Višeg suda u Podgorici, koji se odnose na obračun neregistrovane električne energije istakao je da su oni zasnovani na stvarnoj potrošnji – srednje imućnog domaćinstva, čija se jednovremena snaga u naznačenom periodu kreće oko 15 KW uz prosječno dnevno vrijeme korišćenja od 4 h, što daje novčani ekvivalent od 3,05 eura sa PDV-om uz primjenu cijene više tarife isporuke električne energije. Pod navedenim uslovima okrivljeni je mogao iz mreže isporučiova oduzeti 60 KWh električne energije. Period za koji bi potrošnja električne energije mogla biti nelegalna iznosi 17 dana, pa se u tom periodu moglo oduzeti iz mreže isporučioca 1020 Kwh, čiji bi novčani ekvivalent iznosio 51,84 eura sa PDV-om. </span>
</p>
<p>&nbsp;</p>
<p>
<span class="span1">Saslušan neposredno u ponovnom postupku sudski vještak elektro-tehničke struke M. B. je pojasnio da su </span><span class="span1">šokeri uređaji koji služe uglavnom za odbranu od napada fizičkih kontakta, napada životinja, krađe itd. Šoker ima homologaciju, nije opasan jer kroz vrlo malu provodnu površinu protekne struja, a što se tiče brojila - posebno »ENEL«, oni su vrlo osjetljivi, elektronski sklop brojila, memorija brojila i displej brojila su vrlo osetljivi na tako visoki napon pa se djelovanjem na brojilo vrlo često događa - ako se radi o prvom udarnom naponu, da  obično strada elektronika, a ako se radi o drugom ili trećem pokušaju, kada je nivo napona snižen, onda se može desiti da brojilo, nakon resetovanja, ponovo proradi i da nije pretrpjelo nikakvo oštećenje, što je i u ovom slučaju konkretnom komisija potvrdila, da je resetovanjem podigla sklopku i da je brojilo stalo u funkciju. Znači na njega se djelovalo naponom nižeg reda, reda koji ga nije oštetio ali koji ga je skinuo sa mreže u smislu mjerenja preuzete energije. Istu tu pojavu moglo je da izazove i grmljavinski proces koji se desio negdje u mreži i koji je vodovima niskog napona prenijet do mjernog uređaja. Svakako je isključen direktni udar groma u </span><span class="span1">brojilo. Međutim, u ovakvim slučajevima kada se radi o prenaponima atmosferskog porijekla obično se štete dogode na više uređaja i u više objekata u okolini predmetnog objekta pa sam iz tog razloga zbog neprijavljenih šteta isključio tu mogućnost i ostao vjeran svom prvom nalazu. U dopuni svog nalaza isključivo je poštovao odluke Višeg suda i dao odgovor na tražena pitanja. U konkretnom slučaju radi se o trofaznom brojilu, a šoker djeluje po istom principu i na trofazno i na jednofazno brojilo. Šokerom se obično služe lica koja se time bave - dakle ne moraju da budu baš stručna ali da se time bave, a što se tiče nabavke isti se nalaze i u slobodnoj prodaji na pijaci u Tuzima u Podgorici, dok se u Hrvatskoj nalaze specijalizovane prodavnice. Okrivljeni nije podigao sklopku a nije ni morao da je podiže jer je već imao napajanje u svom stanu. Uređajem je došlo do oštećenja displeja brojila - sklopka je ostala u gornjem položaju, da bi protok struje prema stanu išao normalno. U tom slučaju preuzeta energija iz mreže nije se registrovala na brojilu sve vrijeme, do nove kontrole dok su radnici ED C. došli i uočili tu pojavu i ustanovili da građanin troši struju koja se ne mjeri. Tada je izvršena od strane komisije provjera ručice na brojilu i ta ručica je nalik na tropolni osigurač na tabli, resetovanjem od ručice u nekoliko navrata displej brojila je proradio i energija je počela da se mjeri na displeju. Moguće je da je uslijed grmljavine i prenapona u mreži došlo do promjene na brojilu, i praksa je da se grmljavinski prenaponi prenesu u širem području ali je moguće da se dese i kod jednog potrošača. Moguća je i jedna i druga pojava a uglavnom ih karakteriše intenzitet grmljavinskih udara, dakle ako se radi o jačem grmljavinskom udaru direktno na brojilo u tom slučaju brojilo strada i trajno je onesposobljeno dok u slučaju manjih grmljavinskih udara – tzv. prenaponskih talasa zbog udara u mreži može doći do privremenog onesposobljavanja brojila. Vrlo je mala vjerovatnoća da dođe do pojedinačnog onesposobljavanja brojila - ali može doći.NIje moguće da je došlo do napona usled rada na istoj mreži</span><span class="span1"> </span>
</p>
<p>&nbsp;</p>
<p>
<span class="span1">Iz izvještaja Ministrastva pravde broj 0203/3965 od 18.07.2014. godine iz kaznene evidencije za okrivljenog Đ. M. proizilazi da je isti osuđivan: </span><span class="span1">presudom Osnovnog suda u Podgorici K. br.1321/01 od 22.10.2003. godine, zbog krivičnog djela prikrivanje iz čl. 161. Krivičnog zakonika, na novčanu kaznu u iznosu od 50,00 dinara; presudom Višeg suda u Podgorici K. br. 139/1998 od 16.02.2004. godine, zbog krivičnog djela teška tjelesna povreda iz čl. 36. Krivičnog zakonika, na kaznu zatvora u trajanju od 6 mjeseci uslovno na jednu godinu; Presudom Osnovnog suda u Cetinju K. br. 172/08 od 18.06.2008. godine, zbog krivičnog djela falsifikovanje isprave iz čl. 412. Krivičnog zakonika, na kaznu zatvora u trajanju od 30 dana; Presudom Osnovnog suda u Cetinju K. br. 4/04 od 13.02.2007. godine, zbog krivičnog djela napad na službeno lice u vršenju službene dužnosti iz čl. 376. Krivičnog zakonika, na kaznu zatvora u trajanju od 6 mjeseci uslovno na dvije godine; Presudom Višeg suda u Podgorici K. br. 136/07 od 14.05.2009. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. Krivičnog zakonika, na kaznu zatvora u trajanju od tri godine; Presudom Osnovnog suda u Cetinju K. br. 225/07 od 13.06.2008. godine, zbog krivičnog djela nedozvoljeno držanje oružja i eksplozivnih materija iz čl. 403. Krivičnog zakonika, na kaznu zatvora u trajanju od tri mjeseca i Presudom Osnovnog suda u Cetinju K. br. 5/2000 od 08.11.2000. godine, zbog krivičnog djela teška tjelesna povreda iz čl. 36. Krivičnog zakonika, na kaznu zatvora u trajanju od šest mjeseci, uslovno na jednu godinu. </span>
</p>
<p>&nbsp;</p>
<p>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza, kako pojedinačno tako i u međusobnoj povezanosti, Sud je utvrdio da nema dokaza koji bi bez sumnje ukazivali da je </span><span class="span1">okrviljeni izvršio krivično djelo krađa iz člana 239 stav 1 Krivičnog zakonika Crne Gore, na način, mjesto i vrijeme, kako je to predstavljeno izrekom presude. </span>
</p>
<p>&nbsp;</p>
<p>
<span class="span1">Naime, okrivljenom se stavlja na teret da je predmetno krivično djelo izvršio na način što je u</span><span class="span1"> vremenskom periodu od 13.09.2013. godine do 01.10.2013. godine, u porodičnoj kući, u naselju "Odžak" br..., u C., u namjeri da oduzimanjem i prisvajanjem tuđih pokretnih stvari, u iznosu od preko 150,00 eura, sebi pribavi protivpravnu imovinsku korist, iako svjestan da je oduzimanje i prisvajanje tuđih pokretnih stvari zabranjeno, voljno protivpravno oduzeo i prisvojio električnu energiju vlasništvo oštećene E. C. G. AD N. E. C., u količini od 5.364,384 KWh električne energije, ukupne novčane vrijednosti od 240,267 eura, na način što je na električno brojilo marke "Enel" serijskog broja 12N4E5B2514635556, koje je bilo smješteno neposredno pored ulaznih vrata u ograđenom dvorištu porodične kuće, i prethodno zbog neisplaćenog duga za isporučenu električnu energiju isključeno sa elektrodistributivne mreže, neovlašćeno djelovao eksternim električnim prenaponom, tako da električno brojilo nije registrovalo utrošenu električnu energiju, a elektroinstalacije u naznačenom stambenom objektu su se napajale električnom energijom, što su utvrdili radnici E. C. prilikom obavljene kontrole tog mjernog mjesta dana 01.10.2013. godine.</span>
</p>
<p>&nbsp;</p>
<p>
<span class="span1">Tokom dokaznog postupka utvrđeno je da je dana 01.10.2013. godine vršena kontrola u objektu okrivljenog, kada je od strane službenika ED C. utvrđeno da displej ne radi, da se potrošač uredno napaja električnom energijom, da se pritiskom na taster ne može očitati stanje potrošnje, da je displej uspješno oporavljen, te da je sklopka pala na brojilu, kao i da je navedeno brojilo plombirano, a što se utvrđuje iz zapisnika o kontroli mjerno mjesta EP CG AD N. E. C. br. 002151 od 01.10.2013. godine i zapisnika o kontroli neispravnog AMM brojila br. 4201-8978 od 01.10.2013. godine. </span>
</p>
<p>&nbsp;</p>
<p>
<span class="span1">Najprije, okrivljenom se stavlja na teret da je »...voljno protivpravno oduzeo i prisvojio električnu energiju... na način što je na električno brojilo...neovlašćeno djelovao eksternim električnim prenaponom«. Ovi navodi optužbe nisu potvrđeni niti  jednim izvedenim dokazom tokom postupka. Ovo prije svega kada se ima u vidu odbrana okrivljenog u kojoj uporno, jasno i decidno tvrdi da je u predmetnom stanu (optužbom stavljeni vremenski period) živjela njegova (sada već, bivša) supruga M. sa djecom, kao i da navedenu radnju nije nikada preduzeo. Kada se ovako data odbrana okrivljenog dovede u vezu sa činjenicom da svjedoci V. V. (koja je u tom dijelu promijenila iskaz, na glavnom pretresu), kao ni I. M., okrivljenog kritičnog dana nisu vidjeli u stanu, da svjedoci L. R. i  Lj.  M. tvrde da okrivljenog rijetko kada gledaju u tom stanu, odnosno (navodi svjedokinje Lj.) da misli da tu ne živi, što potvrđuje i ponavlja svjedokinja P. (Đ.) M., kao i činjenica da (L.) implicitno, a (Lj.) eksplicitno navode da su preko produžnog kabla, na molbu Đ. (sada P.) M. dozvolili da se ista priključi na elektrodistributivnu mrežu, sa činjenicom da se okrivljeni razveo od svoje supruge, da sada živi odvojeno (ne u tom stanu), to je sud mišljenja da se na ovakvoj činjeničnoj gradji ne može izvesti zaključak kako to optužba čini,odnosno na nesumnjiv način utvrditi krivica i krivičnopravna odgovornost okrivljenog za krivično djelo koje mu je stavljeno na teret. Iskaze svjedokinja L. R., Lj. M. i Đ. M., sud je uzeo kao jasne, tačne i u bitnom kompatibilne i skladne, a ovo kod činjenice da su njihovi iskazi kako logički, tako i činjenično potkrijepljeni, a ovo kod činjenice da je porodici Đ. snabdijevanje električne energijom bilo isključeno, zbog neplaćenog duga, a kako su komšijski odnosi kod nas još uvijek zasnovani (u velikom broju slučajeva) na </span><span class="span1">moralnim, etičkim i prijateljskim pobudama i osnovama, to ne čudi međusobno pomaganje i tolerancija na ekonomsku inferiornost. </span>
</p>
<p>&nbsp;</p>
<p>
<span class="span1">Pored navedenog, tokom postupka nije (nesumnjivo) utvrđeno ni na koji način se kritičnog dana snabdijevao stan okrivljenog, da li preko električnog brojila od tog stana, ili preko produžnog kabla od komšija. Ovo posebno, ako se ima u vidu da službenici ED C. nisu utvrdili da li je struja u stanu, koje je prema navodima svjedoka I. i V., zaista i bilo, proizilazila iz električnog brojila kod stana Đ. Svjedoci, kao i predstavnik ED C., tvrde da službenici nisu bili autorizovani da ulaze u stan bez naloga, čime pravdaju svoje, neprofesionalno postupanje u datoj situaciji. Međutim, a kako se to navodi u ukidnom rješenju Višeg suda u Podgorici Kž.br. 562/15 od 13.05.2015. godine (str. 4.), ovlašćeni službenici su imali mogućnost  da provjere ovo stanje, na način što bi fotografisali ormar u kome je smješteno brojilo prije otvaranje i nakon otvaranja istog, te nakon ponovnog zatvaranja i plombiranja, što u konkretnom nije urađeno. </span>
</p>
<p>&nbsp;</p>
<p>
<span class="span1">Sa druge strane indikativna je i činjenica da svjedoci I.  i  V.  (radnici ED C., pa samim tim i najpozvaniji da posvjedoče o ovoj činjenici) navode da se kod potrošača ne ostavlja ključ od ormara, gdje se nalazi brojilo, pa kada se pored ove, doda i činjenica da na ormaru nisu zatečena niti bila očigledna mehanička oštećenja, to ostaje nejasno na koji način bi okrivljeni ili bilo ko drugi, mogao pristupiti brojilu, pri činjenici da djelovanje tzv. »šokera« nije moguće dok je ormar, u kome se nalazi brojilo, zatvoren (navodi svjedokinje Vukčević, inače inženjera u ED C.). </span>
</p>
<p>&nbsp;</p>
<p>
<span class="span1">Vještak elektrotehničke struke u dopuni nalaza, rukovođen ukidnim razlozima ukazanim u rješenju Višeg suda u Podgorici, osnovni nalaz usklađuje na način što ukazuje da je smetnja na električnom brojilu, pored toga što je mogla biti izazvana namjernim dejstvom jednim od uređaja koji stvara jak elektromagnetni impuls, mogla biti izazvana djelovanjem obližnjeg atmosferskog napona ili pak dejstvom prenapona atmosferskog porijekla prenesnog na vodovima mreže, sa druge strane ostajući pri tvrdnji da je do pomjeranja sklopke u gornji – funkcionalni položaj, nije moglo doći uslijed atmosferskih smetnji, već isključivo ručnim pomjeranjem. Međutim, izjašnjavajući se neposredno na glavnom pretresu i odgovarajući na postavljena pitanja, isti je ujedno i relativizovao osnovni i dopunski nalaz, odstupajući od »tvrdo« zastupanog stava da je sklopka na brojilu u gornji položaj mogla doći jedino ručnim pomjeranjem, odnosno upotrebom  tzv.«šokera«, budući da je jasno i decidno naveo da je »moguće da je uslijed grmljavine i prenapona u mreži došlo do promjene na brojilu (misleći na pomjeranje sklopke u gornjem položaju), te da je praksa da se grmljavinski prenaponi prenose u širem području, ali je moguće da se dese i kod jednog potrošača«, kao i da »je vrlo mala vjerovatnoća da dođe do pojedinačnog onesposobljavanja brojila, ali može doći«. Kada se ima u vidu ovako jasan dat iskaz sudskog vještaka na glavnom pretresu, to sud nije mogao prihvatiti kao potpun, jasan i urađen u skladu sa pravilima nauke i struke, kako ni osnovni, tako ni dopunski nalaz vještaka elektrotehničke struke, budući da isti nije (na što ga je obavezivalo svojstvo sudskog vještaka, kao i pravila nauke i struke i pravila vještačenja u sudskim predmetima), ni u osnovnom, ni u dopunskom nalazu prezentovao sve moguće alternative, kod činjenice da je okrivljeni negirao da je na bilo koji način djelovao na brojilo. Sa druge strane, njegovo izjašnjenje (tačnije, dio koji se odnosi na strukovni nalaz) na glavnom pretresu (u dijelu koji se tiče teorijskih mogućnost da dođe do navedenih promjena na brojilu) je cijenio kao potpun, jasan i dat u skladu sa pravilima </span><span class="span1">nauke i struke, dok sa druge strane njegovo mišljenje u ovom predmetu sud nije mogao, pored već naprijed iznijetih argumenata, uzeti kao vjerodostojno.  </span>
</p>
<p>&nbsp;</p>
<p>
<span class="span1">Dakle, kada se iznijeto ima u vidu, tj.činjenica da je do pomjeranja sklopke u gornjem položaju moglo doći i usljied grmljavinskih procesa, odnosno tzv.prenapona, činjenice da su svi saslušani svjedoci decidno tvrdili da okrivljeni ne živi u objektu u kojem je uočena nepravilnost, da se razveo od žene i da već izvjesno vrijeme stanuje na drugoj lokaciji, da službenici ED C. prilikom vršenja kontrole nisu na nedvosmislen način utvrdili (niti to kako je proizašlo iz rezultata dokaznog postupka  pokušali) iz kojeg izvora energije se napaja objekt vlasništvo okrivljenog, to je u pogledu krivice okrivljenog samo ostala sumnja, u pogledu čega je sud presudio u smislu člana 3 stav 3 ZKP, odnosno primjenom principa »in dubio pro reo«i člana 373 tačka 2 ZKP,okrivljenog oslobodio od optužbe </span>
</p>
<p>
<span class="span1">Troškovi krivičnog postupka, shodno odredbi člana 230 stav 1 ZKP, u ukupnom iznosu od 177,20 eura (a koji troškovi se odnose na ime davanja nalaza i mišljenja i dopune istog po sudskom vještaku elektrotehničke struke M. B., kao i za odbranu istog pred sudom), te troškovi koje je imao okrivljeni angažovanjem stručne odbrane  o kojima će biti donijeto posebno rješenje padaju na teret budžetskih sredstava suda.</span>
</p>
<p>
<span class="span1">Sa svega izloženog ,a na osnovu citiranih zakonskih propisa odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 21.01.2016. godine</span>
</p>
<p>&nbsp;</p>
<p>
<span class="span1">     Zapisničar,</span><span class="span2"> </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                         </span><span class="span1">S U D I J A    </span><span class="span2">                        </span>
</p>
<p>
<span class="span1">Aleksandra Martinović</span><span class="span5"></span><span class="span5"></span><span class="span5"></span><span class="span5"></span><span class="span5">     </span><span class="span5">              </span><span class="span1">Marija Ćupić,</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1"> Višem sudu u Podgorici, a preko ovog Suda</span>
</p>
<p>
<span class="span1"> u roku od 8 dana, od dana prijema.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
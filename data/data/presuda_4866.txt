<strong>OSNOVNI SUD U BERANAMA</strong><br>
<strong>K.br. 133/11</strong><br>
&nbsp;<br>
&nbsp;<br>
&nbsp;
<div style="text-align: center; ">
	<strong>U IME NARODA</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	Osnovni sud u Beranama, kao prvostepeni krivični, po sudiji pojedincu Ani&nbsp; Kenjić - Đukić, uz sudjelovanje zapisničara Danojle Milošević, u krivičnom predmetu protiv okrivljenog <strong>R. L., </strong>iz sela Š., Opština B., zbog krivičnog djela&nbsp; protivpravno priključenje gradilišta na tehničku infrastrukturu&nbsp; iz čl. 326 b Krivičnog zakonika, po optužnom predlogu Osnovnog državnog tužilaštva u Beranama,&nbsp; Kt.br.190/2010 od 06.04.2011.godine, nakon održanog glavnog i javnog pretresa, u prisustvu okrivljenog i ovlašćenog predstavnika oštećene Elektrodistribucije&nbsp; B.,&nbsp; dipl. pravnika B. K., a u odsustvu uredno pozvanog ODT - a, donio je i javno objavio, dana 18.05.2011. godine,</div>
&nbsp;<br>
&nbsp;<br>
&nbsp;
<div style="text-align: center; ">
	<strong>P R E S U D U </strong></div>
&nbsp;<br>
&nbsp;
<div style="text-align: justify; ">
	&nbsp;<br>
	Okrivljeni <strong>R. L., </strong>JMBG …, od oca R. i majke D., rođene L., rođen … godine, u selu Š., opština Berane, gdje je i stalno nastanjen, završio osnovnu školu, pismen,&nbsp; udovac, otac četvoro djece, nezaposlen, državljanin Crne Gore, siromašnog imovnog stanja, neosuđivan,<br>
	&nbsp;<br>
	&nbsp;</div>
&nbsp;
<div style="text-align: center; ">
	<strong>K r i v&nbsp;&nbsp; j e:</strong></div>
<div style="text-align: justify; ">
	&nbsp;<br>
	<strong>Što je :</strong><br>
	&nbsp;<br>
	Dana, 25.09.2008. godine, u naselju P. u B., suprotno čl. 75&nbsp; Zakona o uređenju prostora i izgradnji prostora i izgradi objekata ( Sl. list Crne Gore br. 51/2008 ), prvi sprat svog stambenog objekta - kuće u izgradnji, za koju nije izdata građevinska dozvola, priključio na tehničku infrastrukturu - elektroenergetsku mrežu, preko neplombiranog brojila marke "Iskra" tip E8CDV br. …, bez elektroenergetske saglasnosti i saglasnosti za priključenje E. C. G.AD N. E. B., čime je pribavio protivpravnu imovinsku&nbsp; korist u iznosu od 23,29 eura,<br>
	&nbsp;<br>
	- čime je izvršio krivično djelo protivpravno priključenje gradilišta na tehničku infrastrukturu iz čl. 326 b Krivičnog Zakonika.<br>
	&nbsp;<br>
	Pa mu sud&nbsp; za izvršeno krivično djelo, na osnovu navedenog zakonskog propisa, te primjenom člana 32, 36, 42, 52, 53 i 54 KZ, kao i primjenom člana 364 ZKP - a<br>
	&nbsp;<br>
	<strong>i z r i č e</strong></div>
&nbsp;
<div style="text-align: center; ">
	<strong>USLOVNU OSUDU</strong></div>
&nbsp;
<div style="text-align: justify; ">
	&nbsp;<br>
	Kojom mu utvrđuje kaznu zatvora u trajanju od 3 (tri) mjeseca i istovremeno određuje, da se ista neće izvršiti ako osuđeni za vrijeme od 1 ( jedne ) godine, od dana pravosnažnosti presude, ne učini novo krivično djelo.<br>
	&nbsp;<br>
	Okrivljeni se obavezuje da plati sudu na ime troškova krivičnog postupka iznos od 77,00 ( sedamdesetsedam ) eura i na ime paušala iznos od 30,00 ( trideset ) eura, sve u roku od 15 dana po pravosnažnosti presude, pod prijetnjom prinudnog izvršenja.<br>
	&nbsp;<br>
	Okrivljeni se obavezuje, da oštećenoj Elektrodistribuciji B., na ime imovinsko pravnog zahtjeva za naknadu štete, plati iznos od 23,29 eura, u roku od 15 dana po pravosnažnosti presude, na osnovu čl. 212 st. 2 ZKP - a.<br>
	&nbsp;</div>
&nbsp;<br>
&nbsp;
<div style="text-align: center; ">
	<strong>O b r a z l o ž e nj e </strong></div>
&nbsp;
<div style="text-align: justify; ">
	&nbsp;<br>
	Osnovno državno tužilaštvo podnijelo je optužni predlog&nbsp; Kt. br. 190/2010 od 06.04.2010. godine protiv R. L., iz B., zbog krivičnog djela&nbsp; protivpravno priključenje gradilišta na tehničku infrastrukturu&nbsp; iz čl. 326 b Krivičnog zakonika. Zastupnik javne optužbe ODT Berane nije pristupio na glavni pretres, a uredno je pozvan,&nbsp; pa je sud na osnovu čl.453 st. 1 ZKP-a, isti održao i zaključio u njegovom odsustvu.<br>
	&nbsp;<br>
	<strong>Ovlašćeni predstavnik oštećene Elektrodistribucije B., dipl. pravnik B. K.</strong> u završnoj riječi, pridružio se krivičnom gonjenju protiv okrivljenog&nbsp; i podnio imovinsko pravni zahtjev&nbsp; u iznosu od 23,29 eura na ime naknade štete.<br>
	&nbsp;<br>
	<strong>Okrivljeni R. L.</strong>, u svojoj odbrani, datoj tokom krivičnog postupka, naveo je da ne priznaje izvršenje krivičnog djela&nbsp; i da ne priznaje krivicu. Istakao je&nbsp; da je&nbsp; tačno da je sam svoj objekat, kuću u izgradnji,&nbsp; koja se nalazi u naselju Pešca&nbsp; priključio na tehničku infrastrukturu&nbsp; bez saglasnosti&nbsp; Elektrodistribucije B., a to je učinio, jer nije imao novca da plati zvanično priključenje, da mu je u međuvremenu supruga preminula tako da zahtjev nije ni podnosio. Ovo priključenje je&nbsp; izvršio prije tri godine i postavljeno je brojilo i probano je da li funkcioniše i tako je ostalo,&nbsp; jer mu&nbsp; je&nbsp; iste jeseni supruga umrla i u kuću se nije useljavao. Pojasnio je&nbsp; da kuća ima četiri&nbsp; ulaza i da je ovo brojilo postavljeno u njegov ulaz, gdje niko ne živi, što se moglo provjeriti na licu mjesta. Zahtjev za izdavanje elektronske saglasnosti&nbsp; Elektrodistribuciji, nije podnosio, jer&nbsp; je bio spriječen iz razloga koji je naveo. Bio je svjestan da onog momenta kada se bude useljavao u kuću&nbsp; u obavezi je da plati priključak, a kako se još nije useljavao,&nbsp; priključak nije ni platio. U završnoj riječi&nbsp; izjavio je da mu je žao što je došlo do svega ovoga, da nakon priključenja nije živio u kući, niti je koristio električnu energiju, da se kaje i moli sud da uzme u obzir&nbsp; ove okolnosti.<br>
	&nbsp;<br>
	Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze: saslušao svjedoke R. O. i M. P., pročitao&nbsp; zapisnik o kontroli&nbsp; mjernog mjesta br.2 od 25.03.2010.godine, nalaz i mišljenje vještaka elektro - struke R. A.&nbsp; datog u predmetu&nbsp; Osnovnog suda u Beranama, Kri br. 213/10 od 08.11.2010 godine i&nbsp; izvod iz&nbsp; KE za okrivljenog.<br>
	&nbsp;<br>
	Nakon sprovedenog dokaznog postupla cijeneći navode optužbe, odbranu okrivljenog, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne s drugim, sud je stao na stanovište da su činjenice iz činjeničnog opisa izreke presude, u svemu dokazane i da je okrivljeni R. L. izvršio krivično djelo koje mu je optužnim predlogom ODT-stavljeno na teret, pa ga je oglasio krivim, jer nije bilo osnova&nbsp; koji bi isključivali postojanje krivičnog djela i krivice okrivljenog. Pri tome sud nije prihvatio odbranu okrivljenog&nbsp; da nije kriv i da nije izvršio krivično djelo, obzirom da je na osnovu izvedenih dokaza utvrđeno da okrivljeni nelegalni potrošač i da ne dobija račun za utrošenu električnu energiju i da se samovoljno priključio na elektroenergetsku mrežu bez saglasnosti Elektrodistribucije B..<br>
	&nbsp;<br>
	<strong>Na osnovu iskaza svjedoka R. O.,</strong> utvrđeno da je dana 25.03.2010. godine zajedno sa kolegom M. P. pošao da izvrše kontrolu&nbsp; nelegalnih potrošača, pa su u naselju P.,&nbsp; u stambenom objektu vlasništvo R. L. prilikom kontrole električnog brojila, koje se nalazilo na prvom spratu do ulaznih vrata na zidu, primijetili su da na brojilu nema plombe Elektrodistribucije B. i vidjeli&nbsp; su da se radi o nelegalnom potrošaču, koji je nelegalno priključen i ne dobija račune za struju od Elektrodistribucije B., niti ima potrebnu dokumentaciju da se potrošač priključi na elektromrežu. Kuća je bila u izgradnji i&nbsp; nije bila opremljena i useljiva, a na električnom brojilu je bila opisana minimalna potrošnja koja je mjerena preko električnog brojila. Okrivljeni nije bio tu, a zapisnik su ostavili njegovoj snahi, a njega isključili na stubu.<br>
	&nbsp;<br>
	<strong>Takodje je na osnovu iskaza svjedoka M. P.</strong>&nbsp; utvrđeno da je dana 25.03.2010. godine, zajedno sa kolegom u naselju P., u kući R. L., zatekao, da je isti priključen na elektromrežu, u kući je postojalo električno tarifno brojilo, koje nije bilo plombirano od strane Elektrodistribucije B., niti je imao potrebnu dokumentaciju da se priključi na elektromrežu. Izvršili su isključenje u blizini kuće i sačinili zapisnik, a o nađenom stanju obavijestili ovlašćene u Elektrodistribuciji B.. Okrivljenog nijesu našli kući, već jedino&nbsp; njegovu snahu&nbsp; koja je potpisala zapisnik.<br>
	&nbsp;<br>
	Sud je u potpunosti prihvatio iskaze ovih svjedoka, koji su i zapisnički konstatovani.<br>
	&nbsp;<br>
	Tako je na osnovu zapisnika o kontroli mjernog mjesta br…. od 25.03.2010 godine utvrđeno da potrošač R. L. nema plombu na brojilu marke " Iskra " tip EBCDV br. … tako da je isključen na stubu, a u pitanju je nelegalna potrošnja i potrošač ne dobija račun za utrošenu električnu energiju, koji dokaz je sud u potpunosti prihvatio.<br>
	&nbsp;<br>
	Na osnovu nalaza i mišljenja vještaka elektrostruke A. R., utvrđeno je da se iz zapisnika o kontroli mjernog mjesta&nbsp; br. … od 25.03.2010 godine, vidi da su radnici Elektrodistribucije, kod kupca R. L. iz B. našli da potrošač nije priključen na stubu i da nema plombe Elektrodistribucije B. i da je u pitanju nelegalna potrošnja.Vještak je mišljenja da je neovlašćena potrošnja električne energije u stambenom objektu okrivljenog tehnički bila moguća, na način, kako su to zatekli i kako opisuju ovlašćeni radnici Elektrodistribucije B., u zapisniku o kontroli mjernog mjesta br. …&nbsp; od 25.03.2010 godine. Ako je potrošač koristio električnu energiju, priključivanjem na elektroenergetsku mrežu bez zaključenog ugovora o priključenju, operator distribucije ga može isključiti sa el. mreže i od njega može naplatiti neovlašćeno preuzetu električnu energiju, obračunatu na osnovu očitanog stanja sa brojila marke "Iskra" br…., prilikom kontrole mjernog mjesta 25.03.2010.godine, od strane ovlašćenih radnika Elektrodistribucije, te da vrijednost neovlašćeno preuzete el.energije u konkretnom slučaju iznosi 23,29 eura.<br>
	&nbsp;<br>
	Sud je prihvatio nalaz i mišljenje vještaka elektrostruke, koji je dat stručno, jasno, u skladu sa pravilima nauke i vještine.<br>
	&nbsp;<br>
	Pravnom analizom naprijed utvrđenog činjeničnog stanja, sud je našao, da su se u opisanim radnjama okrivljenog R. L., stekla sva bitna obilježja krivičnog&nbsp; djela priključenje gradilišta na tehničku infrastrukturu iz čl. 326 b KZ. Naime, na osnovu iskaza&nbsp; svjedoka M. P. i R. O. utvrđeno je da su isti, kao radnici Elektrodistribucije B., na osnovu spiska nelegalnih potrošača, dobili zadatak da iste isključe sa elektrodistributivne mreže, te su iz istog razloga pošli i u domaćinstvo okrivljenog, kojeg nijesu zatekli u kući. Brojilo se nalazilo u unutrašnjosti, na prvom spratu do ulazinih vrata na zidu, nije bilo plombirano i&nbsp; potrošač nije dobijao račun za utrošenu električnu energiju. Navodi svedoka su i zapisnički konstatovani, te iz zapisnika o kontroli mjernog mjesta proizilazi da je u pitanju nelegalna potrošnja. Vještačenjem putem vještaka elektrostruke utvrdjeno je da je neovlašćena potrošnja električne energije u stambenom objektu okrivljenog tehnički bila moguća, na način, kako su to zatekli i opisali ovlašćeni radnici Elektrodistribucije B., u zapisniku o kontroli mjernog mjesta, te da vrijednost neovlašćeno preuzete el.energije iznosi 23,29 eura.<br>
	&nbsp;<br>
	Dakle,&nbsp; na osnovu izvedenih dokaza&nbsp; i iskaza svjedoka, nesumnjivo je utvrđeno da se okrivljeni, protivno propisima, priključio na elektroenergetsku infrastrukturu. &nbsp;<br>
	&nbsp;<br>
	Kako krivično djelo protivpravno priključenje gradilišta na tehničku infrastrukturu, predstavlja krivično djelo sa blanketnom normom, to se okrivljeni&nbsp; u konkretnom slučaju nije pridržavao odredbi čl. 75 Zakona o uređenju prostora i izgradnji objekta, kojim je propisano da objekat koji je izgrađen bez građevinske dozvole i glavnog projekta ne može biti priključen na tehničku infrastrukturu, već je postupano suprotno i objekat bez građevinske dozvole i bez saglasnosti Elektrodistribucije B. priključio na tehničku infrastrukturu&nbsp; - elektroenergetsku mrežu.<br>
	&nbsp;<br>
	Djelujući na opisan način, okrivljeni je postupao sa umišljajem, obzirom da je isti bio svjestan da mu je za priključenje gradilišta na tehničku infrastrukturu bila potrebna dozvola od Elektrodistribucije B., te da postupajući suprotno vrši krivično djelo, pa je i pored takve svijesti bez saglasnosti Elektrodistribucije B. priključio objekat na elektroenergetsku mrežu, čime je manifestvovao htjenje za nastupanje zabranjene posledice.<br>
	&nbsp;<br>
	Prilikom odlučivanja o vrsti i visini krivične sankcije, koju u konkretnom slučaju treba primijeniti&nbsp; prema okrivljenom, za izvršeno krivično djelo, sud je imao u vidu sve okolnosti iz čl. 42 KZ-a. Tako je od olakšavajućih okolnosti cijenio i uzeo u obzir, da je optuženi porodičan čovjek, udovac, otac četvoro djece, do sada neosuđivan. Sud je mišljenja da su u konkretnom slučaju, ispunjeni uslovi da se prema učiniocu, koji je kriv, ne primijeni kazna, smatrajući da to nije nužno, radi krivično pravne zaštite, već da je dovoljno i upozorenje uz prijetnju kaznom, pa mu je na osnovu čl. 53 i 54 KZ-a, utvrdio kaznu zatvora od 3 (tri) mjeseca i istovremeno odredio da se ista neće izvršiti, ako osuđeni za vrijeme od 1 (jedne) godine, po pravosnažnosti presude, ne izvrši novo krivično djelo. Sud je uvjerenja, da će uslovnom osudom, kao mjerom upozorenja, u okviru opšte svrhe izricanja krivičnih sankcija propisane čl. 4 st. 2&nbsp; KZ-a, postići svrha kažnjavanja propisana čl. 32 istog zakona i svrha uslovne osude, propisana članom 52 KZ-a. Osnovano se može očekivati da će se ovom mjerom upozorenja, uz prijetnju kaznom, dovoljno uticati na okrivljenog da ubuduće ne vrši krivična djela.<br>
	&nbsp;<br>
	Odluka o troškovima krivičnog postupka u iznosu od 77,00 (sedamdesetsedam) eura,&nbsp; zasnovana je na odredbi člana 202 st. 1 ZKP- a i predstavlja izdatke koje je sud imao kao i nagradu i naknadu vještaku&nbsp; elektro&nbsp; struke, dok je paušalni &nbsp;iznos odmjeren, s obzirom na trajanje i složenost krivičnog postupka te imovno stanje okrivljenog&nbsp; na osnovu&nbsp; člana 199 st.3 ZKP-a. Okrivljeni se obavezuje da ovaj iznos uplati u roku od 15 dana, po pravosnažnosti presude, pod prijetnjom izvršenja.<br>
	&nbsp;<br>
	Okrivljeni se obavezuje, da oštećenoj Elektrodistribuciji B., na ime imovinsko pravnog zahtjeva za naknadu štete, plati iznos od 23,29 eura, u roku od 15 dana po pravosnažnosti presude, na osnovu čl. 212 st. 2 ZKP - a.<br>
	&nbsp;<br>
	Sa izloženog odlučeno je kao u izreci presude.<br>
	&nbsp;<br>
	&nbsp;</div>
<div style="text-align: center; ">
	<strong>OSNOVNI SUD U BERANAMA</strong><br>
	<strong>Dana 18.05.2011. godine</strong><br>
	&nbsp;</div>
&nbsp;<br>
&nbsp;<br>
<strong>Zapisničar &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; SUDIJA</strong><br>
<strong>Danojla Milošević&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;Ana Kenjić- Đukić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 8 ( osam ) dana, od dana prijema iste,<br>
Višem sudu u B. Polju, a preko ovog suda<br>
&nbsp;<br>

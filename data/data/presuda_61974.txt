<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Franklin Gothic Medium;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-right:-0.125in;text-align:center;hyphenate:auto;font-family:Arial;font-size:12pt;}
.p7{margin-right:-0.125in;text-align:justify;hyphenate:auto;font-family:Arial;font-size:12pt;}
.p8{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;margin-right:-0.30208334in;text-align:justify;hyphenate:auto;font-family:Arial;font-size:12pt;}
.p10{margin-right:-0.30208334in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;text-align:center;hyphenate:auto;font-family:Arial;font-size:12pt;}
.p12{text-indent:0.5in;margin-left:-0.16666667in;margin-right:-0.3986111in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p13{margin-top:0.020833334in;margin-bottom:0.020833334in;text-align:justify;hyphenate:auto;font-family:Arial;font-size:12pt;}
.p14{margin-right:-0.010416667in;text-align:justify;hyphenate:auto;font-family:Arial;font-size:12pt;}
.p15{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>Posl.br. K. 296/12</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p3">
<span class="s1">U  I M E  C R N E  G O R E </span>
</p>
<p class="p3"></p>
<p class="p4"></p>
<p class="p5">
<span class="s2">OSNOVNI SUD U CETINJU</span><span>, kao prvostepeni krivični, po sudiji Mariji Ćupić, kao  sudiji pojedincu uz učešće sudskog namještenika Martinović Aleksandre, kao zapisničara u krivičnom predmetu protiv okr. R. R. iz Cetinja,  zbog krivičnog djela laka tjelesna povreda iz člana 152. stav 2. u vezi stava 1. Krivičnog zakonika, po Optužnom predlogu Osnovnog državnog tužilaštva u Cetinju Kt.br. 252/09 od 09.07.2012. godine, nakon održanog glavnog i javnog pretresa dana 10.06.2013.godine, u prisustvu zamjenika ODT-a u Cetinju R. S., u odsustvu uredno pozvanog okrivljenog ,donio je i istog dana   javno objavio </span>
</p>
<p class="p4"></p>
<p class="p3"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p5">
<span>Okr. R. R., zv. "R.", od oca R. i majke Lj., rođene M., rođen ......... godine u Cetinju, gdje i prebiva Ul. O. p.bb, državljanin Crne Gore, nezaposlen, oženjen, otac troje malodobne djece, pismen, sa završenom Osnovnom školom, srednjeg imovnog stanja, osuđivan presud. Osnovnog suda u Podgorici K. Br. 97/12820 od 15. 11. 2000. godine zbog krivičnog djela teško djelo protiv bezbjednosti javnog saobraćaja iz člana 177. stav 1. u vezi člana 172. stav 1. KZ RCG, na kaznu zatvora u trajanju od  šest mjeseci, uslovno na dvije godine i presud. Osnovnog suda u Cetinju K.br. 48/08 od 28. 02. 2008. godine, zbog krivičnog djela prevara iz člana 244. st. 1. KZ-a na kaznu zatvora u trajanju od 60 dana uslovno na jednu godinu.</span>
</p>
<p class="p4"></p>
<p class="p6">
<span class="s1">K r i v   j e:</span>
</p>
<p class="p6"></p>
<p class="p7">
<span class="s2">	Zato  što je:</span>
</p>
<p class="p7"></p>
<p class="p4"></p>
<p class="p4">
<span>  Dana 26. maja 2009. godine oko 21,00 časova u ugostiteljskom objektu zv. "Z. d.", lociranom u Ul. B. P. u Cetinju, u alkoholisanom stanju, sa koncentracijom od ne manje od 1,99 promila apsolutnog alkohola u krvi, i ako svjestan da oružjem može lako tjelesno povrijediti oštećenog B. Š. iz Cetinja, pa je na to pristao na način što je nepozvan i bez povoda prišao oštećenom koji je sjedio za stolom u navedenom ugostiteljskom objektu, te iza pojasa izvadio startni pištolj marke "Blow F92", kalibra 9 mm, 8-7393, gasno oružje,podoban da tijelo teško povrijedi ili zdravlje teško naruši   koji je repetirao, a zatim je cijev pištolja  prislonio na lijevu sljepoočnicu oštećenog i opalio jedan startni metak, usljed čega je oštećeni B. Šefćet zadobio laku tjelesnu povredu u vidu rane razderotine lijevog čeonog tjemenog dijela glave veličine 6 x 1 cm.</span>
</p>
<p class="p4"></p>
<p class="p5">
<span>- čime je izvršio krivično djelo laka tjelesna povreda iz člana 152. stav 2. u vezi stava 1. KZ CG.</span>
</p>
<p class="p5"></p>
<p class="p8">
<span>Pa ga  Sud na osnovu citirane zakonske odredbe te čl. 4,5,13,15,32,33,36,42,75 Krivičnog zakonika te čl. 226, 229 i 374 Zakonika o krivičnom postupku</span>
</p>
<p class="p6"></p>
<p class="p6"></p>
<p class="p6">
<span class="s1">O S U Đ U J E</span>
</p>
<p class="p9"></p>
<p class="p10">
<span>Na kaznu zatvora u trajanju od 60 (šezdeset) dana, koju kaznu je dužan izdržati nakon pravosnažnosti presude.  </span>
</p>
<p class="p4"></p>
<p class="p4">
<span>Shodno članu 75. stav 2. u vezi st.1. KZ-a okrivljenom se izriče mjera bezbjednosti oduzimanja predmeta - startnog pištolja marke "Blow F 92" ,kalibra 9 mm, 8-7393.</span>
</p>
<p class="p4"></p>
<p class="p4">
<span>Obavezuje se okrivljeni da na ime troškova krivičnog postupka uplati iznos od 383,00 eura, te na ime paušala iznos od 30,00 € u korist budžeta, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p11">
<span>O b r a z l o ž e nj e</span>
</p>
<p class="p11"></p>
<p class="p11"></p>
<p class="p4">
<span class="s2">	</span><span>Osnovno državno tužilaštvo u Cetinju  podnijelo je ovom sudu Optužni predlog Kt.br. 252/09 od 09. 07. 2012. godine, protiv okrivljenog R. R., zbog krivičnog djela laka tjelesna povreda iz člana 152. stav 2. u vezi stava 1. KZ CG. </span>
</p>
<p class="p4"></p>
<p class="p4">
<span>         Prvostepena presuda u predmetnoj krivičnopravnoj stvari je ukinuta Rješenjem Višeg suda u Podgorici Kž.br.1956/2012 od 14.12.2012.godine i predmet je vraćen na ponovni postupak i odlučivanje.</span>
</p>
<p class="p4"></p>
<p class="p4">
<span>Shodno ukidnim razlozima sadržanim u odluci Višeg suda zakazan je glavni pretres na kojem je zastupnik optužbe uz manje činjenične izmjene ostao pri podnijetom optužnom predlogu i predložo sudu da okrivljenog oglasi krivim  za predmetno krivičnog djelo i osudi po zakonu, kao i da istom shodno članu 75. stav 2.u vezi st.1. KZ-a izrekne mjeru bezbjednosti oduzimanja predmeta startnog pištolja marke "Blow F 92" kalibra 9 mm, 8-7393.</span>
</p>
<p class="p4"></p>
<p class="p4">
<span>Okrivljeni R. R. u svojoj odbrani je istakao da se dana 26. 05. 2009. godine nalazio kod pašanoga radi proslave rodjenja njegovog sina. U popodnevnim časovima vidio je prijatelja koji je imao startni pištolj i istog zamolio da mu ga pozajmi kako bi ispalio dva metka. Njegov prijatelj je kupio pištoj u slobodnoj prodaji u nekoj radnji u Podgorici za iznos od 100,00 eura, i isti je kupio bez oružnog lista. U popodnevnim časovima otišao je u kafanu "Z. d.", vlasništvo M. koja se nalazi u Bajovoj ulici i sjeo za sto i pio pivo. Negdje oko 22 časa u kafanu je ušao jedan čovjek, kojeg je poznavao iz viđenja, po nadimku "Š." koji je sjeo za stol na kraju kafane, sa jos jednim njemu nepoznatim čovjekom. Kako je htio da ih časti piće, prišao je njihovom stolu, zagrlio je ovog čovjeka po nadimku Š. .Nezna kako je izvadio startni pištolj i repetirao ga.Pistolj je  opalio. Nije se  mogao izjasniti u kojem položaju je držao pištolj kada je opalio, tj. kada je isti repetirao, jer je Š. sjedio za stolom, a on je stojao izviše njega, i zna samo da je ispaljenje iz pištolja bilo u blizini S. glave. Iz ovog pištolja je ispalio jedan metak. Nakon što je opalio vidio je da je istom potekla krv negdje u predjelu sljepočnice, pa je nakon toga potrčao i dohvatio krpu sa šanka i obrisao mu krv i tada je primijetio da ima povrede koje su ličile na oguljotine. Te večeri je malo više popio, pa je počeo sa  izvinjenjima Š., odveo ga je do WC-a gdje mu je oprao lice i nakon što mu je Š. rekao da mu je dobro, da mu nije ništa, mislio je da te povrede nijesu ozbiljne, pa su se pozdravili i otišli kući. Nakon ovoga događaja ubrzo je kod njega došla policija kući i odvela ga na razgovor radi davanja izjave i tada je istima predao startni pištolj, a oni su mu dali potvrdu o oduzimanju istog. Istakao je da mu je žao zbog svega što se dogodilo, te da nije želio da povrijedi Š.ja, a ovo se desilo iz razloga što je te večeri popio, pa nije mislio na posledice koje mogu proizaći iz ovog, nego je bio nesmotren i sve je smatrao kao jednu vrstu šale. Nadalje je istakao da je policiji rekao da mu  je startni pištolj dao prijatelj i ako se te večeri ne sjeća ko mu je dao taj pištoj, a sve iz razloga što je bio pod uticajem alkohola kada su mu uzimali izjavu. Dodao je da je sa Šefćetom u kafani te večeri bio neki njemu nepoznati čovjek, a takođe je bila prisutna i konobarica ovog ugostiteljskog objekta R. S.. Te večeri kada je prislonio pištolj B. pri glavi, mislio je da nema ni jedan metak i samo je htio da se našali. Na kraju je istakao da se radi o startnom pištolju, pa obzirom da je lovac znao je koje se sve povrede mogu nanijeti ovim pištoljem ,kao i da mu je žao što je došlo do ovog događaja.</span>
</p>
<p class="p4"></p>
<p class="p4">
<span>Sud je radi razrješenja ove krivičnopravne stvari u dokaznom postupku na glavnom pretresu proveo sledeće dokaze: saslušao oštećenog B. Š., svjedoka K. R., svjedoka R. S., stalnog sudskog vještaka medicinske struke ,iz oblasti sudske medicine Č. dr.D., pročitao potvrdu MUP-a OB Cetinje od 26. 05. 2009. godine o privremeno oduzetim predmetima od okrivljenog R. R., pročitao nalaz i mišljenje sudskog vještaka medicinske struke P. dr. V. dat na zapisniku posl. br. Kri. 41/09 od 27. 06. 2009. godine sa dopunom datog nalaza i mišljenja posl. br. Kri. 229/10 od 11. 03. 2011. godine, i pratećom medicinskom dokumentacijom u spisima predmeta o vrsti i težini zadobijenih tjelesnih povreda oštećenog B. Š., pročitao nalaz i mišljenje sudskog vještaka iz oblasti fizičke hemije, trasologije, požara, eksploziva i havarija mr. P. M. posl. br. Kri. 229/10 od 16. 12. 2011. godine sa dopunom datog nalaza i mišljenja od 05. 06. 2012. godine, pročitao nalaz i mišljenje sudskog vještaka balističara B. B. br. B 110/10 od 13. 09. 2010. godine sa dopunom datog nalaza i mišljenja od 18. 05. 2012. godine, pročitao izvještaj Uprave policije Ispostave Cetinje broj 02-245/2149 od 17. 06. 2009. godine iz Kaznene evidencije za okrivljenog R. R.. </span>
</p>
<p class="p4"></p>
<p class="p4">
<span>Iz iskaza svjedoka oštećenog B. Š. proizilazi da se dana 26. 05. 2009. godine oko 21 čas nalazio u ugostiteljskom objektu zv. "Z. d." lociran u ul. Baja Pivljanina u Cetinju. Prilikom dolaska u ovaj objekat zatekao je konobaricu koju nije znao po imenu i izvjesnog R. iz Cetinja, koji je sjedio za jednim stolom, a za drugim stolom je sjedio izvjesni R., kojeg je znao kao momka po tom nadimku u društvu njemu nepoznatog lica. Sjeo je za stol sa R. i konzumirali su alkohol, ali nijesu bili u alkoholisanom stanju. U jednom trenutku bez ikakvog razloga prišao mu je momak po nadimku R.iza pojasa desnom rukom izvadio pištolj njemu nepoznate marke i kalibra, a isti je bio bijele boje, repetirao ga i dok je sjedio za stolom bez riječi mu je prislonio pištolj na glavu na način što je cijev pištolja prislonio na njegovu lijevu sljepočnicu i opalio jedan hitac od kojeg je zadobio povredu, tako da m je krv oblila lice. Nakon ovog R. je reagovao na način što je od konobarice tražio krpu i sa istom mu brisao krv sa lica i više puta mu se izvinjavao. Pošto mu je očistio krv R. je otišao, a on je zatim pošao do kupatila da bi se malo umio, i poslije toga pozvao taksi koji je došao i prebacio ga do bolnice, gdje mu je ukazana medicinska pomoć. Dodao je i to da je on sjedio za stolom koji se nalazio u neposrednoj blizini vrata od WC-a, a ovaj momak po nadimku R. sa svojom drugom je sjedio za stolom koji se nalazio sa lijeve strane od ulaznih vrata i sve do kritičnog momenta sa njim nije imao nikakvu komunikaciju, jer istog nije poznavao, tako da je bio iznenađen zbog čega je ovako reagovao i povrijedio ga. Dodao je da je primijetio da je R. bio u vidno alkoholianom stanju.Isti je došao pijan i pio je u kafani ,a iz čista mira je ustao i nanio mu pištoljem povrede. Okrivljeni je pio pivo.Pištolj je uzeo iza pojasa,a prije nego li ga je izvadio nije ga vidio,odn,odmah ga je uzeo i pucao,a da je vidio da ima pištolj to mu nebi dozvolio. Nije se pridružio krivičnom gonjenju protiv okrivljenog i nije postavio imovinsko pravni zahtjev.</span>
</p>
<p class="p4"></p>
<p class="p4">
<span>Iz iskaza svjedoka K. R. proizilazi da se negdje u maju mjesecu 2009. godine, tačnog datuma se ne sjeća, nalazio u kafani "Z. d." koja je locirana u Bajovoj ulici u Cetinju. U popodnevnim časovima sjedio je i pio alkoholno piće i bio u pripitom stanju, tako da se nije mogao sjetiti da li je u kafanu on prvi došao ili njegov poznanik po nadimku "Š.". Sjedjeli su za zadnjim stolom u kafani u blizini WC-a i pili piće, a u kafanu je bio još jedan momak kojeg on zna po nadimku R., koji je bio u društvu sa jednim djetetom, moguće da se radilo o njegovom sinu. Ovaj momak R. sjeo je do njihovog stola i dok je on bio prisutan u kafani između njih nije bilo nikakve svađe i prepirke. Kasnije je otišao kod prijatelja B. J., koji živi odmah u blizini kafane u pravcu bolnice i kod njega se zadržao nekih 10-tak minuta. Kada se ponovo vratio u kafanu za njihovim stolom vidio je da su sjedjeli Š., R. i konobarica po imenu S.. Tada je primijetio da je Š. povrijeđen u predjelu glave, tačnije sljepočnice, jer je istom bila krv na sljepočnici. Kako je bio u pripitom stanju, a takođe i Š., nije ga pitao što mu se desilo iz razloga što je pretpostavljao da je popio i pao i tako se povrijedio. Istakao je i to da mu je ponudio pomoć da zovne tatksi da ga prebaci do bolnice, a to je uradio i momak R. i konobarica, ali je on to odbio. Isti se sam umio u kafanu i očistio salvetom, a zatim je ovaj momak R. otišao, a on i Š. su ostali još da piju. Nakon što su ispili piće konobarica je pozvala taksi, tako da je on sa taksi vozilom otišao u pravcu Grude, dok je Š. drugim vozilom otišao u pravcu kuće. Naglasio je da nije bio u kafani prilikom povređivanja njegovog poznanika Š., niti zna kako se sve to dogodilo, a takođe nije vidio da ovaj momak po nadimku "R." ima kod sebe  pištolj.</span>
</p>
<p class="p4"></p>
<p class="p4">
<span>Iz iskaza svjedoka R. S. proizilazi da se dana 26. 05. 2009. godine nalazila u svojoj redovnoj smjeni od 14 do 22 časa u lokalu zv. "Z. d." gdje radi kao knobarica, a lokal je vlasništvo Lj. M.. Nezna tačno u koliko sati, ali u ranijim popodnevnim časovima u lokal je ušao R. R. sa svojim malodobnim sinom, i još jednim njoj nepoznatim čovjekom, i naručili su alkoholno piće "Vlahov". Sjeća se i to da je mldb. sin R. R. starosti oko 6 do 7 godina u rukama držao pištolj sive boje, crnih korica i sa njim škljocao, tj, igrao se, tako da je ona mislila da se radi o igrački. Negdje oko 19 časova u lokal je došao jedan fizički radnik po imenu Ramo i sjeo za prvi sto do WC-a ,a oko 20 časova je došao takođe još jedan fizički radnik kojem nezna ime i prezime samo zna da ga zovu Š. i sjeo za sto kod R.. Negdje oko 21 čas R. je prišao za njihov sto i tražio neke ključeve koji su bili na stolu, gdje su sjedjeli R. i Š. i u jednom trenutku je čula pucanj, okrenula se prema njihovom stolu, nakon čega su R. i Š. od tog stola otišli u pravcu WC-a. Na putu prema WC-u Š. se držao rukom u predjelu sljepočnice, dok je R. išao pored njega pridržavajući ga i govoreći mu "nije ništa, nije ništa". U WC-u su se zadržali oko 20-tak minuta, nakon čega su se vratili u unutrašnjost lokala, ponovo sjeli za sto i tada mu je R. predlagao da ga povede do bolnice, dok je Š. to odbijao govoreći da mu nije ništa. Ona je reagovala tada i rekla da svi idu kući da će da zatvara lokal, što je R. i uradio, a Š. i R. su ostali i naručili po jedno pivo, a nakon toga Š. je pozvao taksi i izašao iz lokala. Istakla je i to da je vidjela kod Š.ja u predjelu sljepočnice malo krvi i da dok je bio prisutan R. isti je stavio duvan na ovu povredu, jer mu je išla krv, a takođe ga je i ona pitala da ga vodi kod doktora, ali je on to odbio, Momenat kad je R. ispalio hitac iz startnog pištolja nije vidjela jer je bila okrenuta leđima od njih, tj. bila je zauzeta oko šanka.</span>
</p>
<p class="p4"></p>
<p class="p4">
<span>Iz potvrde MUP-a OB Cetinje od 26. 05. 2009. godine, proizilazi da je od R. R. privremeno oduzet startni pištolj marke "Blow F 92" kalibra 9 mm, 8-7393 i jedan metak.</span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka medicinske struke P. dr. V. od 27. 06. 2009. godine, te dopune datog nalaz i mišljenja od 11. 03. 2011. godine i prateće medicinske dokumentacijom, proizilazi da je dana 26.05. 2009. godine pregledan B. Šefćet i da su kod istog konstatovane  povrede u vidu razderotine čeonog tjemena lijevo, koje je vještak kvalifikovao kao lake tjelesne povrede, dok  iz dopune nalaza i mišljenja proizilazi da su tjelesne povrede kod oštećenog ,a čiji je opis dao dr.R. ,da se radi o dimenziji povrede 6x 1 cm nastale kao posledica dejstva tupe mehaničke sile- pritiska, koji je nastao prilikom aktiviranja startnog pištolja.</span>
</p>
<p class="p4"></p>
<p class="p4">
<span>Iz nalaza i mišljenja vještaka iz oblasti fizičke hemije, trasologije, požara, eksploziva i havarija mr. P. M. od 16. 12. 2011. godine, kao i iz  dopune datog nalaza i mišljenja od 05. 06. 2012. godine, proizilazi  da startni pištolj ne ispaljuje bilo kakav projektil ,odn.da ispaljivanje iz ovog ,a sasmim tim i pištolja marke "Blow F 92" kalibra 9 mm, 8-7393 sa bilo koga rastojanja većeg od 10 cm ne predstavlja opšte opasnu radnju, u smislu izazivanja opasnosti za život ili tijelo oštećenog B. Š.. Distancu od 10 cm je uslovno odabrao kako bi se izbjegle posledice od djelovanja vrelih gasovitih produkata sagorijevanja baruta koji iz otvora cijevi startnog pištolja izlijeću pod pritiskom. Okolnosti koje su se odvijale u predmetnom događaju predstavljaju ekstreman slučaj -opaljenje sa prislonom cijevi u slepočnicu, kada su se opasni efekti startnog pištolja prilikom opaljenja njegove čaure jedino mogli manifestovati kako je to i konstatovano od strane ljekara koji su obrađivali povredu.</span>
</p>
<p class="p4"></p>
<p class="p4"></p>
<p class="p4">
<span>Iz nalaza i mišljenja sudskog vještaka balističara B. B. od 13. 09. 2010. godine sa dopunom datog nalaza i mišljenja od 18. 05. 2012. godine, proizilazi da na osnovu karakteristika i posledica opaljenja startnog metka da je okrivljeni kritičnom prilikom izvršio radnju koja može nanijeti povrede drugom licu, što se u kontrektnom slučaju i dogodilo. Da je do opaljenja metka došlo na većem rastojanju od oštećenog ne bi moglo doći do njegovog povređivanja i da  je cijev bila usmjerene u njegovom pravcu, dok iz dopune nalaza i mišljenja proizilazi da opaljenje startnog metka ne može ugroziti nečiji život ni pod kakvim uslovima, već se može izazvati samo manja opekotina (opaljenje sa bliskog rastojanja) ili pak manja razderotina na koži (ukoliko je cijev pištolja bila prislonjena na nezaštićeni dio tijela oštećenog).</span>
</p>
<p class="p4"></p>
<p class="p4"></p>
<p class="p12">
<span>Iz nalaza i mišljenja sudskog vještaka iz oblasti sudske medicine dr.Č. D. proizilazi da ukoliko je R. R. na dan predmetnog događaja, u periodu od 12.00 do 21.00 čas konzumirao oko 1 litar d.aće rakije, a uzimajući u obzir njegovu tjelesnu težinu i konstituciju (visok, atletske građe), može se zaključiti da je koncentracija alkohola u krvi R. R., oko 21,00 čas iznosila najmanje 1. 99 promila,  najviše 2, 69 promila ,odnosno srednje 2, 34 promila, što znači da je, za slučaj da se uzme najmanja i srednja vrijednost - bio u pijanom stanju, dok je u slučaju najveće vrijednosti - bio u teško pijanom stanju, uz napomenu da se pijanim stanjem smatra koncentracija alkohola u krvi u rasponu od 1,50 do 2, 50 promila, a teško pijanim stanjem od 2. 50 do 3, 50 promilla. Prilikom ovog izračunavanja uzeta je u obzir i eliminacija alkohola, koja je počela negdje oko 2 sata nakon početka konzumiranja i ista kod različitih osoba iznosi od 0.10 do 0, 20 promila, i zbog toga je dala dvije moguće varijante koncentracije alkohola u krvi u vrijeme događaja.</span>
</p>
<p class="p5">
<span>Iz izvještaja Uprave policije Ispostave Cetinje broj 02-245/2149 od 17. 06. 2009. godine iz Kaznene evidencije za okrivljenog R. R. proizilazi da je isti osuđivan presud. Osnovnog suda u Podgorici K. br. 97/12820 od 15. 11. 2000. godine zbog krivičnog djela teško djelo protiv bezbjednosti javnog saobraćaja iz člana 177. stav 1. u vezi člana 172. stav 1. KZ RCG, na kaznu zatvora u trajanju od  šest mjeseci, uslovno na dvije godine i presud. Osnovnog suda u Cetinju K.br. 48/08 od 28. 02. 2008. godine, zbog krivičnog djela prevara iz člana 244 st. 1. KZ-a na kaznu zatvora u trajanju od 60 dana uslovno na jednu godinu.</span>
</p>
<p class="p5"></p>
<p class="p4">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka potkrijepili navode optužnog predloga, da je okrivljeni R. R. počinio krivično djelo stavljeno mu na teret, činjenično  opisano u dispozitivu presude, a ovo iz sledećih razloga:  </span>
</p>
<p class="p4"></p>
<p class="p4">
<span>Naime, utvrđujući činjenice radi pravilnog određenja materijalno-pravnog odnosa sud je našao da je okrivljeni R. R.  dana 26. maja 2009. godine oko 21,00 časova u ugostiteljskom objektu zv. "Z. d.", lociranom u Ul. Baja Pivljanina u Cetinju, u alkoholisanom stanju, sa koncentracijom od ne manje od 1,99 promila apsolutnog alkohola u krvi, i ako svjestan da oružjem može lako tjelesno povrijediti oštećenog B. S iz Cetinja, pa je na to pristao na način što je nepozvan i bez povoda prišao oštećenom koji je sjedio za stolom u navedenom ugostiteljskom objektu, te iza pojasa izvadio startni pištolj marke "Blow F92", kalibra 9 mm, 8-7393, gasno oružje,podoban da tijelo teško povrijedi ili zdravlje teško naruši   koji je repetirao, a zatim je cijev pištolja  prislonio na lijevu sljepoočnicu oštećenog i opalio jedan startni metak, usljed čega je oštećeni B. Š. zadobio laku tjelesnu povredu u vidu rane razderotine lijevog čeonog tjemenog dijela glave veličine 6 x 1 cm.</span>
</p>
<p class="p4"></p>
<p class="p4">
<span>U opisanim radnjama okrivljenog R. R. i nastupjelim posledicama stiču se sva objektivna i subjektivna obilježja bića krivičnog djela laka tjelesna povreda iz člana 152. stav 2. u vezi stava 1. KZ-a pri čemu je sud određujući okrivljenikov subjektivan odnos prema dijelu utvrdio umišljaj ,jer je okrivljeni bio svjestan da može učiniti djelo,pa je na to pristao.</span>
</p>
<p class="p4"></p>
<p class="p4">
<span>Cijeneći dokaze u datoj krivično pravnoj stvari Sud je punu vjeru poklonio iskazu oštećenog B. Š.. Takođe, na isti način sud je cijenio i potvrdu o privremeno oduzetom predmetu - startnom pištolju, kao i nalaz i mišljenje vještaka medicinske struke, nalaz i mišljenje vještaka balističke struke, kao i nalaz i mišljenje vještaka iz oblasti fizičke hemije, trasologije, požara, eksplozija, havarija,sa dopunama datih nalaza i mišljenja,  obzirom da su provedeni dokazi jasni, neprotivurječni, logički skladni i uvjerljivi, pa je dovodeći ih u vezu nesumnjivo utvrdio prednje relevantno činjenično stanje.</span>
</p>
<p class="p4">
<span>Svjedok R. S. je objektivno svjedočila o onome što je njoj poznato vezano za datu krivičnopravnu stvar,dok je iskaz svjedoka K. R. u suprotnosti sa iskazima sudionika dogadjaja,pa ga sud nije prihvatio obzirom da je isti svoj svjedočki iskaz učinio neupotrebljivim za odnosni dogadjaj jer je htio da zadrži neutralnost ,tj.da se ne zamjeri niti jednom od učesnika događaja.</span>
</p>
<p class="p4"></p>
<p class="p4">
<span>Okrivljeni ne negira da je radnjama koje je preduzeo konkretnom prilikom ošećenom nanio laku tjelesnu povredu. Medjutim,sud nije mogao prihvatiti njegovu odbranu da se radi o slučajnom dogadjaju koji je izazvan alkoholisanim stanjem u kojem se nalazio ,jer i pored činjenice što je  dokazni postupak nedvosmisleno pokazao  da je isti prilikom izvršenja  krivičnog djela bio u alkoholisanom stanju ,pri koncentraciji ne manjoj od 1,99 pro mille apsolutnog alkohola u krvi, (kako je to stručno obrazložila u svom nalazu sudski vještak medicinske struke iz oblasti sudske medicine  dr.Č. D.) ,ali isto tako je dokazano i da je bio svjestan da oružjem može lako tjelesno povrijediti oštećenog B. Š. iz Cetinja, pa je na to pristao jer je nepozvan i bez povoda prišao oštećenom koji je sjedio za stolom u navedenom ugostiteljskom objektu, te iza pojasa izvadio startni pištolj marke "Blow F92", kalibra 9 mm, 8-7393, kategorisan kao gasno oružje, koji je repetirao, a zatim je cijev pištolja prislonio na lijevu sljepoočnicu oštećenog i opalio jedan startni metak, usljed čega je oštećeni B. Š. zadobio laku tjelesnu povredu .</span>
</p>
<p class="p4"></p>
<p class="p4">
<span>Posebno treba naglasiti da je sam naznačio da mu je kako se bavi lovom poznato koje posledice mogu nastati upotrebom startnog pištolja.Sa prednje iznijetih razloga sud je odbranu okrivljenog cijenio kao usmjerenu na izbjegavanje krivičnopravne odgovornosti. </span>
</p>
<p class="p4"></p>
<p class="p13">
<span>Za napomenuti je da je sud prihvatio stav optužbe da je predmet upotrijebljen za izvršenje krivičnog djela oružje ,odn. da je predmetni startni pištolj oružje,sa razloga što shodno </span><a name="SADRZAJ_013"><span>čl.5 st.1.Zakona o oružju </span></a><span>(Sl.list.RCG br.49/2004 i 49/2008) gasno oružje i oružje za signalizaciju su pištolji, revolveri i puške koji pod pritiskom barutnih gasova raspršuju neškodljive nadražujuće materije sa</span><span class="s1"> </span><span>kratkotrajnim dejstvom i</span><span class="s1"> i</span><span>spaljuju punjenje namijenjeno isključivo izazivanju glasnog pucnja ili ispaljivanju svijetleće signalne rakete.</span>
</p>
<p class="p4"></p>
<p class="p4">
<span>Prilikom utvrdjivanja vrste i visine krivične sankcije koju će sud izreći okrivljenom cijenjene su okolnosti predviđene članom 42.Krivičnog zakonika, pa je Sud od olakšavajućih okolnosti na strani okrivljenog našao da se radi o porodičnom čovjeku, ocu troje maloljetne djece, te okolnost da se oštećeni nije pridružio krivičnom gonjenju i nije postavio odštetni zahtjev, dok je od otežavajućih okolnosti na strani okrivljenog van bitnih obiljezja krivičnog djela u pitanju našao raniju osuđivanost,a što je sud utvrdio iz izvoda iz kaznene evidencije na ime okrivljenog, imajući pri tome u vidu da se osude odnose na krivična djela koja nisu istovrsna sa predmetnim krivičnim djelom , pa je primjenom čl.33 i 36 okrivljenog osudio na kaznu zatvora kao u izreci nalazeći da će se jedino sa ovako izrečenom kaznom na okrivljenog u dovoljnoj mjeri uticati da ubuduće ne čini nova krivična djela, čime će se s uspjehom ostvariti svrha kažnjavanja iz čl. 32 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.</span>
</p>
<p class="p4"></p>
<p class="p4"></p>
<p class="p14">
<span>	Shodno čl.75.st.2. u vezi st.1.KZ-a okr. R. R. izrečena je mjera bezbjednosti oduzimanja predmeta – startnog pištolja marke "Blow F92", kalibra 9 mm, 8-7393 jer je isti upotrijebljen  u izvršenju krivičnog djela,a pritom imajući u vidu da se isti može oduzeti kada i nije svoijina učinioca ,što je u konkretnom slučaj ,ako to zahtjevaju razlozi bezbjednosti ljudi i imovine ili razlozi morala  ili kada postoji opasnost da će biti upotrijebljen za izvršenje krivičnog djela ,a time se ne dira u pravo trećih lica na naknadu štete od učinioca. </span>
</p>
<p class="p4"></p>
<p class="p4">
<span>         Shodno čl.226-229.ZKP-a obavezan je okrivljeni da na ime troškova   krivičnog postupka uplati u korist budžeta Crne Gore iznos od 383,00 eura, i to na ime vještačenja po sudskom vještaku balističaru iznos od 137, 50 eura,  na ime vještačenja vještaka iz oblasti fizičke hemije, trasologije, požara, eksplozija i havarija iznos 121,00 eura,na ime vještačenja vještaka medicinske struke P. dr.V. iznos od 55,00 eura, na ime vještačenja sudskog vještaka medicinske struke Č. dr.D. iznos od 69,50 eura ,te na ime sudskog paušala iznos od 30,00 eura ,koji iznos je Sud u konkretnom slučaju odredio imajući u vidu trajanje postupka i imovne prilike okrivljenog.</span>
</p>
<p class="p4"></p>
<p class="p4">
<span>	Sa svega izloženog, a shodno članu 374. ZKP-a odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p4"></p>
<p class="p11">
<span class="s1">OSNOVNI SUD U CETINJU</span>
</p>
<p class="p11">
<span>Dana 10.06.2013.godine</span>
</p>
<p class="p4"></p>
<p class="p4"></p>
<p class="p4">
<span class="s1">Zapisničar, 					                            S u d i j a</span>
</p>
<p class="p4">
<span class="s2">Martinović Aleksandra 			                            Marija Ćupić s.r.</span>
</p>
<p class="p4"></p>
<p class="p4">
<span class="s1">PRAVNA POUKA</span><span>:</span>
</p>
<p class="p4">
<span>Protiv ove presude može se izjaviti žalba u </span>
</p>
<p class="p4">
<span>roku od 8 dana  od dana prijema Višem sudu </span>
</p>
<p class="p4">
<span>u Podgorici, a preko ovog Suda.</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span> </span>
</p>
<p class="p15"></p>
<p class="p15"></p>
<p class="p15"></p>
<p class="p15"></p>


</body>
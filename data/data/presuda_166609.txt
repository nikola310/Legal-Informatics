<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.62430555in 1.0in;}
.s1{text-decoration:underline;}
.s2{font-weight:bold;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										</span><span class="s1">K. br. 563/10</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p2"></p>
<p class="p2"></p>
<p class="p1"></p>
<p class="p1">
<span>	OSNOVNI SUD U BIJELOM POLJU, kao prvostepeni krivični sud, sudija Ivan Adamović, kao sudija pojedinac, uz učešće namještenika suda Draginje Bošković, kao zapisničara, u krivičnom predmetu protiv okrivljenog M.D., iz P.a, opština Bijelo Polje, zbog krivičnog djela šumska krađa iz čl. 324 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 527/10 od 19. 10. 2010. godine, nakon održanog usmenog, glavnog i javnog pretresa, u prisustvu savjetnika u ODT-u u Bijelom Polju Smolović Slavenka i okrivljenog M.D., a u odsustvu predstavnika oštećene "U. za Š." - P.a, dana 18. 02. 2011. godine, donio je i javno objavio </span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p2"></p>
<p class="p1"></p>
<p class="p1">
<span>	Okrivljeni M.D.A, od oca B., majke D., rođene B., rođen .... godine u mjestu P., opština Bijelo Polje, sa prebivalištem u mjestu rođenja, Srbin, drž. CG, nezaposlen, oženjen, otac četvoro djece, završio SSS, lošeg imovnog stanja, osuđivan presudama Osnovnog suda u Bijelom Polju K. br. 474/07 od 24. 06. 2008. godine - čl. 324/1 KZ CG na 200,00 eura novčane kazne i 30 dana ztvora uslovno za jednu godinu, i K. br. 109/09 od 13. 11. 2009. godine - čl. 375/1 KZ CG na 45 dana zatvora, </span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>K R I V   J E</span>
</p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	-dana 03. 08. 2010. godine u mjestu P., opština Bijelo Polje, u državnoj šumi zv. "T.a", radi krađe oborio 5 jasikovih stabala, ukupne drvne mase 2,20 m3, i time oštećenoj "U. za Š." P.a pričinio štetu,   </span>
</p>
<p class="p1"></p>
<p class="p1">
<span>	-čime je izvršio krivično djelo šumska krađa iz čl. 324 st. 1 Krivičnog zakonika,</span>
</p>
<p class="p1"></p>
<p class="p1">
<span> 	-pa ga sud, primjenom citiranog zakonskog propisa, te čl. 2, 4, 5, 13, 15, 32, 36, 39 i 42 Krivičnog zakonika i čl. 199, 202, 212  i 364 Zakonika o krivičnom postupku, </span>
</p>
<p class="p1"></p>
<p class="p1"></p>
<p class="p3">
<span>O S U Đ U J E</span>
</p>
<p class="p2"></p>
<p class="p1">
<span class="s2">	</span><span>Na  kaznu zatvora  od 45 (četrdeset pet)  dana, </span><span class="s2">  </span><span>kao glavnu kaznu,   i</span>
</p>
<p class="p1"></p>
<p class="p4">
<span>na novčanu kaznu u iznosu od 200,00 € (dvesta eura),</span><span class="s2">  </span><span>kao sporednu kaznu,  koju kaznu je dužan da plati ovom sudu u roku od 3 (tri) mjeseca, po pravosnažnosti presude,   na račun Depozita novčanih kazni, troškova postupka i paušala CG, broj: 832-151-35, i dokaz o uplati iste dostavi krivičnoj pisarnici ovog suda, a ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.  </span>
</p>
<p class="p3">
<span class="s2"> </span>
</p>
<p class="p4">
<span>Okrivljeni se obavezuje da ovom sudu plati na ime  paušala  iznos od 30,00€, i na ime troškova krivičnog postupka iznos od 98,75€, koje iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istog dužan dostaviti krivičnoj pisarnici ovog suda.  </span>
</p>
<p class="p1"></p>
<p class="p1">
<span>	Oštećena "U. za Š." - P.a, radi ostvarivanja imovinsko - pravnog zahtjeva, upućuje se na parnični postupak. </span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p1"></p>
<p class="p1">
<span>	Optužnim predlogom Osnovnog državnog tužilaštva u Bijelom Polju, Kt. br. 527/10 od 19. 10. 2010. godine, okrivljenom M.D.i, iz P.a, opština Bijelo Polje,  stavljeno je na teret izvršenje krivičnog djela šumska krađa iz čl. 324 st. 1 Krivičnog zakonika, s tim što je savjetnik ODT-a na glavnom pretresu, prije davanja završne riječi, precizirao optužbu u dijelu koji se odnosi na kubnu masu, pa je isto sadržano u izreci presude. </span>
</p>
<p class="p1"></p>
<p class="p1">
<span>	Glavni pretres je održan i zaključen u prisustvu savjetnika u ODT-u u Bijelom Polju Smolović Slavenka i okrivljenog, a u odsustvu, uredno pozvanog, predstavnika oštećene "U. za Š." P.a.</span>
</p>
<p class="p1"></p>
<p class="p1">
<span>	Savjetnik u ODT-u u Bijelom Polju u završnoj riječi je izjavio da u svemu ostaje pri preciziranom optužnom predlogu i tražio je od suda da okrivljenog oglasi krivim i osudi na kaznu po zakonu.  </span>
</p>
<p class="p1">
<span> </span>
</p>
<p class="p1">
<span>	Punomoćnik oštećene tokom istražnomg postupka pridružio se krivičnom gonjenju protiv okrivljenog I postavio je imovinsko pravni zahtjev u iznosu od 174, 80€</span>
</p>
<p class="p1"></p>
<p class="p1">
<span>	 Okrivljeni je u svojoj odbrani, u istražnom postupku u bitnom, izjavio da je tačno da je u državnoj šumi u mjestu zv. "T.a" - P., opština Bijelo Polje, posjekao dva jasikova stabla, a ne pet, prečnika 20 cm, a drvna masa istih je možda oko 1 m3. Tačno je i da ga je F.V. zatekao u transportu ovih drva lokalnim putem kroz P.e, pa je istom rekao gdje je i kada sjekao ta drva, a posjekao ih je 03. 08. 2010. godine u državnoj šumi zv. "T.a". </span>
</p>
<p class="p1"></p>
<p class="p1">
<span>	Na glavnom pretresu ponovio je odbranu datu u istražnom postupku.</span>
</p>
<p class="p1"></p>
<p class="p1">
<span> 	U završnoj riječi okrivljeni je izjavio da priznaje da je posjekao dva stabla na kritičnom mjestu i to dva stabla koja su na dan uviđaja označena sa brojem 1 i 2 i fotografisana, te da za sječu nije imao potreba odobrenja,  dok ne priznaje da je posjekao ostala stabla koja je pokazao lugar. Ostavio je sudu na ocjenu utvrđivanje njegove krivice, pa ako je nađe, molio je sud da ga što blaže kazni.</span>
</p>
<p class="p1"></p>
<p class="p1">
<span> 	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka lugara F.V.a; pročitao zapisnik o uviđaju od 27. 11. 2010. godine; pročitao zapisnik o izvršenom kontrolnom pregledu broj 395 od 09. 08. 2010. godine "U. za Š." P.a - PJ B.Polje; pročitao nalaz i mišljenje vještaka šumarske struke K.P.a od 26. 01. 2011. godine; pročitao prijavu za šumsku štetu od 26. 08. 2010. godine i izvršio uvid u izvod iz KE na ime okrivljenog.   </span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo stavljeno mu na teret i da je za isto kriv.</span>
</p>
<p class="p1"></p>
<p class="p1">
<span>	Okrivljeni u svojoj odbrani priznaje da je kritičnog dana u državnoj šumi, bez odgovarajuće dozvole, posjekao dva stabla jasike, ukupne drvne mase oko 1m3,  takođe priznaje da ga je lugar zatekao u transportu stabala, s tim što negira da je posjekao ukupno pet stabala jasike. </span>
</p>
<p class="p1">
<span>	Odbranu okrivljenog, njegovo negiranje da je posjekao ukupno pet stabala jasike sud ne prihvata i cijeni je unaprijed smišljeno u cilju izbjegavanja sopstvene krivice, i po ocjeni ovog suda okrivljeni, smišljeno navodi drvnu masu od 1 m3. Osim toga odbrana okrivljenog, obezvrijeđena je iskazom svjedoka lugara F.V.a, i nalazom i mišljenjem vještaka šumarske struke.  </span>
</p>
<p class="p1">
<span> </span>
</p>
<p class="p1">
<span>	Sud je cijenio iskaz svjedoka F.V.a,  lugara "U. za Š." P.a -  PJ u Bijelom Polju,  i iz istog utvrdio da je ovaj svjedok, dana 03. 08. 2010. godine,  oko 13:00 h, obilazeći rejon P.a u mjestu Đurđrva Glava zatekao okrivljenog, koji je upravljao traktorom na tovarenim trupcima. Ovja svjedok je izvršio premjer dozemnih trupaca, a okrivljeni mu je objasnio da je stabla posjekao u državnoj šumu zv. "T.a", gdje je ovaj svjedok pronašao bespravnu sječu i to pet stabala jasike, pa je upredio panjeve sa premjerom dozemnih trupaca u utvrdio da su identični. Svjedok je još posvjedočio da je prethodnog dana obilazio predmetni teren, kada nije uočio sječu. Iskazu ovog svjedoka u ovom dijelu sud je poklonio vjeru jer je isti jasan i određen a potvrđen drugim izvedenim dokazima, dok navode iz iskaza ovog svjedoka da je ukupna drvna masa posječenih stabala iznosila 2,09 m3, sud ne prihvata i cije je pokušajem da se olakša krivično pravni položaj okrivljenog, obzirom da je iz nalaza i mišljenja vještaka šumarske struke utvrđeno da je ukupna drvana masa posječenih stabala iznosi 2,20 m3.  </span>
</p>
<p class="p1"></p>
<p class="p1">
<span>	Cijeneći zapisnik o izvršenom kontrolnom pregledu "U. za Š." P.a, broj 395 od 09. 08. 2010. godine,  sud je utvrdio da je bespravnom sječom u odjeljenju br 41 rejon T.e posječeno 5 stabala topole- jasike, dok sadržinu ovog dokaza u dijelu obračuna ukupne drvne mase od  2,09 m3, sud ne prihvata, dok iz prijeve za šumsku štetu-procjenu štete "U. za Š."  P.a ŠKR br. 46/2010 od 26. 08. 2010. godine,   proizilazi da je okrivljeni oštećenoj "U. za Š." P.a,  pričinio štetu u visini od 174,80 €, na koju visinu štete je okrivljeni prigovorio.  </span>
</p>
<p class="p1"></p>
<p class="p1">
<span>	Iz izvoda iz kaznene evidencije na ime okrivljenog sud je utvrdio da je okrivljeni kažnjavan presudama Osnovnog suda u Bijelom Polju K. br. 474/07 od 24. 06. 2008. godine - čl. 324/1 KZ CG na 200,00 eura novčane kazne i 30 dana zatvora uslovno za jednu godinu, i K. br. 109/09 od 13. 11. 2009. godine - čl. 375/1 KZ CG na 45 dana zatvora.</span>
</p>
<p class="p1"></p>
<p class="p1">
<span>	U cilju provjere odbrane okrivljenog sud je izvršio uviđaj na licu mjesta, o istom sačinio zapisnik, iz koga proizilazi  da je obišao lice mjesta, te panjeve koje je pokazao okrivljeni za koje nije sporio da ih je on posjekao kao i panjeve koje je pokazao lugar F., te da su svi panjevi numerički označeni, premjereni  i fotografisani.</span>
</p>
<p class="p1">
<span> </span>
</p>
<p class="p1">
<span>	Iz nalaza i mišljenja vještaka šumarske struke K.P.a, od 26.01. 2011 godine, sud je utvrdio da je sječu svih pet stabala topole-jasike, izvršilo isto lice, te da je bruto drvna masa tih stabala 2,20m3. Nalaz i mišljnje vještaka šumarske struke sud je prihvatio, jer je isti dat po osnovu pravila struke i nauke.</span>
</p>
<p class="p1">
<span>	 </span>
</p>
<p class="p1">
<span>	Sud odbranu okrivljenog nije prihvatio cijeneći je unaprijed smišljenom u cilju izbjegavanja sopstvene krivice, jer je ista opovrgnuta jasnim i doslednim iskazom svjedoka F.a čije svjedočenje  da je okrivljeni izvršio sječu svih pet stabala topole-jasike, potvrđeno je nalazom i mišljenjem vještaka šumarske struke koji je mišljenja da je sječu svih pet stabala izvršili isto lice, pa kod činjenice da okrivljeni ne spori da je posjekao bez dozvole dva od pet stabala jasike-topole, logično se nameće zaključak, da je posjekao i preostala tri stabla, odnosno ukupno pet stabala, kao je to i posvjedočio lugar F..  </span>
</p>
<p class="p1">
<span> </span>
</p>
<p class="p1">
<span>	S toga, ne prihvatajući negiranje okrivljenog da je izvršio krivično djelo stavljeno mu na teret, a iz dokaza izvedenih na glavnom pretresu sud je utvrdio sledeće  činjenično stanje: okrivljeni je dana 03. 08. 2010. godine u mjestu P., opština Bijelo Polje, u državnoj šumi zv. "T.a", radi krađe oborio 5 jasikovih stabala, ukupne drvne mase 2,20 m3, čime je oštećenoj "U. za Š." P.a pričinio štetu,   </span>
</p>
<p class="p1"></p>
<p class="p1">
<span>	Postupajući na opisani način, obarajući stabla u državnoj šumi, bez odobrenja i doznake za isto, a u namjeri pribavljanja protivpravne imovinske koristi, okrivljeni je svojom radnjom ostvario elemente krivičnog djela šumska krađa iz čl. 324 st. 1  Krivičnog zakonika obzirom da je kubikaža posječenih stabala 2,20 m3. Krivično djelo okrivljeni je izvršio sa direktnim umišljajem, jer je bio svjestan da stabla obara u državnoj šumi i da ne posjeduje odgovarajuće odobrenje, niti doznaku za obaranje istih, pa kako nije imao potrebna odobrenja a ipak je izvršio obaranje, krivično djelo je htio i izvršio s direktnim umišljajem. </span>
</p>
<p class="p5"></p>
<p class="p5">
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao da se radi o porodičnoj osobi ocu četvoro djece, licu lošeg imovnog stanja. Od otežavajućih okolnosti na strani okrivljenog sud je našao da je okrivljeni ranije osuđivan i to za istovrsna krivična djela,  i istom utvrdio kaznu zatvora od 45 dana zatvora,  kao glavnu kaznu, pa je mišljenja da će se sa izrečenom  zatvorskom kaznom ostvariti svrha kažnjavanja predviđena u čl. 32 KZ CG.  Sud je okrivljenog, uz izrečenu kaznu zatvora, kao glavnu kaznu,  shodno odredbama čl. 324 st. 1 KZ-a  osudio i na plaćanje novčane kazne od 200,00 eura, kao sporedne kazne, a shodno odredbama čl. 34 st. 3 u vezi st. 2 KZ-a, cijeneći da će se na taj način postići svrha kažnjavanja.    </span>
</p>
<p class="p1"></p>
<p class="p1">
<span>	Odluka o paušalu, u iznosu od  30,00€, donijeta je na osnovu odredbe čl. 199 st. 2 Zakonika o krivičnom postupku, pri čemu je sud cijenio složenost i trajanje krivičnog postupka, te i imovinske prilike okrivljenog, a shodno čl. 202 ZKP-a okrivljeni je obavezan da plati sudu na ime troškova krivičnog postupka iznos od 98,75€, koji troškovi se odnose na izlazak suda na lice mjesta i troškove vještaka šumarske struke, koji su isplaćeni iz budžetskih sredstava suda.  </span>
</p>
<p class="p1"></p>
<p class="p6">
<span>	Na osnovu čl. 212 st. 2 Zakonika o krivičnom postupku , oštećena »U. za Š. « - P.a, radi ostvarivanja imovinsko-pravnog zahtjeva, upućena je na parnični postupak, imajući u vidu istaknuti prigovor okrivljenog na visinu pričinjene štete. </span>
</p>
<p class="p1"></p>
<p class="p1">
<span>	Sa iznijetog, shodno čl. 364 ZKP-a, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>dana 18. 02. 2011. godine, </span>
</p>
<p class="p2"></p>
<p class="p1"></p>
<p class="p1">
<span>ZAPISNIČAR,							S U D I J A,</span>
</p>
<p class="p1">
<span>Draginja Bošković s. r.              					Ivan Adamović s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p7"></p>


</body>
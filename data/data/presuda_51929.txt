<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.7875in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.475in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Courier New;font-size:10pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:R;font-size:12pt;}
.s1{font-weight:bold;}
.s2{color:black;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>K.br. 256/13</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>	OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog P. S. iz Bara, zbog krivičnog djela – nedozvoljeno držanje oružja i eksplozivnih materija iz čl. 403 st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. ... od 15.01.2013.godine, nakon održanog glavnog javnog pretresa dana 30.07.2013.godine u prisustvu zastupnika optužbe savjetnika kod ODT-a Predraga Đikanovića, okrivljenog P. S. i njegovog branioca adv. Đ. J., donio je i javno objavio</span>
</p>
<p class="p1"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>	Okrivljeni P. S., jmbg ..., od oca D. i majke V., rođene J., rođen ... godine u B., sa prebivalištem u ul. M. T. br. ..., oficir trgovačke flote, završio srednju pomorsku školu sa položenim oficirskim ispitom, lošeg imovinog stanja, oženjen, otac jednog djeteta, neosudjivan. </span>
</p>
<p class="p3"></p>
<p class="p1">
<span>KRIV JE</span>
</p>
<p class="p1"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>	Dana 02.01.2013.godine, oko 20,55 časova, u ul. M. T. u B., svjestan svog djela</span><span class="s1"> </span><span>i htio njegovo izvršenje, suprotno odredbama čl. 10 a st. 2 čl. 11 i čl. 24 Zakona o izmjenama i dopunama zakona o oružju ("Sl list RCG" br. 20/11) neovlašćeno na javnom mjestu bez odgovarajuće isprave o oružju nosio pištolj marke "Zastava Magnum" 357 modela m-83/94, fab. br. ... i municiju - šest metaka kalibra magnum 357. </span>
</p>
<p class="p3"></p>
<p class="p4">
<span>-čime je  izvršio  krivično djelo  - nedozvoljeno držanje oružja  i eksplozivinih materija iz čl. 403. st. 1. Krivičnog zakonika.</span>
</p>
<p class="p3"></p>
<p class="p5">
<span class="s2">P</span><span>a mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p class="p6">
<span>      </span>
</p>
<p class="p1">
<span>USLOVNU OSUDU</span>
</p>
<p class="p7"></p>
<p class="p3">
<span>	Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se kazna neće izvršiti ukoliko okrivljeni u roku od 1 (jedne) godine ne izvrši novo krivično djelo. </span>
</p>
<p class="p7"></p>
<p class="p7">
<span>	Okrivljeni je dužan da plati troškove krivičnog postupka u iznosu od 40  € u roku od 15 dana od dana pravosnažnosti presude pod prijetnjom izvršenja. </span>
</p>
<p class="p8"></p>
<p class="p7"></p>
<p class="p1">
<span>O b r a z l o ž e n j e</span>
</p>
<p class="p3"></p>
<p class="p4">
<span>	Optužnim predlogom Osnovnog državnog tužilaštva u Baru Kt.br. ... od 15.01.2013.godine okrivljenom je stavljeno na teret da je izvršio krivično djelo nedozvoljeno držanje oružja  i eksplozivinih materija iz čl. 403. st. 1. Krivičnog zakonika.</span>
</p>
<p class="p3">
<span> 	Okrivljeni je u svojoj odbrani u bitnom naveo da je dana 02.01.2013. godine oko 20,50 časova zatečen ispred svog ugostiteljskog objekta "D." koji se nalazi u ul. M. T., a koji je udaljen od njegovog stana oko 20 metara. Tom prilikom su policijski službenici kod njega pronašli revolver Zastava magnum 357. Ovaj magnum je u njegovom vlasništvu više godina i za njega posjeduje oružani list izdat od strane nadležnog organa koji nije produžio zbog svoje nemarnosti. Neposredno prije dolaska policije čuo je galamu ispred svog ugostiteljskog objekta, pa je zbog većeg broja lica koji su bili pod uticajem alkohola, s obzirom da su bili novogodišnji praznici, stavio je pištolj za pojas zbog lične sigurnosti i izašao iz stana. Dalje je naveo da ni sa kim nije u lošim odnosima tako da njegova bezbjednost nije ugrožena, te da nije iz tih razloga nosio oružje. Na glavnom pretresu je pojasnio da je čisto zbog nepromišljenosti uzeo pištolj iz stana, te kako su bili novogodišnji praznici i kako je čuo buku, prosto ga je sve "ponijelo". </span><span class="s2">Nije imao namjeru da se bilo kome sveti, niti da se s nekim obračunava, niti bilo šta da uradi. Imao je odobrenje za držanje ovog pištolja i to još od 1994.godine. Dozvola je trajala 10 godina, međutim samo zbog svoje nemarnosti nije produžio oružani list. Žao mu je što se sve ovo desilo. </span>
</p>
<p class="p3">
<span>	U dokaznom postupku sud je proveo sledeće dokaze: saslušan je svjedok L. M., pročitana je </span><span class="s2">potvrda o privremeno oduzetim predmetima UP PJ Bar bez broja od 02.01.2013.godine na ime P. S., dopis MUP-a PJ za upravne unutrašnje poslove Bar br. ... od 10.01.2013.godine i izvod iz KE za okrivljenog pribavljen od UP PJ Bar br. ... od 26.01.2013.godine.</span>
</p>
<p class="p3">
<span>	Svjedok L. M., policajac UP PJ Bar, je u svom iskazu u bitnom naveo da su navedenog dana dobili operativni podatak da P. S. kod sebe drži oružje. Sreli su ga u ul. M. T., prišli mu i pitali ga da li ima kod sebe nešto od oružja. S. je rekao da ima i predao je pištolj bez problema. Dalje je naveo da P. S. nije bezbjedno interesantno lice, te da koliko on radi kao policajac, nikada nisu imali problema sa njim.  </span>
</p>
<p class="p3">
<span class="s2">	Iz potvrde o privremeno oduzetim predmetima UP PJ Bar bez broja od 02.01.2013.godine na ime P. S.a utvrđeno je da je navedenog dana od okrivljenog oduzet  </span><span>pištolj marke "Zastava Magnum" 357 modela m-83/94, fab. br. 63446 i municiju - šest metaka, kalibar magnum 357. </span>
</p>
<p class="p3">
<span class="s2">	U dopisu MUP-a PJ za upravne unutrašnje poslove Bar br. ... od 10.01.2013.godine je navedeno da provjerom kroz evidencije registrovanog oružja kod PJ Bar, utvrđeno je da lice P. S. sa matičnim brojem </span><span>..., posjeduje sledeće oružje: pištolj marke "Zastava ARMS" model 1983, kalibar 357 MAG, fabrički broj ..., broj evidencije 225, datum izdavanja 14.10.1994.godine sa rokom važenja 10.godina.</span>
</p>
<p class="p3">
<span class="s2">	Iz izvod iz kaznene evidencije za okrivljenog pribavljen od UP PJ Bar br. ... od 26.01.2013.godine, utvrđuje se da imenovani do sada nije osuđivan. </span>
</p>
<p class="p3">
<span>	Ocjenom izvedenih dokaza utvrdjeno je da je okrivljeni izvršio krivično djelo koje mu je stavljeno na teret. Okrivljeni je dana 02.01.2013. godine neovlašćeno nosio oružje i municiju i to pištolj marke "Zastava Magnum",  sa bližim oznakama kao u dispozitivu presude, koji pištolj i municija je kod njega pronađena od strane pripadnika UP CB Bar, nakon čega je pištolj i municija oduzeta. Utvrđeno činjenično stanje proizilazi kako iz iskrenog i jasnog priznanja okrivljenog, tako i iz drugih provedenih dokaza na glavnom pretresu, a posebno iz potvrde o privremeno oduzetim predmetima koju je okrivljeni potpisao, te iskaza svjedoka -policajca L. M.. Okrivljeni je do detalja objasnio zašto i zbog čega je navedenog dana sa sobom nosio pištolj. Okrivljeni je postupajući na način opisan u izreci presude postupao suprotno odredbama čl. 10a st. 2 Zakona o izmjenama i dopunama zakona o oružju kojim je propisano da je zabranjeno nabavljanje, držanje i nošenje oružja kategorije B bez odgovarajuće isprave o oružju, kao i protivno odredbi čl. 11 kojim je propisano da je zabranjeno nošenje oružja na javnom mjestu. Javno mjesto, u smislu ovog zakona, je mjesto na kojem je svakom slobodan pristup (ulica, trg, javni put, pristanište, plaža, park, čekaonica, trgovinski, ugostiteljski ili sličan objekat) ili pristup pod određenim uslovima (sportski objekat, bioskopska ili pozorišna dvorana, sredstvo javnog saobraćaja, izložbena prostorija i sl.), kao i drugo mjesto određeno da služi za ovakve namjene (mjesto na kome se održava javni skup, sportska ili druga priredba i sl.). Javnim mjestom, u smislu ovog zakona, smatra se i svako drugo mjesto na kojem je izvršen prekršaj, a posljedica je nastupila na javnom mjestu. Takođe, konkretnom prilikom okrivljeni je postupao i protivno odredbi člana 24 istog Zakona kojim je propisano da municiju za vatreno oružje fizička lica mogu nabaviti na osnovu oružnog lista, a privredna društva i preduzetnici na osnovu odobrenja za držanje oružja. </span>
</p>
<p class="p3">
<span>	Tokom postupka nesporno je utvrdjeno da je okrivljeni imao oružni list za predmetni pištolj koji je bio izadat dana 14.10.1994.godine, sa rokom važenja od 10.godina, a čija je važnost istekla dana 14.10.2004. godine, te da nakon toga nije produžavan. Ovo nesporno znači da okrivljeni nije imao odgovarajuću ispravu o oružju u smislu čl. 10a st.2, odnosno da nije imao odgovarajuću ispravu za nošenje i držanje oružja, pa je i pored toga, nosio na javnom mjestu predmetni pištolj. Takođe, s obzirom da se u smislu čl. 24 Zakona municija za vatreno oružje može nabaviti na osnovu oružnog lista, a koji okrivljeni nije imao, to je nesumnjivo utvrđeno da je okrivljeni i municiju -šest metaka kalibra magnum 357, takođe neovlašćeno nosio na javnom mjestu. Prema tome, postupajući na način predstavljen u izreci presude okrivljeni je ostvario sva bitna obilježja bića krivičnog djela iz čl.403 st. 1 Krivičnog zakonika CG. Sud je precizirao izreku presude na način što je umjesto riječi "držao" u četvrtom redu dispozitiva optužnog predloga naveo da je okrivljeni neovlašćeno "nosio" predmetni pištolj i municiju. Po mišljenju suda radnja nošenja u sebi konzumira i radnju držanja oružja. Takođe, sud je u skladu sa utvrđenjim činjeničnim stanjem, u izreci presude precizirao i vrstu municije navodeći da se radi o metkovima kalibra magnum 357, a što nesporno proizilazi iz potvrde o privremeno oduzetim predmetima. Ocjenjeno je da se navedenim preciziranjem ne narušava identitet optužnog predloga i presude. U konkretnom slučaju, okrivljeni je postupao sa umišljajem, odnosno bio je svjestan svog djela i htio njegovo izvršenja.</span><span class="s1"> </span>
</p>
<p class="p3">
<span>	Odlučujući se za krivičnu sankciju prema okrivljenom sud je cijenio sve otežavajuće i olakšavajuće okolnlosti iz čl. 42 Krivičnog Zakonika, pa je od olakšavajućih okolnosti cijenio njegove lične prilike i porodične prilike, da je u pitanju oženjen čovjek, otac jednog djeteta, koji je do sada neosuđivan. Otežavajućih okolnosti na strani okrivljenog nije bilo. Imajući sve ovo u vidu sud je okrivljenom izrekao uslovnu osudu kojom je utvrdio kaznu zatvora u trajanju od 3 mjeseca i istovremeno odredio da se kazna neće izvršiti ukoliko okrivljeni u roku od 1 godine ne izvrši novo krivično djelo. Ocijenjeno je da prema okrivljenom nije potrebno izricanje efektivne kazne zatvora, već da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.</span>
</p>
<p class="p3"></p>
<p class="p7"></p>
<p class="p3">
<span>	Zastupnik optužbe je na glavnom pretresu predložio da se prema okrivljenom na osnovu čl. 75 KZ izrekne mjera bezbjednosti oduzimanje navedenog pištolja i municije, kao predmeta izvršenja krivičnog djela. Navedenim članom je propisano da se predmeti koji su upotrijebljeni ili su bili namjenjeni za izvršenje krivičnog djela ili koji su nastali izvršenjem krivičnog djela mogu oduzeti ako su svojina učinioca. Prema tome, izricanje ove mjere bezbjednosti je fakultativno, s obzirom da članom 403 KZ nije propisano obavezno oduzimanje predmeta od učinioca krivičnog djela nedozvoljeno držanje oružja i eksplozivnih materija. Sud smatra da u konkretnom slučaju nije potrebno izricanje navedene mjere bezbjednosti jer, po mišljenju suda, ne postoji nijedan razlog koji bi opravdao donošenje ovakve mjere. Naime, ova mjera se može izreći ako sud smatra da je to potrebno radi ostvarenja ciljeva suzbijanja kriminaliteta. Imajući u vidu ličnost okrivljenog, koji do sada nije osuđivan, i koji, kako je to naveo svjedok L., pripadnik policije, nije bezbjedonosno interesantno lice i da nikada do sada "sa njim nisu imali problema", te činjenicu da je okrivljeni imao ranije izdati oružani list za držanje oružja, sud smatra da ciljevi suzbijanja kriminaliteta u konkretnom slučaju ne iziskuju izricanje navedene mjere. </span>
</p>
<p class="p3">
<span>	Odluku o troškovima krivičnog postupka sud je zasnovao na odredbi čl. 202 st. 1 ZKP-a, u ukupnom iznosu od 40 eura. Dosudjeni iznos se odnosi na troškove za rad suda koji su odredjeni prema trajanju i služenosti krivičnog postupka i imovinskim prilikama okrivljenog.</span>
</p>
<p class="p3">
<span>	Sa izloženog odlučeno je kao u izreci presude. </span>
</p>
<p class="p3">
<span>   </span>
</p>
<p class="p1"></p>
<p class="p1">
<span>OSNOVNI SUD U BARU</span>
</p>
<p class="p1">
<span>Dana 30.07.2013 godine</span>
</p>
<p class="p1"></p>
<p class="p7">
<span>ZAPISNIČAR,                                                                            			 S U D I J A, </span>
</p>
<p class="p7">
<span>Ana Stanišić                                                                        		          Aleksandra Leković </span>
</p>
<p class="p7"></p>
<p class="p7"></p>
<p class="p7">
<span>PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema iste. 		</span>
</p>
<p class="p7"></p>
<p class="p7"></p>
<p class="p8"></p>


</body>
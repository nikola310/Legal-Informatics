<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Calibri;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:11pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Calibri;font-size:11pt;}
.p8{margin-bottom:0.1388889in;text-align:start;hyphenate:auto;font-family:Arial;font-size:11pt;}
.p9{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
.s2{font-style:italic;}
</style>
<meta content="suzana.mugosa" name="author">
</head>
<body class="b1 b2">
<p class="p1"></p>
<p class="p2">
<span class="s1">K.br. 60/2013</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4">
<span class="s1">U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span class="s1">VIŠI SUD U PODGORICI, </span><span>kao prvostepeni krivični, po sudiji Mugoša Suzani, kao sudiji pojedincu, uz učešće namještenika suda Rakočević Biljane kao zapisničara, u krivičnom predmetu protiv optuženog R. V., koga brani adv. B. B.a iz P., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, odlučujući po optužnici Višeg državnog tužilaštva iz P. Kt. br. 45/13 od 24.04.2013. godine, koju je na glavnom pretresu zastupala M. S., zamjenik VDT-a u P., nakon održanog glavnog i javnog pretresa, dana 28.05.2013. godine, u prisustvu zastupnika optužbe, optuženog i njegovog branioca, donio je i javno objavio dana 31.05.2013. godine</span>
</p>
<p class="p5"></p>
<p class="p5"></p>
<p class="p4">
<span>P R E S U D U</span>
</p>
<p class="p5"></p>
<p class="p5">
<span>Optuženi:</span>
</p>
<p class="p5"></p>
<p class="p5"></p>
<p class="p6">
<span>R. V., JMBG .., od oca T. i majke L., rođene R., rođen 04.11.1977. godine u P., sa prebivalištem u S. bb, Opština D., Državljanin C. G., oženjen, otac dva maloljetna djeteta, pismen, završio srednju mašinsku školu, nezaposlen, srednjeg imovnog stanja, osuđivan i to presudom Osnovnog suda u D. K. 142/07 od 13.06.2008. godine zbog krivičnog djela iz člana 403 st.1 KZCG na kaznu 6 mjeseci zatvora uslovno na 2 godine, presudom Višeg suda u P. K. 121/08 od 23.06.2009. godine zbog krivičnog djela iz člana 300 st.1, član 301 st.1, član 258 st. 2 KZCG na kaznu zatvora u trajanju od 3 godine.</span>
</p>
<p class="p6"></p>
<p class="p7"></p>
<p class="p4">
<span>Kriv je </span>
</p>
<p class="p4"></p>
<p class="p7"></p>
<p class="p5">
<span>Zato što je :</span>
</p>
<p class="p5"></p>
<p class="p6">
<span>Dana 30.03.2013. godine, u P., neovlašćeno posredovao u kupoprodaji 48,36 grama heroina i neovlašćeno radi prodaje prenosio taj heroin – supstancu proglašenu za opojnu drogu Pravilnikom o utvrđivanju spiska droga, psihoaktivnih supstanci  i bilja koja se može koristiti za proizvodnju droga („Sl.list CG“ broj 56/12 od 09.11.2012. godine), iako je bio svjestan da se radi o opojnoj drogi i da postupa neovlašćeno i protivpravno, pa je to i htio, tako što je u ime i za račun lica koje naziva N., koje mu je dalo 400,00 eura za kupovinu ove opojne droge, kod njemu poznatog lica kupio dogovorenu količinu heroina, a zatim za nagradu od 100,00 eura, istu neovlašćeno radi dalje prodaje prenosio vozilom marke “G.”, registarskih oznaka ....., od P. do H. N., gdje je po dogovoru ovu drogu trebao da preda N., u čemu je otkriven prilikom kontrole u mjestu Z., opština B., kada je policija istu pronašla u gepeku njegovog vozila i oduzela,</span>
</p>
<p class="p6"></p>
<p class="p6">
<span>-čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika.</span>
</p>
<p class="p6"></p>
<p class="p6">
<span>Pa ga sud na osnovu citiranih zakonskih propisa te čl. 4, 5, 13,15, 32, 36, 42 i 51 Krivičnog zakonika, te čl. 226, 229 i 374 Zakona o krivičnom postupku</span>
</p>
<p class="p6"></p>
<p class="p6"></p>
<p class="p4">
<span>O S U Đ U J E</span>
</p>
<p class="p4"></p>
<p class="p6">
<span>Na kaznu zatvora u trajanju od 4 (četiri) godine, u koju kaznu mu se uračunava vrijeme provedeno u pritvoru od 30.03.2013. godine pa nadalje, a koji pritvor može trajati do pravosnažnosti presude a najduže dok ne istekne vrijeme trajanja kazne izrečene u prvostepenoj presudi.</span>
</p>
<p class="p6"></p>
<p class="p6">
<span>Optuženi je dužan da na ime sudskog paušala uplati u budžet C. G. iznos od  50, 00 eura, a sve u roku od 15 dana od pravosnaznosti presude pod prijetnjom prinudnog izvršenja.</span>
</p>
<p class="p6"></p>
<p class="p6">
<span>Shodno čl. 75 Krivičnog zakona, a u vezi člana 300 st. 7 Krivičnog zakona, optuženom se izriče:</span>
</p>
<p class="p4"></p>
<p class="p4">
<span>MJERA BEZBIJEDNOSTI</span>
</p>
<p class="p4">
<span>ODUZIMANJE PREDMETA</span>
</p>
<p class="p4"></p>
<p class="p6">
<span>Pa se od optuženog oduzima opojna droga - heroin, ukupne mase 48,36 grama, koji  će se nakon pravosnažnosti presude uništiti.</span>
</p>
<p class="p4"></p>
<p class="p4"></p>
<p class="p4">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p6">
<span>Optužnicom VDT-a Kt. br. 45/2013 od 24.04.2013. godine, okrivljenom R. V. stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika, pri kojoj je njen zastupnik ostao do završetka glavnog pretresa, predlažući sudu da ga oglasi krivim i osudi po zakonu te da se prilikom odmjeravanja kazne kao otežavajuća okolnost cijeni njegova ranija osuđivanost za istovrsno krivično djelo.</span>
</p>
<p class="p6"></p>
<p class="p6">
<span>Branilac optuženog adv. B. B. je u završnoj riječi izjavio da se radi o čovjeku koji potiče iz ugledne porodice, koji je otac dvoje maloljetne djece, pa traži od suda da ga što blaže kazni.</span>
</p>
<p class="p6"></p>
<p class="p6">
<span>Optuženi je u svojoj odbrani datoj pred VDT-om dana 31.03.2013. godine naveo da je prošlog ljeta na plaži u R. upoznao lice zvano N. i pošto je N. imao njegov broj od ranije, prije 3-4 dana nazvao ga je i tražio da se nešto dogovore, pa su se istog dana našli kod stadiona “B.” u P., te navodi da mu je N. tražio da nabavi 50 grama heroina i da isti ponese na autobusku stanicu u H. N. i dao mu 450 eura za to i to 400 eura za heroin, a 50 eura da ga časti.Dalje je naveo da zbog razloga bezbijednosti ne može da kaže od koga je heroin nabavio, te da se poslužio vozilom svog oca i sa svojim trinaestogodišnjim sinom Darkom krenuo za H. N., ali ga je na raskrsnici Z. policija zaustavila i kontrolisala.Naveo je da je koristio heroin i marihuanu s vemena na vrijeme, ali nije zavisnik i nikada se nije liječio od droga.</span>
</p>
<p class="p6"></p>
<p class="p6">
<span>Na glavnom pretresu u svojoj odbrani, optuženi je naveo da se osjeća krivim, da je svjestan šta je uradio, da mu ovo nije prvi put, te da je posle odležane prve kazne počeo da konzumira heroin, ali da se nikad nije liječio od droge.Naveo je da je njegova nagrada za kupovinu i prevoz ove robe iznosila 100 eura.</span>
</p>
<p class="p6"></p>
<p class="p6">
<span>U završnoj riječi prihvatio je završnu riječ svog branioca.</span>
</p>
<p class="p6"></p>
<p class="p6">
<span>Sud je u dokaznom postupku proveo sledeće dokaze: pročitao službenu zabilješku Uprave policije - Odsjeka za borbu protiv droge i krijumčarenja, Grupe za suzbijanje droge B., B., U.j 03/04 broj 240/13-38/46/4 od 30.03.2013.godine; pročitao tri potvrde Uprave policije - Odsjeka za borbu protiv droge i krijumčarenja,Grupe za suzbijanje droge B., B., U. od 30.03.2013. godine o privremeno oduzetim predmetima na ime R. V. 3/4 br. 240/13-38-46/1, 3/4 br. 240/13-38-46/2 i 3/4 br. 240/13-38-46/3; pročitao izvještaj Forenzičkog centra D. o vještačenju br. 1057/13 sa uvidom u fotodokumentaciju br. 1057/13 od 15.04.2013. godine; pročitao izvod iz kaznene evidencije izdat od UP PJ P.. broj 29-245/13-626972-1082 od 05.04.2013. godine; izvršio uvid u fotoelaborat UP PJ B. br. 148/13 od 30.03.2013. godine.</span>
</p>
<p class="p7"></p>
<p class="p5">
<span>Cijeneći navode optužbe, odbrane, sprovedene dokaze i utvrđeno činjenično stanje, sud nalazi da je optuženi izvršio krivično djelo koje mu se stavlja na teret, na način, vrijeme i mjesto kako je to utvrđeno izrekom presude.</span>
</p>
<p class="p7"></p>
<p class="p6">
<span>Da je optuženi izvršio krivično djelo koje mu se stavlja na teret, proizilazi iz njegove odbrane gdje priznaje da je predmetnu drogu kupio za račun lica po imenu N., i za iznos od 100 eura, trebao da preveze iz P. za H. N. i da ga je policija zaustavila u B., a što je potvrđeno i službenom zabilješkom Uprave policije - Odsjeka za borbu protiv droge i krijumčarenja, Grupe za suzbijanje droge B., B., U.. od 30.03.2013. godine iz koje se utvrđuje da su ovlašćeni policijski službenici na raskrsnici Z., zaustavili motorno vozilo “G.” registarskih oznaka D.. kojim je upravljao R. V.. i prilikom pregleda, u prtljažniku sa lijeve strane su pronašli pvc kesicu braon praškaste materije, a što se utvrdjuje iz fotodokumentacije br. 148/13 gdje fotografijama prikazano mjesto gdje je predmetna droga pronadjena. Potvrdama o privremeno oduzetim predmetima od 30.03.2013. godine, utvrđeno je da je od optuženog oduzeta pvc kesica sa sadržajem braon praškaste materije.Da se radilo o opojnoj drogi, proizilazi iz Izvještaja o vještačenju Forenzičkog centra D.br. 1057/13 od 15.04.2013. godine, gdje je utvrđeno da se u konkretnom slučaju radi o 48,36 grama, te je hemijskom analizom konstatovano da dokazni materijal sadrži heroin – supstancu koja izaziva stanje zavisnosti i nalazi se na listi opojnih droga („Sl.list CG“ broj 56/12).Uvidom u fotodokumentaciju Forenzičkog centra prikazan je bliži izgled predmetne droge dostavljene na vještačenje, pa je sud navedeno vještačenje u cjelosti prihvatio a na koji stranke nisu imali primjedbi.</span>
</p>
<p class="p6"></p>
<p class="p6">
<span>Imajući u vidu odbranu optuženog i provedene dokaze, nesporno je da je optuženi preduzeo inkriminisane radnje tj. neovlašćeno posredovao i  neovlašćeno radi dalje prodaje prenosio opojnu drogu – heroin, budući da je heroin proglašen za opojnu drogu i isti se nalazi na listi opojnih droga Pravilnika o utvrdjivanju spiska droga psihotropnih supstanci i bilja koje se mogu koristi za proizvodnju droga („Sl.list CG“ broj 56/12), pa je u odnosu na predmetno krivično djelo postupao sa direktnim umišljajem, bio je svjestan svog djela i htio je njegovo izvršenje.</span>
</p>
<p class="p6"></p>
<p class="p6">
<span>Iz izvoda iz Kaznene evidencije UP PJ P. br. 29-245/13-626972-1082 od 05.04.2013. godine, proizilazi da je isti osuđivan i to presudom Osnovnog suda u D. K. 142/07 od 13.06.2008. godine zbog krivičnog djela iz člana 403 st.1 KZCG na kaznu 6 mjeseci zatvora uslovno na 2 godine, presudom Višeg suda u P. K. 121/08 od 23.06.2009. godine zbog krivičnog djela iz člana 300 st.1, član 301 st.1, član 258 st.2 KZCG na kaznu zatvora u trajanju od 3 godine.</span>
</p>
<p class="p6"></p>
<p class="p6">
<span>Odlučujući o kazni sud je od olakšavajućih okolnosti cijenio da je isti porodičan čovjek kao i da je otac maloljetne djece, dok je od otežavajućih cijenio njegovu raniju osuđivanost za istovrsno krivično djelo, pa mu je sud izrekao kaznu zatvora u trajanju od 4 (četiri) godine, obzirom da prethodno izrečena kazna nije ostvarila svrhu kažnjavanja, nalazeći da će se ovom kaznom ostvariti svrha kako specijalne tako i generalne prevencije.</span>
</p>
<p class="p6"></p>
<p class="p6">
<span>Shodno odredbi čl. 51 Krivičnog zakonika optuženom će se u kaznu zatvora uračunati vrijeme provedeno u pritvoru počev od 30.03.2013. godine, pa nadalje,  koji pritvor  može trajati do pravosnažnosti presude, a najduže dok ne istekne vrijeme trajanja kazne izrečene u prvostepenoj presudi.</span>
</p>
<p class="p6"></p>
<p class="p6">
<span>Shodno odredbi čl. 300 st.7 Krivičnog zakonika a u vezi čl. 75 Krivičnog zakonika sud je od optuženog oduzeo opojnu drogu heroin, ukupne mase 48,36 grama, koja droga će se uništiti nakon pravosnažnosti presude.</span>
</p>
<p class="p6"></p>
<p class="p6">
<span>Odluka o troškovima donijeta je shodno odredbi čl. 226 i 229 ZKP-a, a isti se odnose na sudski paušal koji je određen u odnosu na složenost i dužinu trajanja postupka, a što je isti dužan platiti u roku od 15 dana od dana pravosnažnosti presude pod prijetnjom prinudne naplate.</span>
</p>
<p class="p6"></p>
<p class="p6">
<span>Na osnovu izloženog, a shodno čl. 374 ZKP-a, odlučeno je kao u izreci presude.</span>
</p>
<p class="p6"></p>
<p class="p4">
<span class="s1">VIŠI SUD U PODGORICI</span>
</p>
<p class="p4">
<span>31.05.2013. godine</span>
</p>
<p class="p4"></p>
<p class="p5">
<span class="s1">ZAPISNIČAR                                                                                               SUDIJA</span>
</p>
<p class="p5">
<span>Rakočević Biljana,s.r.                                                                         Mugoša Suzana s.r</span>
</p>
<p class="p5"></p>
<p class="p5"></p>
<p class="p5">
<span>PRAVNA POUKA</span><span class="s1">: </span><span>Protiv ove presude može se</span>
</p>
<p class="p5">
<span> izjaviti žalba Apelacionom sudu u roku od 15 dana</span>
</p>
<p class="p5">
<span> od dana prijema presude a preko ovog suda.</span>
</p>
<p class="p8"></p>
<p class="p5"></p>
<p class="p5">
<span class="s2">ZTO-Biljana Rakočević</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p9"></p>


</body>
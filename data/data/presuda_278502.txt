<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 147/2016</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke kao zapisničara, u predmetu protiv optuženog B.  G., koga brani A. B., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl.300. st.1. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 192/16 od 29.12.2016. godine, koju je na glavnom pretresu zastupao Željko Tomković, državni tužilac u VDT-a u Podgorici, nakon održanog usmenog i javnog glavnog pretresa dana 24.11.2017. godine, u prisustvu zastupnika optužbe, optuženog i njegovog branioca, dana 01.12.2017. godine, donio i istog dana javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi B. G., JMBG ..., od oca S. i majke P., rodjene B., rodjen .... godine, sa prebivalištem u S..., Opština D..., državljanin Crne Gore, po zanimanju programmer, oženjen, završio gimnaziju, lošeg imovnog stanja.</span>
</p>
<p>&nbsp;</p>
<p>
<span class="span1">Na osnovu čl. 373. st. 1. tačka 2. Zakonika o krivičnom postupku</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">U periodu od početka januara 2016. godine, pa do 03.03.2016.godine, u svojoj kući, u mjestu S..., Opština D..., neovlašćeno prodavao opojnu drogu-heroin-supstancu proglašenu za opojnu drogu Pravilnikom o utvrdjivanju spiska droga ( „Sl.list CG“ br. 56/12 od 09.11.2012.godine), iako je bio svjestan da se radi o opojnoj drogi i da postupa neovlašćeno i protivpravno, pa je to i htio, na način što je u navedenom periodu prodao neutvrđenu količinu heroina, za sada nepoznatim licima, dok je dana 28.02.2016. godine, Đ. M., u mjestu G..., Opština D..., u svom putničkom motornom vozilu, marke BMW, reg. oznake NK ..., konzumirao navedeni heroin i nakon toga u voziluostavio PVC kesicu bijele boje, u kojoj se prethodno nalazila predmetna opojna droga, a koja kesica sa tragovima heroina je istog dana pronadjena u navedenom vozilu, prilikom pregleda navedenog vozila izvršenog od strane ovlašćenog policijskog službenika OB Danilovgrad Č. I., dok su dana 03.03.2016. godine, ovlašćeni policijski službenici, prilikom pretresa kuće okrivjenog B. G., od optuženog oduzeli dvije digitalne vage, na kojima su bili prisutni tragovi heroina,</span>
</p>
<p>&nbsp;</p>
<li>
<span class="span1">čime bi izvršio krivično djelo neovlašćena proizvodnja, držanje i stavljanje u promet opojne droge iz čl. 300. st.1. Krivičnog zakonika Crne Gore.</span>
</li>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg Državog tužilaštva u Podgorici Kt.br.192/16 od 29.12.2016. godine,</span><span class="span1"> </span><span class="span1">optuženom B. G., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika Crne Gore, pri kojoj optužnici je njen zastupnik u cjelosti  ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Optuženi B. G., ne priznaje izvršenje krivičnog djela i u svoju odbranu navodi, da poznaje svjedoka Đ. M., koji je dolazio kod njega kući u S..., pa i dana 28.02.2016. godine, za koga misli da konzumira opojne droge, ali da mu  nije poznato, od koga istu nabavlja. Dalje je naveo i objasnio, da je dugogodišnji ovisnik o heroinu i da dnevno uzima i do 10 grama heroina, ali da je u medjuvremenu odlučio da se liječi, s tim što mu je doktor M. dao savjet da ne smije naglo da prekine sa konzumiranjem heroina, već da postepeno smanjuje količinu do pola i li četvrtinu grama, za što su mu služile digitalne vage koje su pronadjene pretresom kuće u kojoj živi. </span>
</p>
<p>&nbsp;</p>
<p>
<span class="span1">Branilac optuženog je u završnoj riječi naveo, da nijednim dokazom provedenim u postupku nije utvrdjeno, da je optuženi izvršio krivično djelo stavljeno mu na teret, pa je stoga predložio sudu, da njegovog branjenika oslobodi od optužbe. </span>
</p>
<p>&nbsp;</p>
<p>
<span class="span1">Optuženi je u cjelosti prihvatio završnu riječ svog branioca.</span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: saslušao svjedoka Đ. M., vještaka forenzičke genetike K. S. i vještaka hemijske struke B. N., pročitao službenu zabilješku OB Danilovgrad Pu.br. 46/16 od 28.02.2016. godine, sačinjena od policijskog službenika Č. I., pročitao zapisnik OB Danilovgrad Ku.br. 81/16 od 03.03.2016. godine o pretresanju stana i drugih prostorija koje je koristio optuženi B. G., pročitao potvrdu o privremeno oduzetim predmetima na ime optuženog OB Danilovgrad od 03.03.2016.godine, izvršio uvid u fotodokumentaciju OB Danilovgrad broj 60-03-240/16-54 od 03.03.2016. godine i fotodokumentaciju OB Danilovgrad broj 60-03-240/16-48 od 28.02.2016. godine, pročitao izvještaj o hemijskom vještačenju Forenzičkog centra u Danilovgradu broj 1617/16, izvršio uvid u tri izvještaja ljekara specijaliste KCCG, br protokola: 9948 od 04.12.2014. godine, 7222 od 26.09.2016. godine i 7385 od 29.12.2014.godine, na ime optuženog B. G..</span>
</p>
<p>&nbsp;</p>
<p>
<span class="span1">Svjedok Đ. M. je u svom iskazu  u prethdnom postupku i na glavnom pretresu naveo, da je heroin počeo da konzumira nekih mjesec dana prije predmetnog događaja, da je po profesiji fotograf i uključen u snimaju filma “Ruske kape”, koji film se bavi proučavanjem svijeta ljudi koji konzumiraju opojne droge, pa je kroz istraživanje upoznao optuženog B. G., koji je uživalac iste i u druženju sa njim, htio je da se približi tom svijetu, a sve kako bi napravio neki scenario o svemu tome. Dalje je naveo, da optuženi živi u Danilovgradu, da je kod njega boravio jednom do dva dana nedeljno, a najčešće nedeljom, te da se dana 28.02.2016. godine, oko 20,00 časova, vraćao od optuženog B. G. i prolaskom kroz mjesto G... zaustavio svoje vozilo koje je htio da očisti od svih mogućih papirića koje je imao u vozilu, a koji su aludirali na konzumiranje heroina i izbacio je takozvanu “frulicu” koja se koristi za ušmrkavanja </span><span class="span1">iste. Svjedok je dalje naveo, da je vozilo zaustavio na neosvjetljenom prostoru, nakon čega mu je neko pokucao na vrata, a kada je ista otvorio, ovo lice mu se predstavilo kao G. i policijski službenik, zgrabio ga, izvukao iz vozila, opalio jedan šamar i oduzeo mu ključeve od vozila, govoreći mu da ga zna od ranije i da zna da je bio kod B. koji mu prodaje drogu, nakon čega je pozvao policiju. Svjedok je dalje naveo, da mu B. nikada nije niti dao niti prodao drogu, da je bilo situacija gdje mu je govorio da može sa njim da konzumira drogu koju je on konzumirao, ali da se to nikada nije desilo, niti je optuženi u njegovom prisustvu konzumirao drogu. </span>
</p>
<p>&nbsp;</p>
<p>
<span class="span1">Vještak forenzičke genetike K. S., saslušana na glavnom pretresu je objasnila, da dokazni materijal koji je bio predmet hemijskog vještačenja ne ispunjava uslove koji su neophodni za vršenje DNK vještačenja, kako bi se spriječila kontaminacija, a da obavljeno hemijsko vještačenje, mijenja prethodno stanje postojanja eventualnog prisustva biološkog materijala, pa stoga po standardima za DNK vještačenja isti nije prihvatljiv, a što je jedan od osnovnih pravila postupanja Forenzičkog centra, jer sam dokazni materijal uvjek prvo ide na DNK vještačenje. </span>
</p>
<p>&nbsp;</p>
<p>
<span class="span1">Vještak hemijske struke B. N., saslušan na glavnom pretresu je objasnio, da Forenzički centar u Danilovgradu nema mogućnosti komparacije dva uzorka heroina, niti se takve analize mogu sprovesti u Forenzičkom centru, obzirom, da je u tom slučaju nepohodno utrditi sve osobenosti konkretnog uzorka, u smislu koncentracije, propratne komponente, koncentraciju propratnih komponenti, u zavisnosti da li se radi o neaktivnim razblaživačima ili razblaživačima koji imaju neka psihoaktivna svojstva.</span>
</p>
<p>&nbsp;</p>
<p>
<span class="span1">Iz sadžine službene zabilješke OB Danilovgrad Pu.br. 46/16 od 28.02.2016. godine, proizilazi da je ista sačinjena navedenog dana od strane ovlašćenog službenog lica Č. I., a povodom izvršenog pregleda vozila marke “BMW” registarskih oznaka NK ..., kojim vozilom je upravljao Đ. M. iz P..., na lokalnom putu kroz naselje G..., u neposrednoj blizini porodične kuće I. G., te da je pregledom vozila, na krovu, pronađena kontrolna knjižica od vozila, pored zadnjeg lijevog točka pronađen komad papira bijele boje, na kojim su vidljivi tragovi praškaste materije braon boje, dok je pregledom unutrašnjosti vozila i pored ručne kočnice u ladici pronađena pocijepana kesica bijele boje na kojoj su vidljivi tragovi praškaste materije braon boje, nakon čega su pronađeni predmeti izuzeti sa lica mjesta u cilju vještačenja i utvrđivanja prisustva opojnih droga na istima.</span>
</p>
<p>&nbsp;</p>
<p>
<span class="span1">Iz sadržine zapisnika OB Danilovgrad Ku.br. 81/16 od 03.03.2016. godine, o pretresanju stana i drugih prostorija proizilazi,  da su ovlašćeni policijski službenici tog Odjeljenja, dana 03.03.2016. godine u 14,40 časova, postupajući po naredbi sudije za istragu Osnovnog suda u Danilovgradu, uz prisustvo dva punoljetna gradjanina kao svjedoka, izvršili pretres stana i drugih prostorija koje koristi optuženi B. G., kojom prilikom su u kuhinji iz radnog stola izuzeli dvije digitalne vage i to jednu manju vagu sa poklopcem, crne boje, na kojoj su uočili tragove bijele praškaste materije, a koja je bila zapakovana u crnoj futroli i vagu srednje veličine sa bijelim poklopcem. </span>
</p>
<p>&nbsp;</p>
<p>
<span class="span1">Iz sadržine potvrde o privremeno oduzetim predmetima na ime optuženog OB Danilovgrad od 03.03.2016. godine, proizilazi, da su ovlašćeni policijski službenici </span><span class="span1">tog Odjeljenja, od optuženog B. G. privremeno oduzeli jednu manju digitalnu vagu sa poklopcem crne boje i jednu srednju digitalnu vagu sa bijelim poklopcem.</span>
</p>
<p>&nbsp;</p>
<p>
<span class="span1">Iz sadržine tri izvještaja ljekara specijaliste KCCG, br protokola: 9948 od 04.12.2014. godine, 7222 od 26.09.2016. godine i 7385 od 29.12.2014.godine, na ime optuženog B. G., proizilazi da je optuženi B. G.  dugogodišnji zavisnik o heroinu. </span>
</p>
<p>&nbsp;</p>
<p>
<span class="span1">Iz sadržine izvještaja o hemijskom vještačenju Forenzičkog centra u Danilovgradu broj 1617/16 utvrđuje se, da je tom centru na vještačenje dostavljena jedna koverta žute boje u kojoj se nalazi: jedna kesa braon boje namijenjena za pakovanje dokaznog materijala a u istoj jedna knjiga sa natpisom “centar” – tag označen brojem 2 u zahtjevu za analizu, jedna plastična kesa sa sopstvenim zatvaračem, a u istoj jedan papirić bijele boje- tag označen brojem 3 u zahtjevu za analizu, jedna plastična kesa sa sopstvenim zatvaračem, a u istoj jedna plastična kesica sa vidljivim tragovima praškaste materije svijetlo braon boje – tag označen brojem 4 u zahtjevu za analizu, papirna ambalaža u kojima se nalaze dvije digitalne vage, da je nakon izvršenih analiza Spot (preliminarni) testovima, koji su urađeni u skladu sa procedurom Preliminarno testiranje droga – FC UP CG HEM-321 i GCMS- metoda, koja je rađena prema procedure “Analizi supstanci metodom GCMS” FC UP CG HEM- 314, utvrđeno da u materijalu  koji je označen brojem 2 i 3 nije dokazano prisustvo droge u granicama detekcije primjenjene metode analize, a u materijalu koji je označen brojem 4  kao i na  obje vage dokazano je prisustvo heroina, supstance koja može da izazove promjenu ili poremećaj fizičkog i mentalnog zdravlja čovjeka i nalazi se u Pravilniku o utvrđivanju spiska droga, psihotropnih uspstanci i bilja koje se može koristiti za proizvodnju droga  (Službeni list Crne Gore br. 56/2012). Materijal koji je bio predmet vještačenja prikazan je u fotodokumentaciji koja čini sastavni dio izvještaja, a u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Sud je izvještaj o hemijskom vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navode odbrane optuženog, te sve provedene dokaze kako pojedinačno, tako i u njihovoj međusobnoj povezanosti, ovaj sud nalazi da nema dokaza da je optuženi B. G., izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, na način, mjesto i u vrijeme, kako je to bliže predstavljeno u izreci presude. </span>
</p>
<p>&nbsp;</p>
<p>
<span class="span1">Naime, predmetnom optužnicom Višeg državnog tužilaštva u Podgorici, optuženom B. G., stavljeno je na teret, da je u periodu od početka januara 2016. godine, pa do 03.03.2016. godine, u svojoj kući, u mjestu S., Opština D..., neovlašćeno prodavao opojnu drogu heroin, na način što je u navedenom periodu prodao neutvrđenu količinu heroina, nepoznatim licima, a da je dana 28.02.2016. godine, jednu PVC kesicu prodao Đ. M., za neutvrđeni iznos novca, nakon čega je Đ. M., u mjestu G..., Opština D..., u svom putničkom motornom vozilu, marke “BMW”, registarskih oznaka NK ..., konzumirao navedeni heroin i u vozilu ostavio PVC kesicu, bijele boje u kojoj se prethodno nalazila predmetna opojna droga, koju kesicu su ovlašćeni policijski službenici prilikom pretresa vozila pronašli i oduzeli, da bi dana 03.03.2016. godine, prilikom pretresa kuće optuženog B. G., ovlašćeni policijski službenici pronašli i oduzeli dvije digitalne vage, na kojima su bili vidljivi tragovi heroina.</span>
</p>
<p>&nbsp;</p>
<p>
<span class="span1">U postupku je nesumnjivo utvrđeno, da su ovlašćeni policijski službenici Uprave policije OB Danilovgrd, dana 28.02.2016. godine, na lokalnom putu, kroz naselje Grbe, u neposrednoj blizini kuće Gardaševića, izvršili pretres putničkog motornog vozila marke “BMW”, registrskih oznaka NK ..., kojim vozilom je upravljao svjedok Đ. M. iz P..., i tom prilikom, na krovu vozila pronašli kontrolnu knjižicu od vozila, pored zadnjeg lijevog točka pronašli komad papira bijele boje, te da su pregledom unutrašnjosti vozila kao i pored ručne kočnice, u ladici pronašli pocijepanu kesicu bijele boje na kojim predmetima su vidljivi tragovi praškaste materije bijele boje, za koju su pretpostavili da se radi o opojnoj drogi heroin, što je sud nesumnjivo utvrdio iz sadržine službene zabilješke Uprave policije OB Danilovgrad, Pu.br. 46/16 od 20.02.2016. godine, sačinjene od strane ovlašćenog službenog lica Č. I., tako i iskaza svjedoka Đ. M., koji je naveo, da je vozilo zaustavio u naselju G..., u namjeri da ga očisti od svih mogućih papirića koje je imao u vozilu koji su aludirali na konzumiranje heroina i iz auta izbacio tzv. "frulicu", koja se koristi za ušmrkavanje heroina. </span>
</p>
<p>&nbsp;</p>
<p>
<span class="span1">Takođe, u postupku je nesumnjivo utvrdjeno, da su ovlašćeni policijski službenici Uprave policije OB Danilovgrad, dana 03.03.2016. godine, postupajući po naredbi sudije za istragu Osnovnog suda u Danilovgradu, izvršili pretres stana i drugih prostorija koje je koristio optuženi B. G. i tom prilikom u kući, u kuhinji u radnom stolu, pronašli dvije digirtalne vage i to jednu vagu srednje veličine sa bijelim poklopcem i jednu manju crnu vagu, na kojoj su bili tragovi praškaste materije svjetlo -braon boje, za koju su pretpostavljali da je opojna droga heroin, sud nesumnjivo utvrdio iz sadržine zapisnika o pretresanju stana i drugih prostorija Uprave policije OB Danilovgrad Kri.br. 81/16 od 03.03.2016. godine, te sadržine potvrde o privremeno oduzetim predmetima Uprave policije OB Danilovgrad Kri.br. 81/16 od 03.03.2016. godine.</span>
</p>
<p>&nbsp;</p>
<p>
<span class="span1">Da praškasta materija svjetlo-braon boje, čiji trag je pronađen na digitalnim vagama, u kući, tačnije u kuhinji u radnom stolu, kod optuženog B. G., a koje vage su oduzete od istog, odnosno, da se na plastičnoj kesici koja je pronađena u vozilu pored ručne kočnice i papiriću bijele boje pronadjenih pretresom vozila svjedoka Đ. M., predstavlja opojnu drogu heroina, sud je nesumnjivo utvrdio, iz stručnog i objektivnog izvještaja o vještačenju Forenzičkog centra u Danilovgradu broj 1617/16 od 16.05.2016. godine, iz kojeg izvještaja proizilazi, da je hemijskom analizom dostavljenih uzoraka utvrdjeno prisustvo heroina, supstance koja djeluje na centralni nervni sistem, izaziva stanje zavisnosti i nalazi se na listi opojnih droga ("Sl. CG" br. 56/12).</span>
</p>
<p>&nbsp;</p>
<p>
<span class="span1">Medjutim, provedenim dokazima na glavnom pretresu, nije dokazano da je optuženi B. G., u periodu od početka januara 2016. godine, pa sve do 03.03.2016. godine, nepoznatim licima za neutvrdjeni iznos novca prodavao opojnu drogu heroin, a dana 28.02.2016. godine, prodao jednu PVC kesicu heroina za neutvrdjeni iznos novca svjedoku Đ. M., a ovo iz sledećih razloga:</span>
</p>
<p>&nbsp;</p>
<p>
<span class="span1">Nasuprot citiranim navodima iz optužnice, optuženi B. G. negira izvršenje krivičnog djela stavljenog mu na teret i u svojoj odbrani navodi, da je dugogodišnji ovisnik o heroinu, koji  dnevno uzima i do 10 grama heroina, s tim što je odlučio da se liječi, pa je po savjetu ljekara počeo i da smanjuje količinu od dnevno pola grama do jedne </span><span class="span1">četvrtine, kako mu je to savjetovao doktor M., za šta su mu koristile digitalne vage koje su kritičnom prilikom pretresom kuće u kojoj živi pronadjene od strane policije. </span>
</p>
<p>&nbsp;</p>
<p>
<span class="span1">U prilog odbrani optuženog, da je isti dugogodišnji ovisnik o opojnim drogama, nesumnjivo upućuju i činjence utvrđene iz sadržine medicinske dokumentacije na njegovo ime i to tri Izvještaja ljekara specijaliste KCCG, iz kojih nesumnjivo proizilazi da je optuženi dugogodišnji ovisnik o heroinu, da se tokom 2014. i 2016. godine javljao ljekaru specijalisti, da mu je upostavljena dijagnoza F11 - Opijatomanija i prepisivana terapija u vidu tableta Leponex  100 1/2,1/4,1, eftil r 500mg 1/2,1/2,1, ksalol 0,5mg 3x1, maprotilin 50 mg 1,0,1, haloperidol 2mg 1,1,0, te da su kod optuženog akutno prisutni simptomi apstinencijalne krize. Saglasno kazivanju optuženog i sadržini medicinske dokumentacije, da je optuženi zavisnik o heroinu, stoje i činjenice koje proizilaze iz iskaza svjedoka Đ. M., koji je posvjedočio, da mu je poznato da optuženi konzumira heroin, što je bio i jedan od razloga njihovog druženja, a povodom snimanja filma "Ruske kape", koji se bavi o ovisnicima o heroinu, zbog čega je stupio u kontakt sa optuženim. </span>
</p>
<p>&nbsp;</p>
<p>
<span class="span1">Dakle, imajući u vidu činjenice koje proizilaze iz odbrane optuženog, sadržine medicinske dokumentacije (tri izvještaja ljekara specijaliste na ime optuženog), te iskaza svjedoka Đ. M., sud nije mogao nesumnjivo zaključiti, da tragovi opojne droge heroin koji su pronadjeni na vagama u kući optuženog, ukazuju na to, da je optuženi iste koristio za pripremu opojne droge heroin namijenjene daljoj prodaji. Nadalje, tragovi opojne droge heroin pronadjeni u pocijepanoj kesici bijele boje, a koja kesica je pronadjena pretresom vozila svjedoka Đ. M., dana 28.02.2016. godine, ne upućuje na nesumnjiv zaključak, da je optuženi B. G. navedenog dana, kesicu sa heroinom prodao ovom svjedoku. Ovo iz razloga, što je sam svjedok Đ. M. tokom čitavog postupka negirao, da mu je optuženi B. G. za vrijeme njihovog druženja ikada prodao heroin, niti mu ga dao na uživanje i pored toga, što mu je više puta nudio da zajedno konzumiraju, što je on odbijao. U cilju utvrdjivanja činjeničnih navoda iz optužnice, da je upravo optuženi B. G., dana 28.02.2016. godine, prodao jednu kesicu sa heroinom svjedoku Đ. M., sud je saslušao vještaka forenzičke genetike, koji se izjasnio, da predmetni dokazi, PVC kesica pronadjena u vozilu svjedoka, nakon obavljenog hemijskog vještačenja, nije podobna za DNK vještačenje, jer su eventualni tragovi biološkog materijala kontaminirani i ne ispunjavaju uslove i standarde DNK vještačenja, dok se vještak hemijske struke B. N. saslušan na glavnom pretresu izjasnio, da Forenzički centar u Danilovgradu nema mogućnosti analize i uporedjivanja heroina pronadjenog na digitalnim vagama u kući optuženog sa heroinom pronadjenim na kesici u automobilu svjedoka Đ. M.. </span>
</p>
<p>&nbsp;</p>
<p>
<span class="span1">Kod ovako utvrdjenog činjeničnog stanja, sud nije mogao utvrditi odlučnu činjenicu od koje zavisi primjena Krivičnog zakonika, da je optuženi u periodu od početka januara 2016. godine, pa do 03.03.2016. godine, u svojoj kući u mjestu S..., Opština D..., prodao neutvrdjenu količinu heroina nepoznatim licima, a dana 28.02.2016. godine, prodao jednu PVC kesicu sa heroinom svjedoku Đ. M. za neutvrdjeni iznos novca, jer se takvi navodi optužnice ne temelje na činjenicama utvrdjenim provedenim dokazima na glavnom pretresu, već se samo pretpostavljaju na štetu optuženog, što je u suprotnosti sa načelom "In dubio pro reo", koji obavezuje sud, da ako nakon pribavljanja svih raspoloživih dokaza i njihovog provodjenja ostane sumnja u odnosu na postojanje neke činjenice od koje zavisi primjena neke odredbe Krivičnog zakonika, donese odluku koja je povoljnija za optuženog, pa je sud imajući </span><span class="span1">u vidu navedeno, te odredbu čl. 3. st. 3. Zakonika o krivičnom postupku, odlučio na način, kako je to povoljnije za optuženog i istog shodno čl. 373. st. 1. tačka 2. Zakonika o krivičnom postupku, oslobodio od optužbe, da je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi čl. 230. st. 1. Zakonika o krivičnom postupku, kojim je propisano, da u slučaju oslobadjajuće presude, troškovi postupka padaju na teret budžetskih sredstava suda.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude.  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 01.12.2017.godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                        S  U  D  I  J  A</span>
</p>
<p>
<span class="span1">Novčić Slobodanka                                                          Tabaš Predrag</span>
</p>
<p>&nbsp;</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog,</span>
</p>
<p>
<span class="span1">4. A/A.</span>
</p>
<p>&nbsp;</p>
<p>
<span class="span1">Postupljeno dana, ______________ godine</span>
</p>
<p>&nbsp;</p>
</div>
</div>


</body>
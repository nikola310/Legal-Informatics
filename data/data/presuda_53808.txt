<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7902778in 0.7902778in 0.7902778in 0.7902778in;}
.p1{margin-left:-0.5in;text-align:end;hyphenate:auto;font-family:Arial;font-size:12pt;}
.p2{margin-left:-0.5in;text-align:justify;hyphenate:auto;font-family:Arial;font-size:12pt;}
.p3{margin-left:-0.5in;text-align:justify;hyphenate:auto;font-family:Times New Roman;font-size:10pt;}
.p4{margin-left:-0.5in;text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{margin-left:-0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p7{margin-left:-0.5in;text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:10pt;}
.s1{color:black;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 476/10</span>
</p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p2"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>         </span>
</p>
<p class="p4">
<span>U IME CRNE GORE</span>
</p>
<p class="p2">
<br>
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu optuženog K.S.,  zbog krivičnog djela – teška kradja  iz čl. 240 st.1. tač.3  Krivičnog zakonika, po optužnici Osnovnog državnog tužilaštva iz Bara Kt. br. .... od 11.10.2010. godine, nakon održanog glavnog javnog pretresa u prisustvu zastupnika optužbe ZVDT  Višnje Medojević i branioca optuženog po službenoj dužnosti D.D., advokata iz B., a u odsustvu optuženog K.S., dana  08.04.2013. godine donio je, a dana 10.04.2013.godine javno objavio </span>
</p>
<p class="p2"></p>
<p class="p4">
<span>PRESUDU</span>
</p>
<p class="p2"></p>
<p class="p2">
<span>Optuženi </span>
</p>
<p class="p2"></p>
<p class="p2">
<span>K.S., od oca M. i majke J., rodjene M, rodjen 12.04.1983. godine, u Bijelom Polju, gdje je i stalno nastanjen, naselje Ćukovac bb, sa privremenim boravkom u Baru kod P.R. u naselju B. bb., neoženjen, bez djece, pismen, završio osnovnu školu, srednjeg imovnog stanja, državljanin C.G., osudjivan I to: presudom Osnovnog suda Bar K br. ….od 09.04.2008.godine, zbog krivičnog djela iz čl. 242. st. 1 KZ, u vezi čl. 20 KZ CG, 6 mjeseci zatvora, kaznu izdržao 23.06.2009.godine i presudom Osnovnog suda Bijelo Polje K br. ….od 04.04.2009.godine, zbog krivičnog djela iz čl. 376. st.3. u vezi st. 2 i 1 KZ CG, 30 dana zatvora, kaznu izdržao, uslovni otpust  trajao od 09.03. do 14.03.2010.godine.  </span>
</p>
<p class="p2"></p>
<p class="p4">
<span>Kriv je</span>
</p>
<p class="p2"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>U noći izmedju 08 i 09 februara 2010. godine u naselju Bjeliši, Opština Bar, iz kuće vlasništvo V.M., na naročito drzak način oduzeo tudje pokretne stvari i to: novac u iznosu 380,00 eura vlasništvo oštećenog J.V., kao i mobilni telefon marke »Samsung« sa karticom broj ….. vlasništvo oštećenog D.D., mobilni telefon marke »Soni erikson-W810« sa brojem kartice …. i mobilni telefon marke »Soni erikson J110« sa brojem kartice …. vlasništvo oštećenog V.M.,  u ukupnoj vrijednosti od 315,00 eura, na način što je iskoristio momenat dok su oštećeni spavali na spratu kuće, ušao u apartmane iz kojih je oduzeo pomenute stvari u namjeri da njihovim prisvajanjem sebi pribavi protivpravnu imovinsku korist;</span>
</p>
<p class="p2"></p>
<p class="p2">
<span>-čime je učinio krivično djelo - teška kradja iz čl.240. st.1. tač.3. Krivičnog zakonika,</span>
</p>
<p class="p2"></p>
<p class="p2">
<span>pa ga sud primjenom člana 4, 32, 36, 42  Krivičnog zakonika i čl. 369, 370 i 374. ZKP-a</span>
</p>
<p class="p2"></p>
<p class="p4">
<span>OSUĐUJE</span>
</p>
<p class="p4"></p>
<p class="p2">
<span>Na kaznu zatvora u trajanju od 1 (jedne) godine.</span>
</p>
<p class="p2"></p>
<p class="p2">
<span>Optuženi je dužan da na ime imovinskopravnog zahtjeva oštećenom J.V. isplati iznos od 380,00 eura, a oštećenom D.D. iznos od 105,00 eura,a sve  u roku od 15 dana od dana pravosnažnosti presude, pod prijetnjom izvršenja.</span>
</p>
<p class="p2"></p>
<p class="p2">
<span>Optuženi  je dužan da plati troškove krivičnog postupka u iznosu od 820,00 eura, u roku od 15 dana od dana pravosnažnosti presude, pod prijetnjom izvršenja. </span>
</p>
<p class="p5"></p>
<p class="p4">
<span>O b r a z l o ž e n j e</span>
</p>
<p class="p2"></p>
<p class="p2">
<span>Optužnicom Osnovnog državnog tužilaštva u Baru Kt.br. .... od 11.10.2010.godine, koju je zastupnik optužbe precizirao na glavnom pretresu dana 08.04.2013.godine, stavljeno je na teret optuženom izvršenje krivičnog djela bliže opisanog u izreci presude.</span>
</p>
<p class="p2"></p>
<p class="p2">
<span>Optuženom K.S.u je sudjeno u odsustvu na osnovu rješenja ovog suda Kv br. …od 19.10.2011.godine.</span>
</p>
<p class="p2"></p>
<p class="p2">
<span>Optuženi K.S. je u predkrivičnom postupku izjavio da u Baru boravi skoro tri godine, radio je građevinske poslove kod raznih preduzimača i gazda, stanovao je do 25.01.2010. godine kod Ž.P. u Bjelišima, a potom kod R.P. takodje u Bjelišima. Na stan kod R. su stanovali momci iz Kosova koji su se predstavili kao M.ili M. dok je drugi bio A..Oni su se bavili građevinom, a sa Kosova su donosili svari za trgovinu-ručni sat pa su nudili za 15 eura, kojeg je i kupio. Ovi momci su se preselili u komšiluk jer kod R. nije bilo kuhinje. M. tj. M. su početkom februara došli sa Kosova, kada su donijeli vibrator za beton što je vidio i njegov gazda R. i koji su nudili na prodaju, i to rano oko 04 ili 05 časova, jer su navodno htjeli da idu za Budvu da rade. Poslije par dana ne zna koji je to datum u februaru došao je M. sa još dva momka koja ne zna i ponudio mu telefone da kupi tj. dva telefona i to „Samsung“ i „Soni erikson“. Spustio je cijelnu sa 80 na 50 eura za oba telefona, kada mu je Mirjam kazao da su njegovi telefoni jer nije ništa zaradio radeći u Baru, te se mora vratiti na Kosovo. Mobilni „Soni erikson“ je koristio, a „Samsung“ je bio u kvaru, tj. popravak je iznosio 30 eura, pa ga bacio. Kontaktirajući sa porodicom doznao je da je telefon koji koristi iz kradje, te je odlučio i došao je u PJ Bar, nakon što nekoliko dana nije mogao naći Mirjama sa Kosova koji mu je prodao ove telefone. Dolaskom u PJ Bar ovaj telefon „Soni erikson“ mu je uz potvrdu oduzet, a „Samsung“ je bacio u kontejner kod zelene pijace u Baru. U prethodnom postupku  je izjavio da je telefon „Sony ericson“ koji je kupio od nekih lica sa Kosova ostavio kod sestre od tetke u Bijelom Polju, A.Č., ostavio je telefon da ga ona koristi. To je  bilo negdje sredinom februara mjeseca ove godine i rekao joj da ona može da ga koristi jer  neće biti tu, jer je trebalo da ide na odsluženje kazne u zatvoru. Nakon toga su policajci došli kod njegove sestre jer su ovi telefoni praćeni, i tako je saznao da ovaj telefon "Sony ericson" potiče iz kradje. Prvo je ovdje u Baru pokušao dva tri dana da potraži ove momke sa Kosova koji su mu prodali ovaj telefon, nije uspio da ih nadje i onda se prijavio u policiju u Bar. U životu je pravio greške, ali ovo djelo nije sigurno uradio. Ova dva momka sa Kosova su živjeli takodje kod P.R.. Međutim, negdje u februaru ove godine su se odselili od R. odmah u komšiluk, ali ne zna tačno kako se zove taj čovjek kod kog su živjeli, ali zna da su to mještani. Ovaj sporni telefon "Sony ericson" je koristila njegova sestra od tetke i njen muž. Ova lica sa Kosova su mu prodala dva telefona "Sony ericson" i "Samsung" i za njih je platio 50 eura tako što je spustio cijenu sa 80 na 50 eura. U Baru radi sa M.A., koji inače ima apartmane u Šušnju i sa njim radi fine gradjevinske radove. U Bijelom Polju ima strica, roditelje nema. U Bijelom Polju ima zemlju gdje je takodje njihova stara kuća i razmišljao je da se vrati u Bijelo Polje i da tamo radi i u Bijelom Polju ima djevojku koja je i trudna, planira i da se ženi. Dana 16.06.2010.godine je izjavio da navodi iz zahtjeva za sprovodjenja istrage nijesu tačni.  Fizički je radnik i bavi se gradjevinom. U navedeno vrijeme je obavljao fizičke radove na objektu tj. poslovnom prostoru u naselju Makedonsko i tu su vršili radove na poslovnom prostoru, tj. renovirali su isti. Inače, radio je kod privatnika M.A.. Za pomenute oštećene nikad u životu nije čuo. Dok je stanovao kod P.a R. u naselju Bjeliši bio je na gornjem spratu kao i neki momci sa Kosova ne može im se sjetiti imena. Od ovih lica je pošto su mu nudili, kupio prvo neke naočare, vidio je da se radi o nekoj finoj marci, kupio ih za nekih 20-tak eura. Posle nekog vremena ponudili su mu da kupi jedan telefon marke "Samsung" i "Soni erikson". Ukupno je oba telefona kupio za  50 eura, telefon marke "Samsung" je bio kodiran pa njega nije koristio, dok je ovaj drugi "Soni erikson" koristio, koji je kasnije ostavio kod sestre od tetke A.M. rodjene Č.. To je bilo sredinom februara mjeseca ove godine, toga se sjeća jer je trebao tada da ide na osluženje kazne zatvora. Nedugo pošto se vratio sa osluženja kazne zatvora, negdje sredinom marta mjeseca, saznao je da je policija dolazila kod njegove sestre i da su joj predočili da je telefon "Soni erikson" koji joj je prethodno dao, potiče iz kradje. Poslije ovoga je, što je i normalno, krenuo da potraži ove momke sa Kosova koji su mu prodali telefon, ali ih nije našao, a nakon par dana se prijavio u policiji. U policiji su ga nakon što se prijavio, pritvorili, fizički maltretirali, bezosnova. Napomenuo je da je prije 2 godine radio kod Š.S. preduzimača i bio je u stanu zgrade kod pekare "Evrope" kod izvjesne žene sjeća se da se preziva V.. Dok je stanovao kod ove žene jedno veče je došao inspektor iz policije i rekao da mora da podje do stanice kako bi obavio razgovor sa njim, a u vezi jednog dogadjaja koji se desio u kazinu "P." gdje je bio kao okrivljeni, jer je tražio pare zbog toga što je bio aparat u kvaru. Predmetne večeri po njegovom mišljenju se desila pljačka u kockarnici, pa je izgleda njega neko bio označio kao mogućeg počinioca krivičnog djela. Medjutim, njega  ovaj inspektor nije ništa pitao, samo mu je priprijetio da će da ide do sudije sjutra, i zatvorili su ga u pritvorsku jedinicu, gdje je ostao do sjutri dan. Poslije toga niko ga o ničemu nije niti zvao niti je u vezi predmetnog dogadjaja bio privodjen kasnije. Nije počinio djelo koje mu je stavljeno na teret, nimalo se ne osjeća krivim, jer sa predmetnim telefonima nema ništa osim što je od ovih momaka sa Kosova kupio telefon, a nije imao predstavu da potiču iz kradje. Njegovo prebivalište je u Bijelom Polju, gdje živi u naselje Č. u kući koja je njegovo vlasništvo, dok u Baru nije više nastanjen.</span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušan je svjedok V.R., pročitani su iskazi svjedoka  oštećenog J.V., V.M., D.D., svjedoka Paćariz R.  i M.S., pročitani su potvrda UP PJ Bar, br. KU…, o vraćanju privremeno oduzetih predmeta od lica K.S.a, od 24.03.2010. godine,  potvrda UP PJ Bar, br. KU…, o privremeno oduzetim predmetima od lica K.S.a od 23.03.2010. godine, nalaz i mišljenje vještaka finansijske struke Nišavić Dragana od 20.09.2010. godine, izvještaj  Uprave policije PJ Bijelo Polje br.  …, sa podacima iz kaznene evidencije za okrivljenog K.S.a, od 10.06.2010.godine. </span>
</p>
<p class="p2"></p>
<p class="p2"></p>
<p class="p2">
<span>Svjedok oštećeni V.M. je u prethodnom postupku izjavio da optuženog ne poznaje. U januaru mjesecu je došao kod svog strica R.V. koji je u naselju Bjeliši br. …držao apartmane. U istoj kući su bili radnici firme "T." iz P. i to D.D., B.M., L.S. i J.V.. Oni su obavljali poslove ove firme, a koji su se ticali postavljanja telefonskih kablova na teritoriji Opštine Bar. U kući njegovog strica ova četvorica su bila smještena na drugom spratu i on je bio na drugom spratu smješten, bio je u sobi sa D.D.. M.B. i L.S. su bili u drugoj sobi, a J.V. je bio u svojoj sobi. Sjeća se da je negdje početkom februara mjeseca tačnije u noći 08 na 09 februara ove godine, odnosno izjutra primjetio je da mu nema dva telefona marke "Sony erikson W 8101" sa SIM karticom br. i mobilni telefon marke "Sony erikson JllO" sa SIM karticom br. ….. Telefon marke „Soni erikson“ W 810 I" platio je negdje oko 120,00 eura i to tri četri mjeseca prije nego što je nestao, dok je drugi telefon marke "Soni erikson J 110" s obzirom da je bio mnogo stariji telefon platio negdje prije godinu dana oko 80,00 eura. Napomenuo je da su apartmani u kojim su bili smješteni  bili otključani,  predmetne večeri nije primjetio ništa sumnjivo niti bilo koga ko je ulazio u apartmane, pa nije primjetio ni ko mu je ukrao telefon. Njemu je negdje prije dva mjeseca vraćen telefon marke "Soni erikson W 810 I" i to od strane J.V., dok mu telefon marke "Soni erikson J 110 " nije vraćen. Kad mu je vraćen telefon marke "Soni erikson W810I" primjetio je da u istom ima dosta slika njemu nepoznatog momka sa nekom djevojkom, a ima i dosta poruka koje su ostale u memoriji telefona, a koje su njemu  nepoznate. U ovom slučaju najviše je oštećen J.V. koji je bio i šef firme "T." iz P., a koji je predmetne večeri bio sam u sobi jer mu je oduzet i mobilni telefon i novčanik u kome je bio veći iznos novca, dok su ostalima oštećenima uglavnom ukradeni telefoni. Kada mu je vraćen telefon marke "Soni erikson W 810 I" u istom nije bilo SIM katice. Pridružio se krivičnom gonjenju,a imovinsko pravni zahtjev nije postavio.</span>
</p>
<p class="p2"></p>
<p class="p2">
<span>Svjedok oštećeni J.V. je u prethodnom postupku izjavio da je kritični dogadjaj bio početkom februara mjeseca 2010.godine. On je sa još nekoliko radnika u tom periodu radio u Baru, a smještaj im je bio obezbjedjen u kući V.R. koja se nalazi u mjestu B.i, Bar. Kritične noći je spavao na prvom spratu kuće i na istom je spavalo još ukupno 8 njegovih kolega. Niko od njih nije bio zaključao vrata od apartmana, odnosno soba i ujutro kad se probudio došao je jedan njegov kolega B.D. koji mu je rekao da su mu nestala dva mobilna telefona, L.S. jedan, D.D. isto jedan, kao i V.M. dva mobilna telefona. Ove njegove kolege su isto spavale na prvom spratu, a na prizemlju je bilo još radnika, ali su ono bili zaključali ulazna vrata. Tada je pogledao u džep od pantalona i vidio da mu u istom nema novčanika, a u njemu se nalazio novčani iznos od oko 380 do 400 eura, lična dokumenta- 3 kreditne kartice, lična karta, vozačka, saobraćajna i razni računi od firme. Ništa od ovih stvari mu nije vraćeno.Na glavnom pretresu dana 05.10.2012.godine je izjavio da su vrata od apartmana bila otključana, odnosno vrata od apartmana su  uvijek otključana, bila su zatvorena, ali nisu bila zaključana ključem. K.S.a ne poznaje, niti zna kako izgleda. Kritične večeri ništa sumnjivo nije primjetio. Pridružio se krivičnom gonjenju i postavio imovinsko pravni zahtjev. </span>
</p>
<p class="p2"></p>
<p class="p2">
<span>Svjedok oštećeni D.D. je u prethodnom postupku izjavio da je u februaru mjesecu 2010. godine radio u jednoj privatnoj firmi i bilo je tu više radnika. Bili su smješteni u kući V.M. koja se nalazi u Baru. Na gornjem spratu kuće su tri sobe i u sobama je otprilike spavalo po tri radnika i te noći izmedju 8-og i 9-tog februara negdje do ponoći su igrali karte, a zatim su nešto večerali i pošli na spavanje. Ujutru kad su  ustali kolege su primijetile da im nema mobilnih telefona, njihov šef J.V. da mu nema novca i novčanika, a njemu je konkretnom prilikom nestao telefon marke „Samsung”, u kome je bila kartica sa brojem telefona upisanim u spisima predmet. Telefon nije neke veće materijalne vrijednosti, ali sama kartica u kojoj se nalaze mnoge poruke i brojevi telefona, za njega imaju mnogo veću vrijednost. Čovjeka koji je okrivljen za ovu kradju nikada nije upoznao, niti se on družio sa nekim od njih. Kako je isti u toj noći dok su bili na spavanje mogao izvršiti ovu kradju i na koji način je to uradio, nije mu poznato.Pridružio se krivičnom gonjenju protiv optuženog K.S.a,  i postavio je  imovinsko-pravni zahtjev, čiju vrijednost će opredijeliti u toku daljeg postupka.</span>
</p>
<p class="p2"></p>
<p class="p2">
<span>Svjedok M.S. je u prethodnom postupku izjavio da se sjeća da je optuženi, koga lično poznaje, jer je brat od ujaka njegove supruge A.M., negdje sredinom februara mjeseca došao kod njega kući i donio lične stvari, tj. kofer sa stvarima, a medju stvarima je bio telefon, dobro je zapazio "Soni erikson" V 810I. Ove stvari je ostavio kod njih da mu ih pričuva sve do povratka iz zatvora u Bijelom Polju, gdje je morao da odleži zbog neke tuče. Tom prilikom optuženi mu je rekao da može da koristi njegov telefon, a oni su mu dali običan telefon "Soni erikson" Jl 10 i, koji je bio bez kamere, jer im je rekao da u zatvor može imati samo telefon bez kamere. Sjutri dan je S. pošao u zatvor u Bijelo Polje gdje je bio 20 dana, a sjeća se da je ranije izašao gdje je dobio 6 dana uslovnog otpusta. S. je prije nego što je pošao u zatvor kupio na trafici u Bijelom polju, karticu ….za 1 euro, a ranije je imao broj….. Ovoga se sjeća jer je  bio sa njim dok je kupovao. Pošto se vratio iz zatvora S. je uzeo svoje stvari i pomenuti telefon koji je ostao kod njih. Dok se nalazio u zatvoru a i kasnije, S. je komunicirao sa njegovom suprugom uglavnom preko poruka. Njegova supruga ga je posjećivala u zatvoru i nosila mu je hranu. Dok je koristio S.ov telefon primjetio je da mu je u memoriji telefona ostalo dosta njegovih poruka i poziva sa broja ….Misli da je u pitanju bio broj njegove djevojke koja je radila u Budvi, a inače je rodom iz Bijelog Polja. Njegova supruga je zvala ovaj broj i ova djevojka se javila i predstavila kao S.ova djevojka. S obzirom da dobro pamti brojeve, navodi da je sa broja …i brojeva koje koristi njegova supruga i to …. vršena komunikacija sa S.om na njegove brojeve i to ….i to za vrijeme dok se on nalazio u zatvoru i kasnije. Broj ….koji se nalazio u S.ovom telefonu nije bio memorisan, pa je njegova supruga zvala da provjeri i saznala da je to broj radnice njegovog šuraka H.Č., da se ista zove A. i preziva O.i da radi u kafeu "G." u Bijelom Polju. Od ostalih brojeva koji nijesu bili memorisani u S.ovom telefonu, stoji broj brata njegove supruge Č.H. iz Bijelog Polja i to broj ….zatim broj ….koji koristi njegov brat od strica D.M. koji broj je  kupio i njemu poklonio, kao i broj …isto broj od njegovog brata od strica D.M.. Broj …. koristi njegov mladji brat E.M.. Mora da napomene da su sa S.om dok je bio u Baru, slabo bili u komunikaciji, nisu znali šta radi i gdje stanuje, a u Bijelo Polje se vratio negdje polovinom aprila mjeseca. Takodje napominje da je S. siroče, da se teško provlači kroz život i da mu od svih najviše pomaže njegova supruga koja mu pomaže sprema mu jelo, i ide do njega da mu sredi i opere robu. Na glavnom pretresu dana 16.05.2012. godine je izjavio da je optuženi osim mobilnog telefona kritične prilike donio i torbu, a  šta se nalazilo u torbi ne zna. Koliko se sjeća misli da mu je optuženi rekao da je kupio predmetni mobilni telefon, koji je koristio uz saglasnost optuženog, ali mu nije rekao od koga je kupio taj telefon. Nije bio u saznanju da policija potražuje optuženog K.S.a. Danas bi mogao prepoznati predmetne telefone.</span>
</p>
<p class="p2"></p>
<p class="p2">
<span>Svjedok P. R. je u prethodnom postupku izjavio da je K.S., koji je inače iz Bijelog Polja došao kod njega da živi kao podstanar dana 25.01.2010.godine. Zapisao je njegovu ličnu kartu i ona ima br. … izdata od UP PJ Bijelo Polje, zapisao je i njegov matični broj, a to je….. Kod  njega je živio do 13.02.20l0.godine, znači nekih 20-tak dana. Onda je otišao za Bijelo Polje i rekao mu da ide da sredjuje majci kuću. Zna da je on siroče, da je rano ostao bez oca. Ponovo je došao kod njega  i to 17.03.2010.godine i ostao do 25.03.2010.godine, znači 9 dana. On je njemu djelovao kao stvarno dobro dijete, svako jutro je išao da radi kod nekog čovjeka. Zna da je dolazio u radno odijelo, sav prljav. Više puta ga zvao da dodje da sjednu zajedno na terasu da popiju kafu, medjutim, on se stidio. Ništa nije mogao da primijeti da on krade neke stvari koje su nedozvoljene, niti je kući donosio nešto sumnjivo. On bi dolazio kući s posla sav prljav. Jedno jutro došao je inspektor M., koji je pitao da li može da pretresu sobu gdje je spavao S., dozvolio mu je i ušli su zajedno u tu sobu. Ništa nisu našli sem jednog mobilnog telefona koji je bio polovan. Sve živo su prevrnuli u toj sobi i kauč i ništa drugo nisu našli. Tog istog dana poslijepodne došao je S. kod njega  kući kada je valjda pušten iz policije. Izgrdio ga je jer je  bio Ijut, rekao mu je da ne može više tu da stanuje. On je uzeo torbu i otišao, više ga nije vidio. Kod njega ni prije ni poslije toga, a ni za vrijeme dok je S. živio kod njega nije stanovalo lice po imenu M. sa Kosova i Metohije. Na glavnom pretresu dana  22.03.2012. godine je izjavio  da jedino što mu je poznato je da je u pariodu od 17.03.2010.godine do 25.03.2010.godine K.S.  živio kod njega kao postanar, zna da je dolazio u radno odelo, sav prljav, medjutim, dešavalo se da ga  pozove na terasi da popije kafu,ali se on stidio i nije nikada dolazio.  Nije  vidio da je on sa sobom donosio bilo kakve stvari,  sjeća se da je jedne prilike došao inspektor M.i Š., pitali su ga za lice K.S.a, objasnio im je da on živi kao postar kod njega, zamolio ga je da pogledaju sobu, dozvolio im je, u sobu ništa nisu pronašli. Ne zna da li je bilo poslije podne ili sjutradan njegova supruga mu je saopštila da  je vidjela da su doveli K.S.a i da je bio svezan.Pojsnio je da se zbog proteka vremena ne može svjetiti svih detalja, ali nakon što mu je pročitan iskaz ostao je  pri iskazu koji je dao u prethodnom postupku, jer mu je sjećanje tada bilo svježije.  U vrijeme kada je stanovao optuženi kod njega, osim njega nije niko stanovao, pa ni lica sa Kosova.  Sa K.S.om nije zaključio bilo kakav ugovor o zakupu. Nije vidio da je K.S. donio bilo kakve telefone. U vrijeme dok je K.S. stanovao kod njega, nikoga u kući kao postanara osim njega nije  imao, i od tada više ne prima postanare da žive kod njega. Medjutim, u periodu januara mjeseca, dok je K.S. stanovao  kod njega, misli da je bio kao postanar još jedan stariji čovjek, koji je bio zajedno sa K.S.om, medjutim, tokom marta mjeseca osim K.S.a niko drugi nije bio kod njega od postanara.  I prije nego što je izdao Koliću sobu i nakon toga,ali i sada  trenutko  se nalazi kod njega, jedna porodica R. i jedna porodica E..</span>
</p>
<p class="p2"></p>
<p class="p2">
<span class="s1">Svjedok V.R. je izjavio da je vlasnik kuće koja se nalazi u naselju Bjeliši, Bar. Vlasnik predmetnog objekta je M.V. jer je on  taj objekat  poklonio sinu V.M.. V.M. je njegov sinovac. Čuo je da se u noći izmedju 08 i 09 februara 2010 godine dogodila kradja u kući, a to je  čuo od momaka koji su stanovali, čija imena ne zna, ali zna da je u navedenom periodu  u kući stanovala grupa momaka, tačnije radnika koji su radili kanalizaciju ulice. Dakle, nije bio prisutan kada se desila kradja jer živi u drugoj kući, a koja se nalazi  do ove kuće u kojoj je izvršena kradja. Dakle, sva njegova saznanja vezana za predmetnu kradju su posredna, jer nije bio očevidac te kradje. Jedino što mu je poznato vezano za predmetnu kradju, a to je saznao od ljudi koji su stanovali u kući, je da je počinilac kradje povremeno dolazio sa još jednim licem u kuću u noćnim časovima, jer su preko dana radili. Medjutim, njemu K.S. nije poznat, niti K.S.a poznaje, ali je samo čuo od tih radnika da je taj K. u noćnim časovima došao i pokupio njihove mobilne telefone i to je sve što zna. Pojasnio je da su svi ti stanari koji su živjeli u kući imali svoje ključeve od soba, i jedno se moglo ući u te sobe ako su ostavili otvorene sobe.  Vlasnik predmetne kuće je njegov  sin V.M., jer mu je tu kuću poklonio, a V.M. je njegov sinovac koji je  stanovao u kući sa ostalim radnicima, a da li je bio baš te večeri u kući ne zna. Sve njih koji su stanovali u kući upozorio je da je blizu ulica i da moraju zaključavati svoje sobe, a ništa sumnjivo nije primjetio. </span>
</p>
<p class="p5"></p>
<p class="p2">
<span>Iz potvrde  UP PJ Bar, br. KU…, o vraćanju privremeno oduzetih predmeta od lica K.S.a, od 24.03.2010. godine proizilazi da su ovlašćena službena lica Uprave policije Bar dana 24.03.2010.godine optuženom K.S.u vratili jedan ručni sat “kvarcnt” sive boje, marke “SY” sa crnim kožnim kaišem.</span>
</p>
<p class="p2">
<span>	</span>
</p>
<p class="p2">
<span>Iz potvrde UP PJ Bar, br. KU…, o privremeno oduzetim predmetima od lica K.S.a od 23.03.2010. godine proizilazi da su ovlašćena službena lica Uprave policije Bar dana 23.03.2010. godine od optuženog K.S. oduzeli  mobilni telefon “Sony erikson” W 810I broj IMEI…... </span>
</p>
<p class="p2"></p>
<p class="p2">
<span>Iz  nalaza i mišljenje vještaka finansijske struke Nišavić Dragana od 20.09.2010. godine utvrdjeno je da obilaskom objekata u kojima se prodaju stvari i uvidom u njhove cjenovnike i maloprodajne cijene, vrijednost protivpravno oduzetih stvari na dan izvršenja krivičnog djela 08.02.2010. godine, iznosila je: mobilni telefon "Samsung" sa SIM karticom …. - 105,00 eura, mobilni telefon "Samsung" sa SIM karticom ….- 105,00 eura, mobilni telefon "Sonierikson W 810" sa SIM karticom ….- 125,00 eura, mobilni telefon "Sonierikson J110" sa SIM karticom ….. - 85,00 eura, mobilni telefon "Nokia" sa SIM karticom ….. -105,00 eura i mobilni telefon "Nokia" sa SIM karticom ….-105,00 eura. Vrijednost protivpravno oduzetih predmeta na dan izvršenja krivičnog djela 08.02.2010, iznosila je 630,00 eura.</span>
</p>
<p class="p2"></p>
<p class="p2">
<span>Iz izvještaja Uprave policije PJ Bijelo Polje br…., sa podacima iz kaznene evidencije za optuženog K.S.a, od 10.06.2010.godine utvrdjeno je da je optuženi K.S. osudjivan I to: presudom Osnovnog suda Bar K br. ….od 09.04.2008.godine, zbog krivičnog djela iz čl. 242. st. 1 KZ, u vezi čl. 20 KZ CG, 6 mjeseci zatvora, kaznu izdržao 23.06.2009.godine i presudom Osnovnog suda Bijelo Polje K br. …od 04.04.2009.godine, zbog krivičnog djela iz čl. 376. st.3. u vezi st. 2 i 1 KZ CG, 30 dana zatvora, kaznu izdržao, uslovni otpust trajao od 09.03. do 14.03.2010.godine.  </span>
</p>
<p class="p2"></p>
<p class="p2">
<span>Sud je donio rješenje da se neće saslušavati svjedoci B.M. i L.S., jer je zastupnik optužbe na glavnom pretresu odustao od predloga saslušanjem svjedoka B.M. I L. S., nakon što  sud i nakon više pokušaja preko nadležnih organa nije mogao obezbjediti prisustvo imenovanih svjedoka, a kako je činjenično stanje u dovoljnoj mjeri rasvijetljeno, to je odlučeno da se imenovani svjedoci neće saslušavati. </span>
</p>
<p class="p2"></p>
<p class="p2">
<span>Ocjenom izvedenih dokaza utvrđeno je da je optuženi učinio krivično djelo bliže opisano u izreci presude. Optuženi je negirao izvršenje krivičnog djela u bitnom navodeći da je stanovao kod P.R. kod kojeg su stanovali i neki momci sa Kosova i to A. i M. ili M., a od kojih lica  je za 50 eura kupio dva mobilna telefona i to "Samsung" i "Soni erkison". Međutim, optuženi je u toku postupka mijenjao odbranu u pogledu ispravnosti telefona marke "Samsung" na način što je u pretkrivičnom postupku naveo da je telefon marke "Samsung" bio u kvaru pa ga je bacio u kontejner kod Zelene pijace, a da je nastavio da koristi telefon marke "Soni erikson" koji je prije odlaska u zatvor na izdržavanje kazne dao na korišćenje svojoj sestri od tetke Č.A., da bi u prethodnom postupku izjavio da je telefon "Samsung" bio kodiran pa ga nije koristio, ali da je koristio telefon "Soni erikson" koji je kasnije ostavio svojoj sestri od tetke A.M. rođenoj Č., takođe navodeći prilikom drugog saslušanja u prethodnom postupku da je od lica sa Kosova prvo kupio neke naočare, pa zatim dva telefona za iznos od 50,00 eura. Odbranu optuženog sud nije prihvatio već je cijenio kao kontradiktornu i sračunatu na izbjegavanje krivice, jer je ista opovrgnuta provedenim dokazima, prije svega iskazima svjedoka oštećenih J.V., D.D. i V.M. i svjedoka P. R., kao i potvrdom UP PJ Bar, br. KU … o privremeno oduzetim predmetima od lica K.S.a od 23.03.2010. godine. </span>
</p>
<p class="p2"></p>
<p class="p2">
<span>Naime, u postupku je utvrđeno da je optuženi u noći izmedju 08 i 09 februara 2010. godine u naselju Bjeliši, Opština Bar, iz kuće vlasništvo V.M., na naročito drzak način oduzeo tudje pokretne stvari i to: novac u iznosu 380,00 eura vlasništvo oštećenog J.V., kao i mobilni telefon marke »Samsung« sa karticom broj …. vlasništvo oštećenog D.D., mobilni telefon marke »Soni erikson-W810« sa brojem kartice …. i mobilni telefon marke »Soni erikson J110« sa brojem kartice …. vlasništvo oštećenog V.M.,  u ukupnoj vrijednosti od 315,00 eura, na način što je iskoristio momenat dok su oštećeni spavali na spratu kuće, ušao u apartmane iz kojih je oduzeo pomenute stvari u namjeri da njihovim prisvajanjem sebi pribavi protivpravnu imovinsku korist;</span>
</p>
<p class="p2"></p>
<p class="p2">
<span>Navedeno činjenično stanje utvrđeno je iz iskaza svjedoka oštećenih J.V., D.D. i V.M.,te  svjedoka P. R., kao i potvrde UP PJ Bar, br. KU …o privremeno oduzetim predmetima od lica K.S.a od 23.03.2010. godine, te iz nalaza i mišljenja vještaka finansijske struke Dragana Nišavića od 20.09.2010.godine. Naime, svjedok oštećeni V.M. je na jasan način naveo marke telefona i SIM kartice sa brojevima telefona koje su mu kritičnom prilikom oduzete, u bitnom navodeći  da mu je oduzet mobilni telefon marke "Sony erikson W 8101" sa SiM karticom … i mobilni telefon marke "Sony erikson J110" sa SIM karticom br. ….,ističući da je  krađu  primijetio izjutra. Svjedok oštećeni J.V. je naveo da mu je kritičnom prilikom oduzet novčanik u kojem se nalazilo 380 do 400 eura, lična dokumenta i to 3 kreditne kartice, lična karta, vozačka dozvola, saobraćajna dozvola i razni računi od firme, a što je takođe primijetio ujutro kada se probudio, ali da mu ništa od navedenog nije vraćeno. Isto tako, i svjedok D. je potvrdio u svom iskazu da mu je kritičnom prilikom oduzet mobilni telefon marke "Samsung" sa SIM karticom čiji je broj upisan u spisima predmeta. Pritom su sva tri svjedoka oštećena na identičan način navela da su kritične večeri spavali u iznajmljenim apartmanima na spratu kuće V.M., te da su ujutro primijetili da su im nestali navedeni telefoni i novac, a svjedoci J.V. i V.M. su još naveli i da su apartmani u kojima su bili smješteni bili otključani. Svjedok J.V. je naveo i to da je kritične večeri na prizmelju bilo još radnika ali da su oni bili zaključali vrata. Iskaze svjedoka oštećenih J.V., D.D. i V.M.,sud je u potpunosti prihvatio, cijeneći ih kao iskrene, jasne i međusobno saglasne. Sud je prihvatio i iskaz svjedoka P. R. cijeneći ga kao iskren i objektivan, koji svjedok je opovrgao odbranu optuženog u dijelu u kojem je naveo da su sa njim kod P. R. živjela i dva lica sa Kosova od kojih jedno po imenu M.. Naime, svjedok je naveo da je optuženi kod njega stanovao kao podstanar od 25.01.2010.godine do 13.02.2010.godine i ponovo u periodu od 17.03.2010.godine do 25.03.2010.godine, te da u tom periodu kod njega nijesu stanovala lica sa Kosova i Metohije, a posebno ne lice po imenu M.. Naveo je i to da su prilikom pretresa sobe u kojoj je bio smješten optuženi, a kojem pretresu je prisustvovao, pronašli jedan polovan telefon.  Sud je u toku postupka saslušao i svjedoka M.S.,međutim  sud nije prihvatio iskaz navedenog svjedoka ,a koji  svjedok je  u odnosu na odlučne činjenice mjenjao svoj iskaz na način što je u prethodnom postupku izjavio  da je njegova supruga sestra od tetke optuženog, te da je isti sredinom februara 2010.godine u njegovu kuću donio lične stvari, tj.kofer sa stvarima a među kojima je bio i mobilni telefon i to je dobro zapazio da se radilo o telefonu  marke "Sony erikson" W810I, i tom prilikom mu je optuženi rekao da može da koristi njegov telefon, a oni su njemu na korišćenje dali telefon marke "Soni erikson" JI10i koji je bio bez kamere,dok je  na glavnom pretesu izjavio da je optuženi kada je donio kod njih lične stvari njemu  rekao da je kupio predmetni mobilni telefon.Ovakav iskaz svjedoka sud je cijenio kao pristrasan, neistinit i nelogičan, obzirom da je isti zet optuženog, tačnije suprug njegove sestre od tetke, te da se isti tek na glavnom petresu sjetio da mu je optuženi pomenuo da je kupio predmetni telefon, a što nije naveo u prethodnom postupku, te nije logično da je njegovo sjećanje svježije nakon proteka vremena od skoro dvije godine i da bi u prethodnom postupku izostavio tako bitan detalj da mu je to zaista bilo poznato, pa je imajući u vidu činjenicu da iskaz svjedoka predstavlja cjelinu  i da se ne može u jednom djelu prihvatiti a u drugom ne ,te se ne može cjeniti selektivno,to sud iskaz navedenog svjedoka nije prihvatio kao istinit,već ga je cijenio kao sračunat da pomogne optuženom da izbjegne krivicu.</span>
</p>
<p class="p2"></p>
<p class="p2">
<span>Vrijednost oduzetih stvari utvrđena je iz nalaza i mišljenja vještaka finansijske struke Dragana Nišavića od 20.09.2010.godine, koji nalaz je sud cijenio kao jasan i stručan, pa mu je poklonio punu vjeru. Nalazom imenovanog vještaka utvrđeno je da vrijednost oduzetih mobilnih telefona koje su kritičnom prilikom oduzeti od oštećenih V.M., J.V. i D.D. i to mobilnog telefona marke "Samsung" sa karticom broj …, mobilnog telefona marke "Sony erikson" W810 sa brojem kartice …. i mobilnog telefona marke "Sony ekrikson" J110 iznosi 315,00 Eura. Naime, vještak je u svom nalazu i mišljenju naveo vrijednost oduzetih mobilnih telefona na dan 08.02.2010.godine sa SIM karticama u iznosu od 630,00 Eura, pri čemu je vještak imao u vidu i vrijednost mobilnih telefona za koje je prema optužnici navedeno da su oduzeti od oštećenih B.M. i L.S. i to mobilni telefon marke "Samsung" u vrijednosti od 105,00 eura, mobilni telefon marke "Nokia" sa SIM karticom … u vrijednosti od 105,00 eura i moblini telefon marke "Nokia" sa SIM karticom …. u vrijednosti od 105,00 eura. Međutim, kako u postupku nije na nesumnjiv način utvrđeno da su mobilni telefoni oduzeti i od oštećenih B.M. i L.S., niti u spisima predmeta ima dokaza da su navedeni mobilni telefoni oduzeti od optuženog, obzirom da isti nijesu označeni u potvrdi UP PJ Bar o privremeno oduzetim predmetima, a uz činjenicu da navedena lica nijesu saslušana u postupku jer sud predhodno nije mogao obezbijediti prisustvo imenovanih svjedoka ,iz kojih razloga je i  zastupnik optužbe na glavnom pretresu odustao od provođenja dokaza njihovim saslušanjem, a koja lica su se jedino mogla i izjasniti da li im je kritičnom prilikom nešto od stvari oduzeto, kao i o vrsti i količini oduzetih stvari, to je sud prihvatajući nalaz i mišljenje vještaka gdje je kao vrijednost oduzetih mobilnih telefona navedeno 630,00 eura, oduzeo vrijednost tri gore navedena mobilna telefona, pa je prostom računskom radnjom utvrdio da  vrijednost oduzetih moblinih telefona i to mobilnog telefona marke "Samsung" sa karticom broj…., mobilnog telefona marke "Sony erikson" W810 sa brojem kartice …. i mobilnog telefona marke "Sony ekrikson" J110 iznosi 315,00 Eura.</span>
</p>
<p class="p2"></p>
<p class="p2">
<span>Dovodeći u vezu činjenično stanje koje je utvrđeno iz iskaza svjedoka oštećenih V.M., J.V. i D.D., sa sadržinom - potvrde UP PJ Bar, br. KU … o privremeno oduzetim predmetima od 23.03.2010. godine iz koje potvrde je utvrđeno da je od optuženog K.S. oduzet mobilni telefon marke “Sony erikson” W 810I broj IMEI…, a koji telefon odgovara marki i oznaci telefona koji je oduzet od oštećenog V.M., koji je u svom iskazu potvrdio da mu je navedeni telefon vraćen i da su se na istom nalazile slike njemu nepoznatog momka i djevojke, a da mu nije vraćena kartica, sud je nesumnjivo utvrdio da je upravo optuženi K.S. učinio krivično djelo na način kako je to predstavljeno u izreci presude. To što kod optuženog nijesu pronađeni i od istog oduzeti, osim telefona marke "Sony erikson" W 810 i ostali telefoni navedeni u izreci presude kao i novac, ne znači da ih isti nije oduzeo, posebno ako se uzme u obzir činjenica da je navedeni telefon od optuženog oduzet tek 23.03.2010.godine, dakle, mjesec i po dana od učinjenog krivičnog djela, a što upućuje na logičan zaključak da je optuženi imao dovoljno vremena da oduzete stvari otuđi. Postupajući na navedeni način, optuženi je ostvario sva bitna obilježja bića krivičnog djela teška krađa iz čl. 240.st.1. tač. 3. Krivičnog zakonika.</span>
</p>
<p class="p6">
<span>Optuženi je krivično djelo izvršio na naročito drzak način obzirom da je iskoristiio momenat dok su oštećeni spavali na spratu kuće, ušao u njihove apartmane i oduzeo stvari navedene u izreci presude. </span><span class="s1">Izvršenje krivičnog djela na naročito drzak način podrazumijeva krađu pri čijem je izvršenju učinilac postupao neuobičajno drsko, kao i krađu koja je izvršena pod takvim posebnim okolnostima zbog kojih se postupanje izvršioca mora okarakterisati kao naročito drsko, a ponašanje optuženog</span><span> </span><span class="s1">predstavlja upravo takvo ponašanje, zbog čega je sud prihvatio pravnu kvalifikaciju iz optužnice</span><span>. Optuženi je krivično djelo izvršio sa direktnim umišljajem, jer je bio svjestan da oduzima tuđe pokretne stvari, a utvrđena je i njegova namjera da prisvajanjem tuđih pokretnih stvari pribavi sebi protivpravnu imovinsku korist.</span>
</p>
<p class="p2">
<span>Sud je u izreci presude precizirao optužnicu shodno utvrđenom činjeničnom stanju na način što je iz izreke presude izostavio dio koji se odnosi na oštećene  B.M. i L.S., odnosno izostavio je imena B.M. i L.S. kao oštećenih, kao i da je optuženi od istih oduzeo mobilni telefon marke »Nokia« sa brojem kartice … i mobilni telefon marke »Samsung« sa brojem kartice … vlasništvo oštećenog B.M. i mobilni telefon marke »Nokia« broj katice …. vlasništvo oštećenog L.S., obzirom da u postupku nije nesumnjivo utvrđeno da su navedeni predmeti od istih oduzeti,jer sud oštećene nije ni mogao saslušati,a takođe u toku postupka nije proveden niti jedan dokaz iz kog bi se nesumljivo moglo utvrditi da je optuženi kritične prilike oduzeo i mobilni telefon marke »Nokia« sa brojem kartice…., mobilni telefon marke »Samsung« sa brojem kartice …. vlasništvo oštećenog B.M.,kao i mobilni telefon marke »Nokia« broj katice …vlasništvo oštećenog L.S..Nadalje ,sud je precizirao optužnicu i na način što je naveo da su oštećeni spavali samo na spratu kuće, a što nedvosmisleno proizilazi iz iskaza oštećenih V.M., J.V. i D.D.,koji su svi potvrdili da su kritičnom prilikom spavali na spratu kuće. Takođe je precizirana ukupna vrijednost oduzetih stvari, a shodno nalazu i mišljenju vještaka finasiske struke,kojim nalazom je utvrđena vrijednost oduzetih mobilnih telefona ,pa  je shodno tome sud precizirao optužnicu navodeći da  vrijednost oduzetih stvari -odnosno vrijednost oduzetih mobilnih telefona iznosi  315,00 eura,a ne 630,00 eura kako je navedeno u optužnici. Ocjenjeno je da precizirana izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnice i presude.</span>
</p>
<p class="p2"></p>
<p class="p2">
<span class="s1">Sud je cijenio i ostale provedene dokaze u vidu potvrde UP PJ Bar KU ...o vraćanju privremeno oduzetim predmetima od lica K.S.a od 23.03.2010.godine, kao i iskaz svjedoka V.R. koji je izjavio da su sva njegova saznanja vezano za predmetnu krađu posredna, te da nije bio očevidac predmetnog događaja, pa je našao da su isti irelevatni, jer nijesu od uticaja na utvrđenje drugačijeg činjeničnog stanja. </span>
</p>
<p class="p2"></p>
<p class="p2">
<span>Sud je optuženog osudio na kaznu zatvora u trajanju od jedne godine. Za predmetno krivično djelo propisana je kazna zatvora u trajanju od 1 do 8 godina. Na strani optuženog cijenjene su sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike optuženog jer je isti relativno mlad čovjek. Od  otežavajućih okolnosti sud je cijenio raniji život optuženog jer je isti ranije osuđivan .Imajući u vidu navedenu olakšavajuću okolnost kao i otežavajuću okolnost koje stoje na strani optuženog, sud je optuženog osudio na kaznu zatvora u trajanju od 1 (jedne) godine koja po ocjeni suda odgovara težini izvršenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja. </span>
</p>
<p class="p2"></p>
<p class="p2">
<span>Odluka o imovinskopravnom zahtjevu u odnosu na oštećene J.V. i D.D. koji su postavili imovinsko pravne zahtjeve, zasniva se na odredbi čl. 239. st. 2. ZKP-a.Naime,kako je u postupku utvrđeno da je optuženi od oštećenog J.V. oduzeo novac u iznosu od 380,00 eura, a od oštećenog D.D. mobilni telefon marke "Samsung" sa SIM karticom ...čija je vrijednost  utvrđena na osnovu nalaza i mišljenja vještaka finansiske struke  Dragana Nišavića,u iznosu od 105,00 eura, to je sud obavezao optuženog K.S.a  da oštećenom J.V. isplati iznos od 380,00 eura, a oštećenom D.D. iznos od 105,00 eura,a sve  u roku od 15 dana od dana pravosnažnosti presude, pod prijetnjom izvršenja.</span>
</p>
<p class="p2"></p>
<p class="p2">
<span>Kako oštećeni V.M. nije postavio imovinskopravni zahtjev, to sud o istom nije odlučivao.</span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 229. ZKP-a. Dosuđeni iznos se odnosi na troškove izrade nalaza i mišljenja vještaka finansijske struke Dragana Nišavića u iznosu od 55,00 eura, troškove dolaska na saslušanje svjedoka M.S. koji su isplaćeni iz budžetskih sredstava suda u iznosu od 35,00 eura,troškove branioca po službenoj dužnosti adv.D.D. u iznosu od 680,00 eura, kao i na troškove rada suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude. </span>
</p>
<p class="p4"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 10.04.2013. godine</span>
</p>
<p class="p2"></p>
<p class="p2">
<span> ZAPISNIČAR,				                                             S U D I J A</span>
</p>
<p class="p7">
<span>Amira Nikičić		                                                                            Ljiljana Joković</span>
</p>
<p class="p5"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba</span>
</p>
<p class="p2">
<span>Višem sudu u Podgorici u roku od 15 dana od dana prijema</span>
</p>
<p class="p2">
<span>pismenog otpravka, preko ovog suda u dva primjerka.</span>
</p>
<p class="p5"></p>
<p class="p2">
<span>DNA: </span>
</p>
<p class="p2">
<span>1 x ODT</span>
</p>
<p class="p2">
<span>1 x optuženom na oglasnoj tabli</span>
</p>
<p class="p2">
<span>1 x braniocu po službenoj dužnosti</span>
</p>
<p class="p2">
<span>1 x oštećenima nakon pravosnažnosti </span>
</p>
<p class="p2">
<span>1 x spisi</span>
</p>
<p class="p2"></p>
<p class="p8"></p>


</body>
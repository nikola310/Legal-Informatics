<div style="text-align: right">
	K.br.1/12</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog D.M.a iz Podgorice, zbog krivičnog djela šumska kradja iz čl.324 st.1 KZ i okrivljenog D.R.a iz Podgorice, zbog krivičnog djela šumska kradja putem pomaganja iz čl.324 st.1 u vezi čl.25 KZ, odlučujući po optužnom predlogu Osnovnog državnog tužilaštva iz Podgorice Kt.br.1593/11-2 od 12.12.2011.godine, koji je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 06.06.2012.godine, u prisustvu zastupnika optužbe i okrivljenih, donio je dana 06.06.2012.godine i istog dana javno objavio&nbsp;<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni:<br>
	&nbsp;<br>
	1. D.M., JMB ..., od oca B. i majke K., rodjene K., rodjen ...godine u K., sa mjestom prebivališta u P. – D. bb, državljanin Crne Gore, po zanimanju mehaničar, razveden, otac jednog djeteta, pismen, završio osnovnu školu, lošeg imovnog stanja, osudjivan presudom Osnovnog suda u Kolašinu K.br.32/07 od 15.05.2007.godine, zbog krivičnog djela iz čl.244 st.1 KZ na 4 mjeseca zatvora uslovno na 1 godinu.<br>
	&nbsp;<br>
	2. D.R., JMB ..., od oca B. i majke K., rodjene K., rodjen ....godine u M., sa mjestom prebivališta u P. – D.bb, državljanin Crne Gore, vanredni učenik srednje škole, neoženjen, nema djece, pismen, završio osnovnu školu, srednjeg imovnog stanja, neosudjivan.<br>
	&nbsp;</div>
<div style="text-align: center">
	Krivi su</div>
<div style="text-align: justify">
	&nbsp;<br>
	Zato što su:&nbsp;<br>
	&nbsp;<br>
	Dana 06.10.2011.godine, u mjestu Do Vukotićki, opština Daniilovgrad, u državnoj šumi, kojom upravlja oštećena Uprava za šume PJ Danilovgrad i to okrivljeni D.M., radi kradje bespravno oborio 19 bukovih stabala, ukupne drvne mase 4,5 m³, u čemu mu je umišljajno pomogao okrivljeni D.R., tako što je sa teretnim vozilom marke "TAM" reg.oznaka PG DV 424, došao do mjesta gdje je okrivljeni D.M. posjekao drva i istom pomogao da stabla utovari u kamion,<br>
	&nbsp;<br>
	- čime su okrivljeni počinili i to okrivljeni D.M. krivično djelo šumska kradja iz čl.324 st.1 KZ, a okrivljeni D.R. krivično djelo šumska kradja putem pomaganja iz čl.324 st.1 KZ u vezi čl.25 KZ.<br>
	&nbsp;<br>
	Pa sud okrivljenima D.M.u i D.R.u primjenom citiranih zakonskih propisa, te čl. 4, 5, 15, 39, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom im utvrdjuje kazne zatvora u trajanju od po 4 (četiri) mjeseca i istovremeno odredjuje da se iste neće izvršiti ako okrivljeni za vrijeme od&nbsp; 1 (jedne)&nbsp; godine po pravosnažnosti presude ne učine novo krivično djelo i<br>
	&nbsp;</div>
<div style="text-align: center">
	NOVČANU KAZNU</div>
<div style="text-align: justify">
	&nbsp;<br>
	U iznosu od po 200,00 eura (dvijestotineeura).<br>
	&nbsp;<br>
	Okrivljeni D.M. i D.R. će izrečene novčane kazne platiti u roku od tri mjeseca po pravosnažnosti presude.<br>
	&nbsp;<br>
	Ukoliko okrivljeni D.M. i D.R. ne plate navedene novčane kazne u navedenom roku iste će se zamijeniti kaznom zatvora, tako što će se za svakih započetih 25,00 eura (dvadesetpeteura) novčane kazne odrediti 1 (jedan) dan kazne zatvora, s tim što kazna zatvora ne može biti duža od šest mjeseci.<br>
	&nbsp;<br>
	Dužni su okrivljeni D.M. i D.R. da na ime sudskog paušala uplate ovom sudu iznose od po 30,00 eura u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 oštećena Uprava za šume PJ Danilovgrad se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT-a u Podgorici Kt.br.1593/11-2 od 12.12.2011.godine stavljeno je na teret okrivljenom D.M.u da je izvršio krivično djelo šumska kradja iz čl.324 st.1 KZ, a okrivljenom D.R.u da je izvršio krivično djelo šumska kradja putem pomaganja iz čl.324 st.1 u vezi čl.25 KZ. Zastupnik optužbe je na glavnom pretresu u završnoj riječi predložio da sud okrivljene oglasi krivim za krivična djela stavljena im na teret i kazni u okviru zakonom propisane kazne.<br>
	&nbsp;<br>
	Okrivljeni D.M. je u odbrani datoj u istražnom postupku u bitnom naveo da se dana 06.10.2011.godine dogovorio sa svojim bratom, da zajedno podju u šumu i uberu drva za ogrijev. Prethodno je pokušao da stupi u kontakt sa šumarom sa tog reona, da bi mu platio taksu za sječu, medjutim nije ga našao, niti je mogao da pribavi njegov broj telefona, pa je odlučio da drva ubere, iako za to nije imao dozvolu. Rano ujutru toga dana pošao je u šumu, gdje je motornom testerom posjekao 19 bukovih stabala, koje je zatim iskidao na trupce dužine od po 1 metar. Tvrdi da je imao namjeru da ubrana drva koristi za ogrijev za zimu, te da je posjekao onoliko drveta koliko mu je za tu svrhu trebalo. Dodao je da ne može tačno da procijeni koliku je količinu drveta posjekao, a prihvatio je kao tačnu procjenu šumara koji je našao da je tom prilikom ubrano od 4,5 do 5 kubnih metara drveta. Pojasnio je da je on čitavog dana sjekao šumu, a da mu se u popodnevnim časovima pridružio i njegov brat R., koji je došao svojim kamionom da bi zajedno utovarili ubrana drva. Utovar su završili kasno uveče i krenuli u P., medjutim njihov kamion se pokvario u selu K., gdje ih i našao šumar, koji ih je pitao imaju li dozvolu, pa kako istu nijesu imali, a bilo je kasno uveče, to su se dogovorili da sjutra ujutru podju do mjesta gdje su posjekli stabla. Zatim su, zajedno sa šumarom, pošli za P., kada im se ponovo pokvario kamion, u mjestu R., gdje ih je sačekala policija, koju je pozvao šumar. Sjutra ujutru je zajedno sa dva šumara otišao na lice mjesta, pokazao im mjesto gdje je brao stabla, o čemu su šumari sačinili zapisnik i prebrojali stabla. Istakao je da su mu drva koja su se nalazila na kamionu oduzeli, a da je kamion vraćen njegovom bratu.<br>
	&nbsp;<br>
	Okrivljeni D.M. je u odbrani datoj na glavnom pretresu u potpunosti priznao izvršenje krivičnog djela koje mu je stavljeno na teret. U bitnom je naveo da je tačno da je dana 06.10.2011.godine, u mjestu Do Vukotićki, opština Danilovgrad, u državnoj šumi, kojom upravlja oštećena Uprava za šume PJ Danilovgrad, radi kradje, bespravno oborio 19 bukovih stabala ukupne drvne mase 4,5 metara kubnih. U tom poslu mu je pomogao okrivljeni D.R., njegov rodjeni brat, tako što je po dogovoru došao sa teretnim vozilom marke "Tam" reg.oznaka PG DV 424, na mjesto gdje je posjekao drva, a zatim mu je pomogao da isječena drva utovari u kamion. Upoznat na različitosti u odnosu na odbranu datu u istražnom postupku, naveo je da je tačna odbrana koju je dao na glavnom pretresu. U završnoj riječi je naveo da se kaje zbog učinjenog. Istakao je da je nezaposlen, da povremeno radi kao fizički radnik, da od tog posla mjesečno zaradjuje oko 200,00 eura, da nije vlasnik nepokretnosti, niti vrijednih pokretnih stvari, izuzev stvari nužnih za život.<br>
	&nbsp;<br>
	Okrivljeni D.R. je u odbrani datoj u istražnom postupku u bitnom je naveo da je dana 06.10.2011.godine njegov brat M. pošao da traži šumara V., kako bi mu dao dozvolu da posiječe 5-6 metara bukovog drveta, koje bi služile njihovoj porodici za ogrijev. S obzirom da njegov brat M. nije našao šumara, jer se isti nije nalazio u tom reonu, odlučio je da ipak posječe nekoliko stabala bukve, a istovremeno je šumaru ostavio poruku da mu se javi, kako bi naknadno regulisali izdavanje dozvole za ubrana drva. Dodao je da je i on nekoliko mjeseci prije predmetnog dogadjaja, pokušavao da stupi u kontakt sa šumarom, medjutim nije mogao da ga pronadje obzirom da je stalno bio na terenu. Istakao je da se dogovorio sa svojim bratom M. da on dodje popodne sa svojim kamionom kako bi zajedno utovarili posječena stabla. Naveo je da je negdje oko 18,00 časova došao na mjesto gdje je njegov brat M. sjekao šumu, kada su njih dvojica utovarili bukova stabla koja su bila isječena na po metar dužine, nakon čega su krenuli nazad. Napomenuo je da on nije brao predmetna stabla, već ih je samo utovarao, zajedno sa svojim bratom. Po izlasku iz šume, njemu se pokvario kamion, gdje ih je zatekao šumar. Dodao je da su tom prilikom pokušali da se dogovore sa šumarom i ponudili mu da plate sve dažbine, medjutim on to nije prihvatio, pa je protiv njih podnio prijavu, zbog čega su im ubrana drva i oduzeta. Naveo je i da nijesu imali namjeru da ubrana drva prodaju, već da uz dozvolu šumara uberu drva za svoju porodicu za ogrijev. Tvrdi da je ranije bilo uobičajeno da prethodno nadju šumara, da mu traže dozvolu za branje drva, da mu plate za posječena stabla, a da im šumar odredi mjesto i stabla koja mogu kidati.<br>
	&nbsp;<br>
	Okrivljeni D.R. je u odbrani datoj na glavnom pretresu u potpunosti priznao izvršenje krivičnog djela koje mu je stavljeno na teret. U bitnom je naveo da je tačno da je dana 06.10.2011.godine, pomogao svom bratu okrivljenom D.M.u u šumskoj kradji i to tako što je sa teretnim vozilom marke "Tam" reg.oznaka PG DV 424, došao do mjesta gdje je njegov brat D.M. prethodno u državnoj šumi, radi kradje, oborio 19 bukovih stabala, ukupne drvne mase 4,5 metara kubnih, a zatim su on i njegov brat D.M. posječena drva utovarili u kamion. Upoznat na različitosti u odnosu na odbranu datu u istražnom postupku, naveo je da je tačna odbrana koju je dao na glavnom pretresu. U završnoj riječi je naveo da je kriv i da se kaje zbog učinjenog. Istakao je da je nezaposlen, da povremeno radi kao vozač, da od tog posla mjesečno zaradjuje oko 250,00 eura, da nije vlasnik nepokretnosti, niti vrijednih pokretnih stvari, izuzev stvari nužnih za život.<br>
	&nbsp;<br>
	Sud je u dokaznom postupku saslušao ovlašćenog predstavnika oštećene Uprave za šume PJ Danilovgrad G. K., pročitao izvod iz kaznene evidencije Uprave policije Ispostava Mojkovac od 13.02.2012.godine, izdat na ime okrivljenog D.R.a i pročitao izvod iz kaznene evidencije Uprave policije Ispostava Kolašin od 28.02.2012. godine, izdat na ime okrivljenog D.M.a, a zatim je cijeneći priznanja okrivljenih D.M.a i D.R.a sa glavnog pretresa, kao istinita, potpuna i jasna, uz prethodnu saglasnost stranaka, na osnovu čl.458 st.2 ZKP-a prekinuo dokazni postupak.<br>
	&nbsp;<br>
	Ovlašćeni predstavnik oštećene Uprave za šume PJ Danilovgrad G.K. je u iskazu datom na glavnom pretresu u bitnom naveo da se pridružuje krivičnom gonjenju protiv okrivljenih D.M.a i D.R.a, da postavlja imovinsko-pravni zahtjev u iznosu od 63,18 eura, te da je mjesto gdje je oboreno 19 bukovih stabala u državnoj svojini, kojim upravlja Uprava za šume PJ Danilovgrad.<br>
	&nbsp;<br>
	Iz izvoda iz kaznene evidencije Uprave policije Ispostava Mojkovac od 13.02.2012.godine, utvrdjuje se da okrivljeni D.R. nije osudjivan.<br>
	&nbsp;<br>
	Iz izvoda iz kaznene evidencije Uprave policije Ispostava Kolašin od 28.02.2012. godine, utvrdjuje se da je okrivljeni D.M. osudjivan presudom Osnovnog suda u Kolašinu K.br.32/07 od 15.05.2007.godine, zbog krivičnog djela iz čl.244 st.1 KZ na 4 mjeseca zatvora uslovno na 1 godinu.<br>
	&nbsp;<br>
	Na osnovu priznanja okrivljenih D.M.a i D.R.a datih u odbrani na glavnom pretresu, ovaj sud je nesumnjivo zaključio da su se u radnjama okrivljenog&nbsp; D.M.a ostvarili svi bitni elementi bića krivičnog djela šumska kradja iz čl.324 st.1 KZ, a da su se u radnjama okrivljenog D.R.a ostvarili svi bitni elementi bića krivičnog djela šumska kradja putem pomaganja iz čl.324 st.1 u vezi čl.25 KZ, a na način, mjesto i vrijeme kako je to predstavljeno u izreci presude. Naime, dana 06.10.2011.godine, u mjestu Do Vukotićki, opština Danilovgrad, u državnoj šumi, kojom upravlja oštećena Uprava za šume PJ Danilovgrad i to okrivljeni D.M. je radi kradje bespravno oborio 19 bukovih stabala, ukupne drvne mase 4,5 m³, u čemu mu je umišljajno pomogao okrivljeni D.R., tako što je sa teretnim vozilom marke "TAM" reg.oznaka PG DV 424, došao do mjesta gdje je okrivljeni D.M. posjekao drva i istom pomogao da stabla utovari u kamion. Naprijed navedene činjenice utvrdjene su iz priznanja okrivljenih D.M.a i D.R.a sa glavnog pretresa, a koja priznanja je sud cijenio kao istina, potpuna i jasna.&nbsp;<br>
	&nbsp;&nbsp;<br>
	Krivično djelo šumska kradja iz čl.324 st.1 KZ čini onaj ko radi kradje obori u šumi, parku ili drvoredu jedno ili više stabala, a količina oborenog drveta je veća od jednog kubnog metra. Iz provedenih dokaza koji su već analizirani, proizilazi da su se u radnjama okrivljenog D.M.a ostvarili svi bitni elementi bića krivičnog djela šumska kradja iz čl.324 st.1 KZ, jer je u državnoj šumi, kojom upravlja oštećena Uprava za šume PJ Danilovgrad, radi kradje, oborio 19 bukovih stabala, ukupne drvne mase 4,5 m³.<br>
	&nbsp;<br>
	Pomaganje kao oblik saučesništva iz čl.25 KZ čini onaj ko drugom sa umišljajem pomogne u izvršenju krivičnog djela, dok se kao pomaganje u izvršenju krivičnog djela smatra naročito: davanje savjeta ili uputstava kako da se izvrši krivično djelo, stavljanje učiniocu na raspolaganje sredstava za izvršenje krivičnog djela, stvaranje uslova ili otklanjanje prepreka za izvršenje krivičnog djela, kao i unaprijed obećano prikrivanje krivičnog djela, učinioca, sredstava kojima je krivično djelo izvršeno, tragova krivičnog djela ili predmeta pribavljenih krivičnim djelom. U konkretnom slučaju u radnjama okrivljenog D.R.a stiču se svi bitni elementi bića krivičnog djela šumska kradja putem pomaganja iz čl.324 st.1 u vezi čl.25 KZ, jer je okrivljeni D.R. umišljajno pomogao okrivljenom D.M.u u šumskoj kradji, na način što je sa teretnim vozilom došao do mjesta gdje je okrivljeni D.M. posjekao drva i istom pomogao da stabla utovari u kamion, a bilo mu je poznato da je okrivljeni D.M. predmetnu količinu drva posjekao u tudjoj šumi.<br>
	&nbsp;<br>
	Sud nalazi da je okrivljeni D.M. imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio je njegovo izvršenje. Takodje, sud nalazi i da je okrivljeni D.R., predmetno krivično djelo počinio sa direktnim umišljajem, jer je bio svjestan da svojim radnjama pomaže okrivljenom D.M.u u izvršenju krivilčnog djela šumska kradja, pa je to i htio.<br>
	&nbsp;<br>
	Sud je prilikom odlučivanja o vrsti krivične sankcije imao u vidu sve okolnosti na strani okrivljenih koje su značajne za njen izbor i visinu, pa je u smislu čl.42 KZ od olakšavajućih okolnosti na strani okrivljenog D.M.a našao da je priznao izvršenje krivičnog djela, da je otac jednog djeteta i da je mlad, a na strani okrivljenog D.R.a da je neosudjivan, što je utvrđeno iz citiranog izvoda iz kaznene evidencije izdatog na njegovo ime, da je priznao izvršenje krivičnog djela i da je mlad, a od otežavajućih okolnosti na strani okrivljenog D.M.a da je osudjivan presudom Osnovnog suda u Kolašinu K.br.32/07 od 15.05.2007.godine, zbog krivičnog djela iz čl.244 st.1 KZ na 4 mjeseca zatvora uslovno na 1 godinu, što je utvrdjeno iz citiranog izvoda iz kaznene evidencije izdatog na njegovo ime, dok na strani okrivljenog D.R.a nije bilo otežavajućih okolnosti, pa je sud okrivljenima izrekao uslovnu osudu kojom im je utvrdio kazne zatvora u trajanju od po 4 (četiri) mjeseca i istovremeno odredio rok provjeravanja u periodu od 1 (jedne) godine, odnosno da se utvrdjene kazne neće izvršiti ako okrivljeni za vrijeme od 1 (jedne) godine, po pravosnažnosti presude, ne učine novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom, uticati na okrivljene da ubuduće ne vrše krivična djela, te da nije nužno da se kazna primijeni radi krivično-pravne zaštite. Sud nalazi da će se u konkretnom slučaju uslovnom osudom kao u izreci ove presude u potpunosti ostvariti svrha izricanja ove krivične sankcije iz čl.52 KZ&nbsp; u okviru opšte svrhe propisivanja i izricanja krivičnih sankcija iz čl.4 st.2 KZ.&nbsp;<br>
	&nbsp;<br>
	Sud je imajući u vidu naprijed navedene olakšavajuće i otežavajuće okolnosti, primjenom čl. 39 KZ, okrivljene D.M.a i D.R.a osudio i na novčane kazne (kao sporedne) u iznosu od po 200,00 €, pri čemu je posebno cijenio imovno stanje okrivljenih, odnosno činjenicu da su okrivljeni naveli da su nezaposleni, da nijesu vlasnici nepokretnosti, niti vrijednih pokretnih stvari, izuzev stvari nužnih za život, te da povremeno rade, od kojeg posla okrivljeni D.M. mjesečno zaradjuje iznos od 200,00 eura, a okrivljeni D.R. iznos od 250,00 eura. Sud je uvjerenja da će se ovako izrečenim kaznama, u okviru opšte svrhe izricanja krivičnih sankcija iz člana 4 st. 2 KZ, postići posebna svrha kažnjavanja iz člana 32 KZ, tj. da okrivljeni ubuduće ne vrše ista ili slična&nbsp; krivična djela.<br>
	&nbsp;<br>
	Sud je okrivljenima D.M.u i D.R.u za plaćanje izrečene novčane kazne odredio rok od 3 (tri) mjeseca po pravnosnažnosti presude, odnosno da će izrečene novčane kazne platiti u roku od 3 (tri) mjeseca po pravnosnažnosti presude, s tim što je na osnovu čl.39 st. 6 KZ odredio da će se izrečene novčane kazne, ukoliko okrivljeni iste ne plate u navedenom roku, zamijeniti kaznom zatvora, tako što će se za svakih započetih 25,00 eura novčane kazne odrediti 1 (jedan) dan kazne zatvora, s tim što kazna zatvora ne može biti duža od 6 (šest) mjeseci.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako su okrivljeni oglašeni krivim, isti su obavezani da na ime sudskog paušala, kao dijela troškova krivičnog postupka uplate ovom sudu iznose od po 30,00 eura, koji paušal je odredjen shodno složenosti i trajanju postupka uz ocjenu imovinskih prilika okrivljenih, a sve u roku od 15 dana po pravosnažnosti presude.<br>
	&nbsp;<br>
	Shodno čl.239 st.2 ZKP-a, sud je oštećenu Upravu za šume PJ Danilovgrad radi ostvarivanja imovinsko-pravnog zahtjeva uputio na parnični postupak, jer podaci krivičnog postupka nijesu pružali pouzdan osnov ni za potpuno ni za djelimično presuđenje, a pribavljanje istih vodilo je nepotrebnom odugovlačenju postupka.<br>
	&nbsp;<br>
	Na osnovu izloženog, a primjenom čl 374 ZKP-a,odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S U D I J A<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.<br>
	<br clear="all">
	DOSTAVITI:<br>
	- ODT Podgorica<br>
	- Okrivljenima D.M.u i D.R.u<br>
	- Po pravosnažnosti oštećenoj Upravi za šume PJ Danilovgrad<br>
	&nbsp;<br>
	&nbsp;<br>
	&nbsp;<br>
	&nbsp;</div>

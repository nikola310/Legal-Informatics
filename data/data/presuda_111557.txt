<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.2375in;text-align:center;hyphenate:auto;font-family:Arial;font-size:12pt;}
.p2{margin-right:-0.2375in;text-align:justify;hyphenate:auto;font-family:Arial;font-size:12pt;}
.p3{margin-right:-0.2375in;text-align:end;hyphenate:auto;font-family:Arial;font-size:12pt;}
.p4{margin-right:-0.2375in;margin-top:0.16666667in;margin-bottom:0.041666668in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{margin-right:-0.2375in;text-align:start;hyphenate:auto;font-family:Arial;font-size:12pt;}
.p6{margin-right:-0.2375in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p7{margin-right:-0.2375in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p8{margin-right:-0.2375in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{margin-left:0.5in;margin-right:-0.2375in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-style:italic;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                     </span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p3">
<span>K.br.772/12</span>
</p>
<p class="p2"></p>
<p class="p2">
<span>OSNOVNI  SUD  U  NIKŠIĆU,   kao   prvostepeni   krivični,   sudija    Perović Ivan</span><span class="s1">,</span><span> uz sudjelovanje Ćuzović Plane kao zapisničara, u krivičnom predmetu okrivljenog T* M*A zbog kriv. djela iz čl.324  st.1 KZ, po optužnom predlogu ODT-a Nikšić Kt.br.902/10 od 18.06.2012.godine, nakon dovršenog glavnog i javnog pretresa, dana 08.02.2013.godine</span><span class="s1">,</span><span> u prisustvu zastupnika ODT-a iz Nikšića Ivanišević Ivane i okrivljenog T*M*a, donio je i istog dana javno objavio</span>
</p>
<p class="p4">
<span class="s1">                                                    </span><span>P R E S U D U                                                              </span>
</p>
<p class="p5">
<span>Okrivljeni:</span>
</p>
<p class="p2">
<span>T* M*O</span><span class="s1"> </span><span>od oca V* i majke  L* rođene Đ*,  rodjen 28.11.1*1. u Nikšiću, sa prebivalištem u Nikšiću, ulica Narodne Omladine broj T-20, državljanin CG, pismen ,oženjen, otac troje djece, slabog imovnog stanja, ranije neosuđivan</span>
</p>
<p class="p2"></p>
<p class="p5">
<span>Na osnovu čl. 373 st.1 tač.2 Zakonika o krivičnom postupku </span>
</p>
<p class="p6"></p>
<p class="p7">
<span>OSLOBAĐA SE OD OPTUŽBE</span>
</p>
<p class="p6">
<span>Da je:</span>
</p>
<p class="p8">
<span>Dana 19.11.2010.g. u Nikšiću u državnoj šumi u šumskom kompleksu Vojnik u mjestu zvanom Savski katun, kojim područjem gazduje Uprava za šume Pljevlja Područna jedinica Nikšić, radi krađe oborio 22 bukova stabala ukupne drvne mase 3,20 m3</span>
</p>
<p class="p8">
<span>- čime  bi   učinio krivično djelo šumska kradja iz čl. 324 st.1 Krivičnog zakonika.</span>
</p>
<p class="p5">
<span>Troškovi krivičnog postupka padaju na teret budžetskih sredstava suda. </span>
</p>
<p class="p5"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p2">
<span>ODT  iz Nikšića optužnim predlogom Kt.br. 902/10, stavio je na teret okrivljenom T* M*u izvršenje krivičnog djela šumska krađa iz čl.324 st.1 KZ pa je zastupnik ODT-a Ivanišević Ivana koja je zastupala optužni akt na glavnom pretresu u završnoj  riječi ostala pri istom predlažući sudu da okrivljenog oglasi krivim i osudi po zakonu.</span>
</p>
<p class="p2"></p>
<p class="p2">
<span>Okrivljeni T* M*o negirao je izvšenje krivičnog djela navodeći u svojoj odbrani pred istražnim sudijom da je dana 19.11.2010. godine u mjestu Savski Katun koje je njegovo privatno vlasništvo, posjekao oko 4 metra ogrevnog bukovog drveta. Razgraničenje između njegove i državne šume izvršeno je tako da to mjesto gdje je sjekao drva pripada njemu, a i prije razgraničenja predmetna livada i šuma bile su u njegovoj svojini. Sasvim normalno je otjerao drva za ogrjev do svoje kuće u Jasenovom Polju.</span>
</p>
<p class="p2"></p>
<p class="p2">
<span>Okrivljeni T* M*o naveo je na glavnom pretresu da je kritičnom prilikom posjekao oko 4 m3 drva u svojoj šumi, da je pozvao lugara T* Z*a kako da bi od njega tražio odobrenje za sječu šume da kasnije ne bi imao problema sa policijom. Takođe je istakao da je pet godina ranije izvšeno postavljanje mednika i na osnovu njih je jasno da je sječu vršio u svojoj šumi.</span>
</p>
<p class="p2"></p>
<p class="p2">
<span>Okrivljeni je  u završnoj riječi  ostao pri iznijetoj odbrani ističući da nije počinio predmetno krivično djelo, zbog čega je  predložio sudu da ga oslobodi od optužbe.</span>
</p>
<p class="p2"></p>
<p class="p2">
<span>Sud je u dokaznom postupku saslušao svjedoka T* Z*na i vještaka geodetske struke Ke* V*, pročitao zapisnik o uviđaju istražnog sudije Osnovnog Suda u Nikšiću od 11.05.2012. godine i pročitao izvod iz kaznene evidencije za okrivljenog.</span>
</p>
<p class="p2"></p>
<p class="p2">
<span>Svjedok T* Z* naveo je u svom  iskazu pred istražnim sudijom da radi kao lugar u Upravi za šume Pljevlja, zadužen za reon Vojnik, da je dana 19.11.2010. godine obavješten od šumarskog inspektora S* R*a da je u mjestu Savski Katun izvršena bespravna sječa šume, pa je nakon toga pošao na lice mjesta i zatekao 22 komada panjeva posječenih bukovih stabala i to je zapisnički konstatovao. Što se tiče ovog slučaja okrivljeni ga je pozvao telefonom i rekao mu da će da posječe izvjesnu količinu bukovih stabala u Savskom Katunu i tražio je od njega odobrenje koje on nije mogao dati zbog toga što Uprava za šume nije izvršila doznaku na tom području. Sa sigurnošću ne može da tvrdi da se u konkretnom slučaju radi o državnoj šumi, obzirom da se dio na kom je obavljena sječa nalazi desetak metara od kuće okrivljenog. </span>
</p>
<p class="p2"></p>
<p class="p2">
<span>Svjedok T*Z* naveo je u svom  iskazu na glavnom pretresu da Savski Katun predstavlja enklavu unutar državne šume i da na tom dijelu ne postoje međnji znakovi koji bi razdvajali privatnu od državne šume od kada on radi kao lugar, tako da se nije moglo ustanoviti ko je vlasnik mjesta gdje je sječa izvršena.  Na osnovu kazivanja šumskog inspektora S* R*na napisao  je prijavu za šumsku krivicu protiv okrivljenog, a sam S* mu je prvog dana kazao da je sječa obavljena na privatnoj šumi, da bi narednog dana donio kartu na osnovu koje mu je rekao da je jedan dio sječe obavljen u državnoj šumi. Okrivljeni ga je bio pozvao telefonom kako bi dobio odobrenje za sječu drva, što predstavlja redovnu proceduru i kada se vrši sječa drva na sopstvenoj imovini.</span>
</p>
<p class="p2"></p>
<p class="p2">
<span>Zapisnikom o uviđaju istražnog sudije Osnovnog Suda u Nikšiću od 11.05.2012. godine konstatovano je da je na licu mjesta, u prisustvu vještaka geodetske struke Ke* V*e izvršena identifikacija parcele na kojoj je 19.11.2010. godine obavljena sječa stabala, da se ista nalazi u mjestu Savski Katun na planini Vojnik, da je mjesto sječe u neposrednoj blizini kolibe, katuna i livade u vlasništvu T* M*a, neposredno ispod šumskog puta koji vodi prema mjestu zv.Bećov pod.</span>
</p>
<p class="p2"></p>
<p class="p2">
<span>Nalazom i mišljenjem vještaka geodetske struke K* V*e navedeno je da je sječa stabala izvršena na dijelu parcele br.291 /koja je po kulturi šuma 3 klase/ i  parcele 267/ po kulturi nekategorisani put/,da se parcela na kojoj je izvršena sječa šume graniči sa sjevero-istoka putem, sa sjevera i zapada sa imovinom okrivljenog i sa juga parcelom br.267-put, da je upisana u listu nepokretnosti br.14 KO Jasenovo Polje na ime Direkcija šuma Crne Gore. Na dijelu parcele broj 291 izvršena je sječa šume u površini 29 m2 i dijelu parcele broj 267 u površini 8,80m2 a mjesto sječe nalazi se na granici katastarske parcele broj 263 koja je upisana u listu nepokretnosti broj 78 KO Jasenovo Polje na ime T* V* M*o. </span>
</p>
<p class="p2"></p>
<p class="p2">
<span>Vještak K*ć V* navela je u svom iskazu na glavnom pretresu da u cjelosti ostaje pri nalazu i mišljenju ističući da kada je obavljen uviđaj u prisustvu istražnog sudije, lugara i nje, nije bilo oznaka koje bi pokazivale granicu između državne šume i šume okrivljenog, kao i da je sječa obavljena na parcelama koje su  neposredno uz imovinu okrivljenog.</span>
</p>
<p class="p2"></p>
<p class="p8">
<span>Sud je našao da nema dokaza da je okrivljeni T* M*o dana 19.11.2010.g., u Nikšiću, u državnoj šumi u šumskom kompleksu Vojnik, u mjestu zvanom Savski katun, kojim područjem gazduje Uprava za šume Pljevlja Područna jedinica Nikšić, radi krađe oborio 22 bukova stable ukupne drvne mase 3,20 m3, kojim radnjama bi ostvario sva bitna obilježja krivičnog djela  šumska kradja iz čl. 324 st.1 KZ-a.</span>
</p>
<p class="p2"></p>
<p class="p2">
<span>Nesporno je da je okrivljeni T* M*o dana 19.11.2010. godine u mjestu Savski Katun izvršio sječu 22 bukova stabla, ukupne drvne mase 3,20 m3. Prednje ni sam okrivljeni T* M*o ne osporava, a i u skladu je sa kazivanjem svjedoka T*ć Z*a koji je naveo da je kao lugar Šumske uprave, pronašao 22 panja, pri čemu se radilo o količini od 3,20 m3. </span>
</p>
<p class="p2"></p>
<p class="p2">
<span>Imajući u vidu stručan i objektivan nalaz i mišljenje  vještaka geodetske struke Kec* V*e jasno je da je sječa izvršena na parcelama broj 291 i 267 koje  su upisane u posjedovnom listu broj 78 KO Jasenovo Polje na ime Direkcija šuma Crne Gore. Okrivljeni T* M*o tvrdi u svojoj odbrani da je mjesto gdje je obavio sječu u njegovom vlasništvu, pa je sporno je da li je okrivljeni T* M*o znao da vrši sječu u  šumi koja je vlasništvo države ili je zaista djelovao rukovođen mišlju da je posrijedi njegova privatna šuma.</span>
</p>
<p class="p2"></p>
<p class="p2">
<span>Član 324 st. 1 KZ propisuje da šumsku krađu čini onaj ko radi krađe obori u šumi, parku ili drvoredu jedno ili više stabala, pri čemu je količina oborenog drveta veća od jednog kubnog metra. </span>
</p>
<p class="p2"></p>
<p class="p2">
<span>Dakle, da bi se moglo zaključiti da je neko lice počinilo krivično djelo šumska krađa iz čl. 324 KZ potrebno je da ta osoba djeluje umišljajno, u namjeri krađe – da je svjesna da obara u tuđoj šumi stabla u namjeri prisvajanja istih i pribavljanja sebi na taj način protivpravne imovinske koristi.</span>
</p>
<p class="p2"></p>
<p class="p2">
<span>Sud nalazi da nije dokazano na nesporan način da je na strani okrivljenog T* M*a postojao umišljaj za izvršenje krivičnog djela, jer nije dokazano da je bio svjestan da vrši sječu u državnoj šumi , pa samim time i nema dokaza da je sječu vršio radi krađe.</span>
</p>
<p class="p2"></p>
<p class="p2">
<span>I okrivljeni T* M*o i svjedok Ta* Z*an navode da je okrivljeni telefonom pozvao svjedoka Ta*ć Zo*-lugara i zatražio odobrenje za sječu a  takvo odobrenje je po kazivanju svjedoka neophodno dobiti i kada se sjeku drva koja pripadaju privatnim vlasnicima. Teško je zamisliti da bi okrivljeni ako je već svjestan da obara stabla u tuđoj šumi, prethodno obavijestio o tome službeno lice koje vrši nadzor nad šumskim kompleksom, jer bi to značilo da obavještava državne organe o svom vršenju krivičnog djela na štetu države.</span>
</p>
<p class="p2"></p>
<p class="p2">
<span>Nadalje, iz kazivanja svjedoka T* Z*a i sudskog vještaka Ke* V* jasno proizilazi da međni znakovi koji bi razgraničili imovinu okrivljenog od državne šume, nisu postojali u momentu izvršenja sječe drva. </span>
</p>
<p class="p2"></p>
<p class="p2">
<span>Šta više, ni sam sjedok T* Z* koji je lugar na tom području, ne zna koji dio susjednih parcela pripada okrivljenom a koji Direkciji šume Crna Gora. Isti svedok je napomenuo da je prijavu za šumsku krivicu napisao nakon dobijenog obavještenja od šumskog inspektora S*R*na, koji mu je najprije rekao da je sječa obavljena na privatnoj imovini, a da je kasnije donio kartu na osnovu koje mu je kazao da je dio sječe ipak izvršen u državnoj šumi. Dakle, ovim se potvrđuje da ni licima kojima je radna obaveza da čuvaju i štite državnu šumu nije bilo poznato koja sve imovina pripada Direkciji šume Crna Gora, tako da se ni od okrivljenog nije moglo očekivati da jasno razlikuje neobilježene nepokretnosti obrasle šumom ,bez obzira što mu se nalaze u blizini kuće.  </span>
</p>
<p class="p2">
<span>                                                   </span>
</p>
<p class="p2">
<span>Dakle, iako je utvrđeno da je okrivljeni obavio kritičnog dana sječu na području koje je u državnom vlasništvu, po ocjeni suda nije dokazano da je isti bio svjestan činjenice da on sam nije titular vlasništva nad šumom u kojoj sječu obavlja, pa je okrivljenog valjalo osloboditi od optužbe.</span>
</p>
<p class="p2"></p>
<p class="p2">
<span>Sud je cijenio i ostale izvedene dokaze, pa je našao da su bez značaja za rješavanje ove pravne stvari.</span>
</p>
<p class="p2"></p>
<p class="p5">
<span>Kako je okrivljeni oslobođen od optužbe, shodno čl. 230 ZKP-a sud je odredio da će troškovi krivičnog postupka pasti na teret budžetskih sredstava suda. </span>
</p>
<p class="p2"></p>
<p class="p2">
<span>Iz iznijetih razloga, shodno čl. 373 st. 1 tač. 2 ZKP-a, odlučeno je kao u izreci presude.</span>
</p>
<p class="p9"></p>
<p class="p9">
<span>                     OSNOVNI SUD U NIKŠIĆU, dana 08.02.2013.g</span>
</p>
<p class="p9"></p>
<p class="p6">
<span>                            Zapisničar,                                              S U D I J A</span>
</p>
<p class="p9">
<span>             Ćuzović Plana  s.r.                                       Perović Ivan  s.r.   </span>
</p>
<p class="p2">
<span>      </span>
</p>
<p class="p2">
<span>                               ZA TAČNOST OTPRAVKA TVRDI:</span>
</p>
<p class="p6">
<span class="s2">                                                    </span><span>radnik suda.</span>
</p>
<p class="p2"></p>
<p class="p2">
<span>PRAVNA POUKA:  Protiv ove presude dozvoljena je žalba u roku od 8 dana</span>
</p>
<p class="p2">
<span>                                od dana prijema iste preko ovog SUDA VIŠEM SUDU</span>
</p>
<p class="p6">
<span>                                PODGORICA</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>                                </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p10"></p>
<p class="p10"></p>


</body>
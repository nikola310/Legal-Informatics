<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>			</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br. 176/11.</span>
</p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p1">
<span>	</span><span class="s1">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po  optužnom predlogu Osnovnog Državnog Tužilaštva iz Rožaja Kt.br.192/11. od 06.10.2011. godine, protiv okrivljenog Dž. F. iz s. Bać, opština Rožaje, zbog  produženog krivičnog djela šumska kradja iz čl. 324.st.1. u vezi čl. 49. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja i okrivljenog, dana 24.10.2011. godine, donio je i javno objavio</span>
</p>
<p class="p2"></p>
<p class="p2">
<span>				P R E S U D U</span>
</p>
<p class="p2"></p>
<p class="p2">
<span>	Okrivljeni DŽ. F., JMBG ., od oca M. i majke V., rodj. N., rodjen ..godine, u s. Bać, opština Rožaje, gdje i živi, drž. CG, razumije crnogorski jezik, koji mu je i maternji, pismen, završio osnovnu školu, nezapošljen, oženjen, otac dvoje djece, siromašnog imovnog stanja, osudjivan presudom Opštinskog suda u Tutinu K.br.46/05. od 22.4.2005. godine, zbog krivičnog djela iz čl. 147.st.1. KZ RS, na novčanu kaznu u iznosu od 6.000 dinara.</span>
</p>
<p class="p2"></p>
<p class="p2">
<span>				</span>
</p>
<p class="p2">
<span>				K R I V   J E</span>
</p>
<p class="p2">
<span>	Što je:</span>
</p>
<p class="p2">
<span>	dana 05.9.2011. godine, u mjestu zv. "Nekov do" opština Rožaje, radi kradje oborio u državnoj šumi jedno bukovo stablo u kubnoj masi od 1,49 m3, pričinivši time štetu Upravi za šume Pljevlja- Područnoj jednici Rožaje,</span>
</p>
<p class="p2">
<span>	dana 11.09.2011. godine, u mjestu zv. "Nekov do" opština Rožaje, radi kradje oborio u državnoj šumi jedno bukovo stablo u kubnoj masi od 1,52 m3, pričinivši time štetu Upravi za šume Pljevlja-Područnoj jedinici Rožaje,</span>
</p>
<p class="p2">
<span>	dana 19.09.2011. godine, u mjestu zv."Nekov do" opština Rožaje, radi kradje oborio u državnoj šumi jedno bukovo stablo u kubnoj masi od 1,37 m3, pričinivši time štetu Upravi za šume Pljevlja- Područnoj jedinici Rožaje,</span>
</p>
<p class="p2">
<span>	-čime je izvršio krivično djelo šumska kradja u produženom trajanju  iz čl. 324.st.1. u vezi čl. 49. Krivičnog Zakonika.</span>
</p>
<p class="p2">
<span>	Pa mu sud na osnovu pomenutog zakonskog propisa, primjenom čl. 4.13.15.32.36.39. 42.52.53. Krivičnog Zakonika i čl. 226.229.239.st.2. i 374. Zakonika o Krivičnom Postupku   i z r i č e</span>
</p>
<p class="p2"></p>
<p class="p2">
<span>				USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se ista neće izvršiti ukoliko osudjeni u roku od jedne godine dana ne izvrši novo krivično djelo.</span>
</p>
<p class="p2">
<span>	Da plati ovom sudu na ime troškova krivičnog postupka - paušala iznos od 40 eura,  u roku od 15 dana po pravnosnažnosti ove presude.</span>
</p>
<p class="p2">
<span>	Oštećena Uprava za šume Pljevlja - Područna jedinica Rožaje, radi ostvarivanja odštetnog zahtjeva upućuje se na gradjansku parnicu,   i</span>
</p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 200 (dvijestotine) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu  u ovom roku sud će istu zamijeniti kaznom zatvora tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.192/11. od  06.10.2011. godine, protiv okrivljenog Dž. F. iz s. Baća, opština Rožaje, zbog produženog krivičnog djela šumska kradja iz čl. 324.st.1. KZ.</span>
</p>
<p class="p2">
<span>	Na glavnom pretresu ODT istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud istom izrekne uslovnu osudu kojom će mu utvrditi kaznu zatvora u trajanju od 60 dana, uslovno za jednu  godinu i osuditi na novčanu kaznu u iznosu od 200 eura.</span>
</p>
<p class="p2">
<span>	Okrivljeni Dž. F. na glavnom pretresu izjavio je da djelimično priznaje izvršenje krivičnog djela i krivicu za krivično djelo za koje je optužen.</span>
</p>
<p class="p2">
<span>	U svojom odbrani istakao je: da je u pomenutom mjesu i naznačene dane izvršio obaranje predmetnih stabala koja su mu bila potrebna za ogrijevno drvo kod kuće. Smatra da je to mjesto u vlasništvu njegovog oca, a ne u državnom. Njegov otac na tom mjestu posjeduje šumu zv. "Nekov do" koja graniči sa državnom šumom. Postoje oznake na stablima koje predstavljaju graničnu liniju, tako da je obaranje svih stabala po tim oznakama izvršio u njihovoj šumi. Šumar ga je zatekao na licu mjesta i kazao mu da je sječa izvršena u državnoj, a ne u privatnoj šumi. Otac mu je pokazao graničnu liniju njegove šume sa državnom, tako da je stabla oborio u njihovoj šumi. Na tom mjestu su i ranije vršili sječu stabala.</span>
</p>
<p class="p2">
<span>	Na glavnom pretresu sud je izveo dokaze saslušanjem u svojstvu svjedoka K. A., pročitao zapisnik o izvršenom pregledu čuvara šuma br. 6/2011. od 05.9.2011. godine i pročitao izvod iz kaznene evidencije na ime okrivljenog. </span>
</p>
<p class="p2">
<span>	Svjedok K. A. istakao je: da radi kao čuvar šuma na teretnu kojem pripada i mjesto zv. "Nekov do". Na tom mjestu dobro su mu poznate granične linije jer radi više od 30 godina na istom mjestu kao čuvar šuma. Prilikom obilaska terena dana 05.9. ove godine na tom mjestu okrivljeni je oborio jedno bukovo stablo kubne mase 1,49 m3 i zatekao ga je da istu prevozi na traktoru. Okrivljeni mu je kazao da je mjesto gdje je stabla oborio u njegovom vlasništvu. Na licu mjesta je pronašao panj od oborenog stabla koji je premjerio. </span>
</p>
<p class="p2">
<span>	Dana 11.9. ove godine, zatekao je okrivljenog na šumskom putu u blizini mjesta zv. "Nekov do" kako popravlja traktor. Kazao mu je da je pošao da uzme drva. Kada se vraćao sa terena čuo je zvuk motorne testere i u pomeutom mjestu našao je panj od bukovog stabla oborenog tog dana, a gradja odvučena na traktoru.  Kubna masa je iznosila 1,52 m3. Stablo je oborio okrivljeni i gradju uzeo. </span>
</p>
<p class="p2">
<span>	Dana 19.9. ove godine na istom mjestu okrivljeni je oborio jedno stablo bukovo i gradju odvezao na traktoru. Kubna masa je iznosila 1,37 m3. Poznato mu je da je na tom mjestu otac okrivljenog izvršio povraćaj poljoprivrednog zemljišta prije nekoliko godina, ali ne i šumu. Na tom mjestu su otac okrivljenog i njegov istričevi vršili sječu gradje, tako da je protiv istih podnosio prijave, za šta su i osudjivani, jer je utvrdjeno da je mjesto sječe u državnom vlasništvu. Prilkom povraćaja poljoprivrednog zemljišta koje graniči sa državnom šumom, šumska uprava je pogrešno postavila oznake po kojima je mjesto sječe pripalo u privatnom vlasništvu.  Isti su nastavili da vrše sječu u toj šumi, po tim oznakama zbog čega im je podnosio prijave, ali je izlaskom suda na lice mjesta u tim predmetima utvrdjeno da je šuma u državnom vlasništvu. Otac okrivljenog i njegov stric nijesu dozvolili da se pogrešno postavljene oznake uklone sa stabala, tako da iste i dalje postoje, ali one ne predstavljaju graničnu liniju. Ocu okrivljenog je dobro poznato da ta šuma ne pripada njihovom vlasništvu, te je po njegovoj procjeni isti nagovorio okrivljenog da izvrši obaranje predmetnih stabala. Okrivljenog je dana 05.9. ove godine upozorio da ne vrši sječu u toj šumi jer ista nije njihovo  vlasništvo, nakon čega je isti još u dva navrata oborio stabla, za šta mu je podnio prijave.</span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima pa je na osnovu takve ocjene utvrdio činjenično stanje opisano u izreci ove presude. </span>
</p>
<p class="p2">
<span>	Utvrdjeno činjenično stanje proizilazi iz iskaza svjedoka A., čiji je iskaz sud u cjelosti prihvatio kao tačan, objektivan i kao takav saglasan sa ostalim izvedenim dokazima, a u  odlučnim činjenicama i sa iskazom okrivljenog. </span>
</p>
<p class="p2">
<span>	Iz iskaza ovog svjedoka se vidi da je on u pomenute dane našao oborena stabla u šumi zv. "Nekov do", za koja je utvrdio da ih je oborio okrivljeni i gradju odvezao na traktoru. Da je dana 05.9. upozorio okrivljenog da je mjesto sječe u državnom vlasništvu, a ne u njihovom, pošto je okrivljeni govorio da je to njihova šuma. Na tom mjestu su mu dobro poznate granične linije jer radi više od 30 godina kao čuvar šuma i zna da je mjesto sječe u državnom vlasništvu. Na tom mjestu su pogrešno postavljene granične oznake na stablima od strane šumske uprave. Kada je otac okrivljenog ranije vršio sječu u toj šumi, protiv istog je podnosio prijave i izlaskom suda na lice mjesta je utvrdjeno da je mjesto sječe u državnom vlasništvu, a ne u privatnom. Otac okrivljenog nije dozvolio da se pogrešno postavljene oznake sa stabala uklone, tako da iste i sada stoje, ali ne predstavljaju graničnu liniju. Njegov iskaz je u cjelosti potvrdjen ostalim izvedenim dokazima koje je sud takodje prihvatio, a u odlučnim činjenicama  je potvrdjen i iskazom okrivljenog.</span>
</p>
<p class="p2">
<span>	Okrivljeni ne spori činjenicu da je oborio predmetan stabla u naznačenom mjestu i ista odvezao na traktoru do kuće. Njegov iskaz u ovom dijelu sud je prihvatio i isti uzeo kao dokaz jer je u svemu potvrdjen izvedenim dokazima. Medjutim, njegov iskaz u dijelu koji se odnosi da je mjesto sječe u vlasništvu njegovog oca, koji mu je pokazao graničnu liniju ranije na tom mjestu, sud nije mogao prihvatiti jer je isti u ovom dijelu usmjeren ka izbjegavanju krivičnopravne odgovornosti i suprotan je izvedenim dokazima. Naime, iz iskaza svjedoka čuvara šuma A. se vidi da je okrivljeni dana 05.9.2011. godine kada je zatečen u obaranju stabala u ovom mjestu upozoren da je šuma u državnom vlasništvu, a ne u privatnom, nakon čega je isti još u dva navrata na tom mjestu oborio predmetna stabla. Osim toga istom je poznato da je i protiv njegovog oca čuvar šuma podnosio prijave za ranije sječe i da je utvrdjeno da mjesto sječe ne pripada privatnom već državnom vlasništvu. </span>
</p>
<p class="p2">
<span>	Iz utvrdjenog činjeničnog stanja sud je našao da su u radnjama okrivljenog sadržani svi bitni elementi  produženog krivičnog djela šumske kradje iz čl. 324.st.1. u vezi čl. 49. KZ izvršenog na način, vrijeme i mjestu kako je to činjenično opisano u izreci presude. Naime, okrivljeni je u namjeri kradje u državnoj šumi zv. "Nekov do" na istom  mjestu nemajući ovlašćenje nadležnog organa dana 05.9.2011. godine, oborio u namjeri kradje jedno bukovo stablo u kubnoj masi od 1,49 m3, dana  11.9.2011. godine  u namjeri kradje oborio jedno bukovo stablo u kubnoj masi od 1,52 m3, i dana 19.9.2011. godine u namjeri kradje oborio jedno bukovo stablo u kubnoj masi od 1,37 m3, te imajući u vidu da se radi o istovrsnom krivičnom djelu, koja su izvršena u kratkom vremenskom periodu i jedinstvenom umišljaju, sud je istog za izvršeno krivično djelo u produženom trajanju oglasio krivim, pošto je našao da nema elemenata koji bi isljučivali njegovu krivičnopravnu odgovornost.</span>
</p>
<p class="p2">
<span>	Cijeneći psihički odnos okrivljenog prema izvršenom krivičnom djelu sud je našao da je okrivljeni ovo krivično djelo izvršio sa umišljajem obzirom da je bio svjestan da mjesto sječe ne pripada u vlasništvu njegovog oca, već u državnom, da nema odobrenje od nadležnog organa za obaranje predmetnih stabala, te je pristao na izvršenje ovog krivičnog djela za koje je krivičnopravno i odgovoran.</span>
</p>
<p class="p2">
<span>	Za izvršeno produženo krivično djelo šumske kradje iz čl. 324.st.1. u vezi čl. 49. KZ sud je okrivljenom imajući u vidu kumulativnu propisanost kazni u Zakonu za ovo krivično djelo, izrekao uslovnu osudu utvrdjujući mu pri tom kaznu zatvora u trajanju od 60 dana i istovremeno odredjujući da se ista neće izvršiti ukoliko u roku od jedne godine dana ne izvrši novo krivično djelo i osudio ga na novčanu kaznu u iznosu od 200 eura.</span>
</p>
<p class="p2">
<span>	Prilikom izricanja uslovne osude kao krivične sankcije i osude na novčanu kaznu okrivljenom, sud je imao u vidu ličnost izvršioca ovog krivičnog djela, njegov odnos prema izvršenom krivičnom djelu, dosadašnje vladanje, njegove lične i materijalne prilike, pobude iz kojih je izvršio ovo krivično djelo, pa mu je sud u tom smislu vodeći računa o svrsi uslovne osude u okviru opšte svrhe krivičnih sankcija izrekao uslovnu osudu ubijedjen da će se upozorenjem uz prijetnju kaznom dovoljno uticati na okrivljenog da više ne vrši krivična djela. Cijeneći naprijed istaknute okolnosti kao olakšavajuće, a u nedostatku otežavajućih okolnosti,obzirom na protek vremena od ranije osude koja mu nije cijenjena kao otežavajuća okolnost, sud je istog osudio na novčanu kaznu u iznosu od 200 eura, ubijedjen da će se sa istom postići svrha kažanjavanja iz čl. 4. u vezi čl. 32. KZ.</span>
</p>
<p class="p2">
<span>	U smislu čl. 226.i 229. ZKP, sud je obavezao okrivljenog da plati ovom sudu na ime troškova krivičnog postupka, paušala iznos od 40 eura, imajući u vidu trajanje i složenost krivičnog postupka.</span>
</p>
<p class="p2">
<span>	U smislu čl. 239.st.2. ZKP oštećena Uprava za šume Pljevlja, Područna jedinica Rožaje  radi ostvarivanja odštetnog zahtjeva upućuje se na gradjansku parnicu. Ovo sa razloga što oštećeni do završetka  glavnog pretresa nije postavio odštetni zahtjev tako da sud nije raspolagao sa podacima  u pogledu odlučivanja o istom. </span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 24.10.2011.g.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.						Camić Zahit s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se</span>
</p>
<p class="p2">
<span>izjaviti žalba u roku od 8 dana od dana prijema </span>
</p>
<p class="p2">
<span>istog, Višem sudu u Bijelom Polju, a preko ovog suda.</span>
</p>
<p class="p2">
<span>	</span>
</p>
<p class="p3"></p>
<p class="p3"></p>


</body>
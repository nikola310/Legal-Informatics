<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt;font-family:'Times New Roman'}
.span2{;font-size:11pt;font-family:'Times New Roman';font-style:italic }
.span3{;font-size:11pt}
.span4{;font-size:11pt;font-weight:800;font-style:italic }
.span5{;font-size:11pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<li style="text-align:center;">
<span class="span1"></span>
</li>
<li style="text-align:right">
<span class="span2">K. br. 19/15</span>
</li>
<li style="text-align:center;">
<span class="span2">U IME CRNE GORE </span>
</li>
<p>&nbsp;</p>
<p>
<span class="span3"></span>
</p>
<p>
<span class="span3">OSNOVNI SUD U ŽABLJAKU, kao prvostepeni krivični, po predsjedniku suda Anđelić Mihailu, uz sudjelovanje namještenika Taušanović Jelene  kao zapisničara, u krivičnom predmetu protiv okrivljenog  D</span><span class="span3">.</span><span class="span3"> D</span><span class="span3">.</span><span class="span3"> iz sela M</span><span class="span3">.</span><span class="span3"> C</span><span class="span3">.</span><span class="span3"> G</span><span class="span3">.</span><span class="span3"> - Opština Ž</span><span class="span3">.</span><span class="span3">, zbog krivičnog djela Teška tjelesna povreda iz čl.151 st. 1 KZ CG, po optužnom predlogu Osnovnog državnog tužioca iz Pljevalja  Kt. br. 56/15 od 14.05.2015. godine, nakon održanog usmenog, javnog i glavnog pretresa u prisustvu Zamjenika ODT Golubović Sanje, okrivljenog i oštećenog,  donio je i javno objavio dana 04. 06. 2015. godine </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span4">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span3">Okrivljeni D</span><span class="span3">.</span><span class="span3"> D</span><span class="span3">.</span><span class="span3">, od oca N</span><span class="span3">.</span><span class="span3"> i majke C</span><span class="span3">.</span><span class="span3">, rođene Ž</span><span class="span3">.</span><span class="span3">, rođen </span><span class="span3">...</span><span class="span3">. godine u mjestu M</span><span class="span3">.</span><span class="span3"> C</span><span class="span3">.</span><span class="span3"> G</span><span class="span3">.</span><span class="span3"> -  Opština Ž</span><span class="span3">.</span><span class="span3">,  JMB </span><span class="span3">...</span><span class="span3">, sa prebivalištem  u mjestu rođenja, državljanin Crne Gore, završio srednju školu, penzioner, lošeg imovnog stanja,  govori srpsko - hrvatskim jezikom, razumije crnogorski, oženjen, otac četvoro punoljetne djece, ranije neosuđivan, ne nalazi se pod istragom za drugo krivično djelo</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span4">K r i v   j e</span>
</p>
<p>
<span class="span3"></span><span class="span4">Što je</span><span class="span4"></span>
</p>
<p>&nbsp;</p>
<p>
<span class="span3"> Dana  17.10.2014. godine, oko 10:30 h, u mjestu M</span><span class="span3">.</span><span class="span3"> C</span><span class="span3">.</span><span class="span3"> G</span><span class="span3">.</span><span class="span3">, Opština Ž</span><span class="span3">.</span><span class="span3">, svjestan svog djela, čije je izvršenje htio, znajući da je njegovo djelo zabranjeno teško tjelesno povrijedio oštećenog D</span><span class="span3">.</span><span class="span3"> G</span><span class="span3">.</span><span class="span3">, na način što je oštećenog gađao kamenjem i udario kamenicom u predio ličnog dijela glave sa lijeve strane - lijevi jagodični predio, gornjevilični sinus lijeve gornjevilične kosti lica, a potom kamenicom i u podlakticu lijeve ruke, nanijevši mu tom prilikom tešku tjelesnu povredu u vidu nagnječene kože i mekog podkožnog tkiva lijevog jagodičnog predjela, preloma prednjeg i zadnjeg zida gornjeviličnog sinusa lijeve gornjevilične kosti lica sa oštećenjem krvnih sudova mekog tkiva tog dijela lica i krvnih sudova kosti zida sinusa u meko okolno tkivo oko sinusa, te dvostrukog preloma slepoočnog nastavka lijeve jagodične kosti i oguljotinu kože spoljašnje strane podlaktice lijeve ruke,   </span>
</p>
<p>&nbsp;</p>
<p>
<span class="span3">             -čime je izvršio  krivično djelo Teška tjelesna povreda iz čl.  151 st. 1 Krivičnog zakonika Crne Gore ( KZ CG),    </span>
</p>
<p>&nbsp;</p>
<li>
<span class="span3">   pa mu  sud primjenom navedenog zakonskog propisa i čl. 4, 5, 13, 15, 32, 36, 42, čl.52, 53 i 54 KZ CG  i čl. 226 st.2 tačka 9 i st.3, čl.229 i čl. 374 Zakonika o krivičnom postupku (ZKP-a) </span><span class="span5">,     i  z  r  i  č  e</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span5">USLOVNU OSUDU</span>
</li>
<p>&nbsp;</p>
<li>
<span class="span3">Sa kojom mu utvrdjuje kaznu zatvora u trajanju od  </span><span class="span5">6 (šest) mjeseci</span><span class="span3"> i istovremeno odredjuje  da se ova kazna neće izvršiti ako osudjeni  u roku od </span><span class="span5">tri godine</span><span class="span3"> ne učini novo krivično djelo. </span>
</li>
<p>
<span class="span3">Okrivljeni  je dužan platiti  sudu  troškove krivičnog postupka u iznosu od 60,50 €  na </span><span class="span3"> žiro-račun Osnovnog suda u Žabljaku br.505 – 10497 - 08 </span><span class="span3">u roku od 15 dana po pravosnažnosti presude, dok se oslobađa plaćanja  paušala.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span5">O b r a z l o ž e nj e</span>
</p>
<p>&nbsp;</p>
<p>
<span class="span3">ODT iz Pljevalja   u optužnom predlogu Kt. br. 56/15 od 14. 05.2015. godine, dajući opis radnje izvršenja pravno je ocijenio  da je okrivljeni počinio krivično djelo Teška tjelesna povreda iz čl. 151 st. 1  KZ CG, na način, mjesto i u vrijeme kako je to bliže opisano izrekom presude, predlažući da se okrivljeni nakon održanog pretresa za počinjeno djelo oglasi krivim i osudi po zakonu. </span>
</p>
<p>
<span class="span3">Oštećeni  se pridružio predlogu ODT- a za krivično gonjenje okrivljenog.</span>
</p>
<p>
<span class="span3"></span><span class="span3">Okrivljeni u svojoj odbrani u predhodnom postupku na zapisniku pred ODT od 13.11.2014. godine i  na glavnom pretresu nije priznao krivicu za počinjeno krivično djelo </span><span class="span3">na način mjesto i vrijeme kako je bliže označio ODT iz Pljevalja u  optužnom predlogu i posebno je ukazao, da je djelo koje mu je stavljeno na teret učinio u samoodbrani,  stim što pojašnjava, da uopšte ne spori da se gornji događaj desio 17.10.2014. godine, te  da nije sporno ni da je oštećenog kritične prilike gađao kamenjem i ne isključuje mogućnost da mu je nanio povrede ali o kojim se povredama tačno radilo on ne može da zna, misli da nijesu ove težine o kojima govori medicinska dokumentacija oštećenog, pa dalje, da je kamenje uzimao sa zemlje i gađao oštećenog u samoodbrani i da mu je veoma teško zbog čega se nalazi pred sudom jer je na drugoj strani njegov rođeni brat u svojstvu oštećenog a njih dvojica su inače u veoma netrpeljivim odnosima duži vremenski period i da je bilo raznih stvari oko kojih su se sporili, dodajući da se kritičnog dana odigrao  sukob između njih dvojice i da nije bilo ni jednog svjedoka koji bi mogao potvrditi navode jednog ili drugog, da iako ima 74 godine a oštećeni 80 godina , okrivljeni je kritične prilike želio izbjeći sukob i bježao je u pravcu svoje kuće a udaljavajući se od oštećenog, koji je išao za njim dok mu je okrivljeni  stalno  govorio "G</span><span class="span3">.</span><span class="span3"> odbij se od mene bez grdila moga i tvoga" a oštećeni  je nastavljao da se kreće prema njemu upućujući mu riječi "Nej, što si živio živio si". Nadalje je ukazao, da je oštećeni  kritične prilike a prije sukoba  išao seoskim  putem i  na ramenu je nosio neko kolje, a držao  je sjekiru u ruci, i isti  se nalazio udaljen od njega na nekih 10 metara, pa da je u jednom momentu oštećeni  zbacio kolje sa sebe i jedan manji kočić,  dužine 50 - 60 cm , bacio prema njemu  ali ga  nije pogodio nakon čega je okrivljeni  podigao sa zemlje nekoliko kamenova veličine kruške, odnosno jabuke i u samoodbrani ga gađao u namjeri da ga  pogodi,tj.  da bi sebe odbranio, a istovremeno sa njim i oštećeni je počeo njega gađati kamenjem, dodajući da ne može da se izjasni da li  je tom prilikom oštećenog pogodio, da je sukob trajao kratko vrijeme, pa da je nakon toga okrivljeni otišao sa lica mjesta u svoju kuću a oštećeni je pošao u pravcu kuće M</span><span class="span3">.</span><span class="span3"> D</span><span class="span3">.</span><span class="span3"> i D</span><span class="span3">.</span><span class="span3"> M</span><span class="span3">.</span><span class="span3">, pretpostavlja da pozove policiju. Konačno je ukazao, da i prije a i poslije ovog događaja njemu je oštećeni stalno prijetio, jednostavno ga nije ostavljao na miru, a da je posle ovoga događaja on  telefonskim putem pozvao policiju da ih obavijesti o događaju. U završnoj riječi je izjavio da se ne osjeća krivim i da smatra da je djelo učinio u samoodbrani.</span>
</p>
<p>
<span class="span3">Sud je u dokaznom postupku proveo dokaze: saslušao svjedoka – oštećenog  D</span><span class="span3">.</span><span class="span3"> G</span><span class="span3">.</span><span class="span3">, te pročitao izvještaj  jedinice za HMP u Ž</span><span class="span3">.</span><span class="span3"> na ime D</span><span class="span3">.</span><span class="span3"> G</span><span class="span3">.</span><span class="span3"> od 17.10.2014. godine, izvršio uvid u original medicinsku dokumentaciju i to: izvještaj ljekara specijaliste KC - Urgentni centar br. protokola 21906 od 20.10.2014. godine, br. protokola 21906 od 20.10.2014. godine potpisan od dr. Š</span><span class="span3">.</span><span class="span3"> i dr. Š</span><span class="span3">.</span><span class="span3">, br. protokola 2943 od 20.10.2014. godine potpisan od dr. Đ</span><span class="span3">.</span><span class="span3">, izvršio uvid u CT nalaz KC - Centar za radiološku diagnostiku od 20.10.2014. godine potpisan od dr. S</span><span class="span3">.</span><span class="span3"> Č</span><span class="span3">.</span><span class="span3">, na saglasan predlog stranaka pročitao iskaz svjedoka D</span><span class="span3">.</span><span class="span3"> M</span><span class="span3">.</span><span class="span3">dat na zapisniku Kt.br.263/14 od 13.11.2014. godine pred ODT, pročitao nalaz i mišljenje sudskog vještaka medicinske struke dr. B</span><span class="span3">.</span><span class="span3"> B</span><span class="span3">.</span><span class="span3"> od 24.12.2014. godine, izvršio uvid u spise predmeta OS u Ž</span><span class="span3">.</span><span class="span3"> K.br.53/14 a posebno presudu K.br.53/14 od 18.05.2015. godine, te izvršio uvid u izvod iz KE br.22/15 za okrivljenog. Sud u dokaznom postupku nije proveo dokaz neposrednog saslušanja  vještaka medicinske struke  B</span><span class="span3">.</span><span class="span3"> Dr. </span><span class="span3">.</span><span class="span3">, obzirom na odustanak ODT od predloga sa čim su saglasni okrivljeni i oštećeni, a gornje imajući u vidu da nije bilo primjedbi na pismeni nalaz i mišljenje ovoga vještaka. </span>
</p>
<p>
<span class="span3">Iz iskaza svjedoka oštećenog  D</span><span class="span3">.</span><span class="span3"> G</span><span class="span3">.</span><span class="span3"> proizilazi, da je sa bratom tj. okrivljenim u lošim odnosima i to i prije ovog događaja a radilo se o određenim imovinskim sporovima, da se kritični događaj desio  17.10.2014. godine oko 10,30h, na M</span><span class="span3">.</span><span class="span3"> C</span><span class="span3">.</span><span class="span3">G</span><span class="span3">.</span><span class="span3"> gdje žive obojica, da su im kuće  u blizini a obzirom da ima 81 godinu života i teško se kreće jer ima problem sa nogama, služi se sa štapom koji mu pomaže pri kretanju, da je kritičnog dana zbog potreba neke ograde oko kuće u obližnjoj šumi usjekao nekolika kolaca,  koliko se sjeća bili su dva duga i dva kratka kolca, kao i to da je kritične prilike nosio i  sjekiru koju je držao u ruci a kolje nosio na ramenu i kretao se seoskim putem. Nadalje je ukazao, da je u jednom momentu dok se kretao putem,  iza jedne gomile kamenja,  na 2 - 3 metra ispred njega,  iskočio njegov  brat  D</span><span class="span3">.</span><span class="span3"> D</span><span class="span3">.</span><span class="span3"> - okrivljeni, koji mu je kritičnom prilikom napravio zasjedu, i koji je  držeći kamenje u ruci počeo sa istim da ga gađa,  pa da ga je tom prilikom jednim kamenom pogodio u podlakticu lijeve ruke a drugim kamenom ga je pogodio u glavu, nakon čega je osjetio velike bolove, pa je tom prilikom  palo kolje  sa njegovih  ramena a sjekira mu je ostala u ruci  i zamalo nije izgubio svijest, ali da nije tom prilikom  izgovorio ni jednu riječ niti je uspio da reaguje, odnosno da nije ni mogao ni pokušati da udari nečim D</span><span class="span3">.</span><span class="span3">,  nakon čega se okrenuo  i otišao u pravcu svoje kuće. Takođe je ukazao da od udaraca kamenjem nije pao na zemlju ali je malo posrnuo i  ne može da se sjeti da li je D</span><span class="span3">.</span><span class="span3"> - okrivljeni kritične prilike uputio njemu bilo koju riječ. Dodaje da je bio sav krvav u predjelu glave a i odjeće - gornji dio mu je bio krvav i da je nakon toga odmah pošao da pozove i prijavi slučaj  policiji u Ž</span><span class="span3">.</span><span class="span3">, pa pošto nije mogao odmah naći telefon u svojoj kući otišao je  kod D</span><span class="span3">.</span><span class="span3"> M</span><span class="span3">.</span><span class="span3">, odnosno kod njegove sestre M</span><span class="span3">.</span><span class="span3"> </span><span class="span3">–</span><span class="span3"> B</span><span class="span3">.</span><span class="span3"> i ona je pozvala policiju, dodajući da je M</span><span class="span3">.</span><span class="span3"> vidio da je   bio sav krvav, pa ga je posle izvjesnog vremena M</span><span class="span3">.</span><span class="span3"> doveo  do njegove kuće. Nakon 1- 2 sata od događaja kod njega kući  došla je  policija iz Ž</span><span class="span3">.</span><span class="span3"> i sjeća se da su ih ispitivali kako se desio događaj, pregledali su i snimali lice mjesta gdje se događaj desio, da su ga nakon toga povezli u bolnicu  u Ž</span><span class="span3">.</span><span class="span3"> gdje ga je pregledala jedna doktorica i  o tome mu je izdala uvjerenje, nakon čega su ga otpustili kući, a predhodno  su mu u bolnici previli rane. Nakon dva dana poslije kritičnog događaja a tačno se nije mogao sjetiti proteka vremena, došao mu je sin i zet, a pošto se nije dobro osjećao i gubio je svijest, rekao im je da mora kod ljekara ponovo, pa obzirom da oni žive u D</span><span class="span3">.</span><span class="span3"> povezli su ga do KBC u P</span><span class="span3">.</span><span class="span3"> gdje su mu uradili precizne analize i rengen snimanja i o tome mu izdali medicinsku dokumentaciju, gdje su jasno konstatovali prelome u dijelu jagodične kosti, a jedan ljekar je predlagao i operaciju ali zbog njegovih godina je odustao  od toga, nakon čega su mu  dali terapiju i otpustili ga kući.</span><span class="span3">Sud je u cjelosti prihvatio iskaz  svjedoka - oštećenog i uzeo ga u podlogu svoje odluke a ovo  tim prije jer je on na jedan jasan, objektivan i istinit način   predstavio  ponašanje okrivljenog kritične prilike, koji iskaz svoju podlogu ima i u medicinskoj dokumentaciji i nalazu i mišljenju vještaka medicinske struke, iskazu svjedoka D</span><span class="span3">.</span><span class="span3"> M</span><span class="span3">.</span><span class="span3">,  kao i u fotodokumentaciji koju je uradila UP OB iz Ž</span><span class="span3">.</span><span class="span3">,  iz kojih dokaza jasno proizilazi kakve povrede je, koje težine i kojim načinom i  sredstvom, te po kojim djelovima tijela je oštećeni zadobio kritične prilike.</span>
</p>
<p>
<span class="span3">Iz iskaza svjedoka D</span><span class="span3">.</span><span class="span3"> M</span><span class="span3">.</span><span class="span3"> datog na zapisniku Kt.br.263/14 od 13.11.2014. godine pred ODT proizilazi, da je dana 17.10.2014. godine oko 11h došao kod njega kući oštećeni D</span><span class="span3">.</span><span class="span3"> G</span><span class="span3">.</span><span class="span3">, koji je bio krvav u predjelu lijevog oka i u predjelu ruku, pa dalje, da je od njega tražio da pozove policiju i hitnu pomoć, pa da je nakon što ga je  njegova majka upitala šta mu se desilo i zbog čega je krvav, G</span><span class="span3">.</span><span class="span3">  tj. oštećeni joj je rekao da ga je kamenom udario njegov brat D</span><span class="span3">.</span><span class="span3"> D</span><span class="span3">.</span><span class="span3">, pa  je ukazao,  da nije prisustvovao kritičnom događaju i da ne zna ko je koga udarao i zbog čega se dogodio incident između D</span><span class="span3">.</span><span class="span3"> G</span><span class="span3">.</span><span class="span3"> i D</span><span class="span3">.</span><span class="span3"> D</span><span class="span3">.</span><span class="span3"> a da je nakon toga G</span><span class="span3">.</span><span class="span3"> - oštećenog otpratio do njegove kuće i tu je sa njim sačekao dok nije došla policija.</span>
</p>
<p>
<span class="span3">Sud je prihvatio u cjelosti iskaz svjedoka D</span><span class="span3">.</span><span class="span3"> M</span><span class="span3">.</span><span class="span3"> kao jasan,  logičan i istinit a koji ima svoju podlogu i u medicinskoj dokumentaciji za oštećenog,  u kojoj su objektivizirane povrede oštećenog, te fotoelaboratu sa lica mjesta a posebno jer iz istog proizilazi, da su na licu mjesta službena lica policije, nakon događaja-odmah tj. istoga dana  notirala sve materijalne tragove koji su upućivali na koji način, i u kojim uslovima, odnosno na kojem mjestu  se događaj desio. </span>
</p>
<p>
<span class="span3">Iz  nalaza i mišljenja vještaka medicinske struke B</span><span class="span3">.</span><span class="span3"> Dr. B</span><span class="span3">.</span><span class="span3"> od 25.12. 2014. godine, izvještaja jedinice za HMP u Ž</span><span class="span3">.</span><span class="span3"> na ime D</span><span class="span3">.</span><span class="span3"> G</span><span class="span3">.</span><span class="span3"> od 17.10.2014. godine, izvještaja ljekara specijaliste KC - Urgentni centar br. protokola 21906 od 20.10.2014. godine, br. protokola 21906 od 20.10.2014. godine potpisanog od dr. Š</span><span class="span3">.</span><span class="span3"> i dr. Š</span><span class="span3">.</span><span class="span3">, br. protokola 2943 od 20.10.2014. godine potpisanog od dr. Đ</span><span class="span3">.</span><span class="span3">, iz  CT nalaza KC - Centra za radiološku diagnostiku od 20.10.2014. godine proizilazi, da je oštećeni dana 17.10.2014. godine pregledan od  strane ljekara HMP  na Ž</span><span class="span3">.</span><span class="span3"> i to zbog povrede glave i lijeve ruke, nakon čega je urađen rengenski snimak kostiju lica, pa da je nakon ovog pregleda upućen na dalje </span><span class="span3">liječenje kući, pa nadalje, da je 20 i 21.10.2014. godine oštećeni bio na pregledima kod ljekara specijalista (hirurga, neurohirurga, MFH  radiologa i oftamologa) KCCG u P</span><span class="span3">.</span><span class="span3">,  a nakon završenih ovih pregleda upućen na dalje liječenje kući, pa nadalje, da CT pregled ne pokazuje patološke promjene intrakranijalno, da postoji fraktura prednjeg i zadnjeg zida lijevog maksilarnog sinusa i temporalnog nastavka zigomatične kosti sa iste strane, pa dalje, da su prilikom urađenih pregleda ljekari konstatovali sledeće povrede i to: povredu ličnog dijela glave a u vidu nagnječene kože i mekog podkožnog tkiva lijevog jagodičnog predjela, te povreda u vidu preloma prednjeg i zadnjeg zida gornjeviličnog sinusa lijeve gornjevilične kosti lica sa oštećenjem krvnih sudova kako mekog tkiva tog dijela lica tako i krvnih sudova kosti zida sinusa, u meko okolno tkivo oko ovog sinusa i na kraju dvostrukog preloma slepoočnog nastavka lijeve jagodične kosti kojim se ova jagodična kost zglobljava sa lijevom slepoočnom kosti lobanje. Ova povreda je mogla nastati djelovanjem zamahnute, tupo-tvrde sile, ravne površine, srednjeg inteziteta djelovanja, koja je djelovala na glavu povrijeđenog u jednom navratu od naprijed, više sa lijeve strane i gotovo horizontalno u odnosu na uzdužnu osu glave povrijeđenog, tako da je ova povreda  mogla nastati djelovanjem zamahnute kamenice prikazane u fotodokumentaciji sudskih spisa, njenim ravnim zaobljenim dijelom, a ne može se isključiti i mogućnost nastanaka ove povrede i djelovanjem stisnute zamahnute šake ili neke slične sile opisanih karakteristika, tako da ova povreda predstavlja običnu tešku tjelesnu povredu.  Takođe je konstatovana i povreda podlaktice lijeve ruke a u vidu oguljotine kože njene spoljašne strane koja je nastala djelovanjem zamahnute tupo-tvrde sile, a u momentu kada je oštećeni spoljašnjom stranom podlaktice lijeve ruke bio okrenut ka toj sili, a ta sila je djelovala u jednom navratu dovodeći do oštećenja površinskog sloja kože i sitnih krvnih sudova kože, te izlaska manje količine krvnog sadržaja sa površine oguljotine a u spoljašnju sredinu, tako da je povreda mogla nastati djelovanjem zamahnute kamenice ili slične sile opisanih karakteristika tako da ova povreda predstavlja laku tjelesnu povredu, dok u zbiru ove povrede predstavljaju običnu tešku tjelesnu povredu.</span>
</p>
<p>
<span class="span3">Sud je u cjelosti prihvatio gornji nalaz i mišljenje, kao i medicinsku dokumentaciju za oštećenog, koja je poslužila kao polazna osnova za izradu gornjeg nalaza i mišljenja i kojom dokumentacijom su objektivizirane povrede kod oštećenog u vrijeme kada je oštećenom ukazivana prva pomoć  u Ž</span><span class="span3">.</span><span class="span3">, odnosno kada je oštećeni samoinicijativno otišao radi detaljnog pregleda u KC u P</span><span class="span3">.</span><span class="span3">, gdje su ovi pregledi i obavljeni, pa na osnovu gornjeg sud konačno zaključuje,  da su nalaz i mišljenje  dati u skladu sa pravilima medicinske struke i nauke, a pored podloge u medicinskoj dokumentaciji,  imaju svoju podlogu i u iskazu oštećenog i svjedoka D</span><span class="span3">.</span><span class="span3"> M</span><span class="span3">.</span><span class="span3">, odnosno materijalnim tragovima na lice mjesta - predstavljenim  kroz fotoelaborat OB Ž</span><span class="span3">.</span><span class="span3">, pri čemu niko od stranaka gornjim dokazima nije prigovorio.</span>
</p>
<p>
<span class="span3">Iz spisa predmeta OS u Ž</span><span class="span3">.</span><span class="span3"> K.br.53/14 a posebno iz presude K.br.53/14 od 18.05.2015. godine proizilazi, da je D</span><span class="span3">.</span><span class="span3"> G</span><span class="span3">.</span><span class="span3"> oslobođen od optužbe, zbog krivičnog djela  ugrožavanje sigurnosti iz čl.168 st.1 KZ CG, a vezano za događaj sa okrivljenim D</span><span class="span3">.</span><span class="span3"> D</span><span class="span3">.</span><span class="span3"> od istog dana,  te da presuda još nije pravosnažna. Na osnovu gornjeg sud dalje zaključuje,  da se prethodno  vodio postupak protiv D</span><span class="span3">.</span><span class="span3"> G</span><span class="span3">.</span><span class="span3"> i D</span><span class="span3">.</span><span class="span3"> D</span><span class="span3">.</span><span class="span3"> zbog događaja koji se desio 17.10.2014. godine, ali da je u predmetu  K.br.53/14  ODT  iz Pljevalja odustao od optužbe protiv D</span><span class="span3">.</span><span class="span3"> D</span><span class="span3">.</span><span class="span3">, zbog krivičnog djela laka tjelesna povreda iz čl.152 st.2 u vezi st.1 KZCG, te da gonjenje u tom predmetu nije nastavio ni oštećeni D</span><span class="span3">.</span><span class="span3"> G</span><span class="span3">.</span><span class="span3">, pri čemu je sud zauzeo stav,  da ne donosi posebno  rješenje o spajanju ovoga  postupka sa predmetom K.br.53/14, obzirom na okolnost, da se ovi predmeti nalaze u različitim fazama krivičnog postupka a okončanje ovoga predmeta odvojeno je  od predhodno naznačenog i  nije od uticaja na zakonito i pravilno donošenje odluke u ovom predmetu protiv okrivljenog D</span><span class="span3">.</span><span class="span3"> D</span><span class="span3">.</span><span class="span3">, te ovakav stav suda ne može predstavljati bitnu povredu odredaba krivičnog postupka, time prije, jer ni stranke a ni oštećeni nijesu predlagali spajanje postupaka a u eventualnom žalbenom postupku takođe se ne može  vršiti spajanje predmeta po kojima su vođeni odvojeni prvostepeni postupci i donijete odvojene presude.</span>
</p>
<p>
<span class="span3">Iz  fotodokumentacije koju je uradila Uprava policije OB  iz Žabljaka proizilazi, da su na licu mjesta pronađena dva  kamena veličine kruške ili jabuke a  kojima je  pogođen  oštećeni D</span><span class="span3">.</span><span class="span3"> G</span><span class="span3">.</span><span class="span3">, pa dalje, pronađena je na zemlji crvena mrlja nalik na krv koja najvjerovatnije potiče od D</span><span class="span3">.</span><span class="span3"> G</span><span class="span3">.</span><span class="span3">, te dalje,  pronađena jedna sjekira koja po drvenoj držalici ima mrlje nalik na krv a  koju je kod sebe imao D</span><span class="span3">.</span><span class="span3"> G</span><span class="span3">.</span><span class="span3">, te konačno, pronađeno drveno kolje skupljeno u jednoj gomili na seoskom putu.</span>
</p>
<p>
<span class="span3">Sud je prihvatio u cjelosti gornji dokaz  kao jasan, logičan i istinit, a ovo posebno jer isti svoju podlogu nalazi u iskazu oštećenog kojem  je sud poklonio punu vjeru, odnosno dijelu odbrane okrivljenog,  u kojem okrivljeni priznaje da je gađao kamenjem veličine kruške ili jabuke u pravcu  </span><span class="span3">oštećenog, sa namjerom da ga pogodi, te da je oštećeni na ramenu nosio drveno kolje a između ostalog i manje kočiće dužine 50-60cm, odnosno saglasno iskazu svjedoka D</span><span class="span3">.</span><span class="span3"> M</span><span class="span3">.</span><span class="span3">, koji je kazao da je zajedno sa oštećenim koji je kritične prilike bio povrijeđen dolazak policije na lice mjesta istoga dana čekao u kući oštećenoga,  te konačno stranke gornjem dokazu nijesu prigovorile.  </span>
</p>
<p>
<span class="span3">Iz izvoda iz KE za okrivljenog sud je utvrdio da  isti ranije nije osuđivan. </span>
</p>
<p>
<span class="span3"></span><span class="span3">Sud je posebno cijenio odbranu okrivljenog, pa je zaključio,  da je ista usmjerena na izbjegavanje, odnosno ublažavanje krivice, pri čemu je bila neubjedljiva i nelogična a posebno jer svoju podlogu nije imala u iskazu svjedoka- oštećenog,  kao ni u drugim dokazima kojima je sud poklonio vjeru, a ovo tim prije,  jer okrivljeni priznaje da je oštećenog gađao kamenjem veličine kruške ili jabuke, i da je imao namjeru da ga pogodi u tijelo,  te da ne isključuje mogućnost da mu je tom prilikom  nanio povrede ali da misli da one  nijesu takve  težine kako je predstavljeno u  medicinskoj dokumentaciji. Nelogična je tvrdnja okrivljenog,  da je djelo izvršio u samoodbrani, s obzirom da je članom 10 KZ CG predviđeno,  da je nužna ona odbrana koja je neophodno potrebna da učinilac od svog dobra ili dobra drugoga odbije istovremeno ili neposredno predstojeći protivpravan napad, pa potenciranje  izraza  "samoodbrana" od strane okrivljenog a u više navrata upravo upućuje na zaključak da iste nije bilo, jer nije ni objektivno a ni realno da oštećeni sa 81 godinom života, i slabom pokretljivošću, drvenim kočićem dužine 0,50m, a na udaljenostui od 10m može ozbiljno nauditi okrivljenom , jer se ovdje  postavlja i ozbiljno pitanje, da li je oštećeni uopšte mogao kočić i dobaciti do okrivljenog na toj udaljenosti imajući u vidu njegove fizičke predispozicije. U konkretnom slučaju, po ocjeni ovoga suda, a imajući u vidu okolnosti na koje ukazuje okrivljeni u svojoj odbrani, te dokaze kojima je sud poklonio vjeru,  ne postoje činjenice a samim tim ni dokazi koje ukazuju da je bilo napada od strane oštećenog,niti pak ozbiljno vrijeđanje ili prijetnje ,  jer to nije ni prirodno a ni logično, a posebno jer se oštećeni kritične prilike bavio svojim poslom (sječa kolja u šumi i nošenje istog svojoj kući) a konačno,  jer ni  službena lica policije prilikom sačinjavanja fotoelaborata, nijesu na licu mjesta evidentirala kamenje ili bačeni kočić, na koje je mogao ukazati okrivljeni po dolasku policije tj. službenim licima na licu mjesta a u smislu da ga je tim kamenjem, odnosno kočićima gađao oštećeni, pa dalje, nijesu na lice mjesta pronađeni ni kamenje a ni  kočići razbacani po putu ili okolnom zemljištu,koje je navodno koristio oštećeni a  kako je to u odbrani prezentovao okrivljeni, već su upravo  fotoelaboratom predstavljeni,  da se nalaze na jednom mjestu (i to i duži a i kraći kočići), na seoskom putu, upravo kako je to predočio u svom iskazu oštećeni, pri čemu niko nije ukazao da je nakon događaja oštećeni navodno razbacane kočiće po zemlji sakupio na jedno mjesto,odnosno ukolonio kamenje  a ovo tim prije jer su i okrivljeni i oštećeni saglasno ukazali, da se poslije sukoba oštećeni udaljio prema svojoj kući, dok je svjedok D</span><span class="span3">.</span><span class="span3"> M</span><span class="span3">.</span><span class="span3"> decidno izjavio, da je zajedno sa oštećenim čekao dolazak policije u kući oštećenoga, iz čega dalje slijedi jasan zaključak, da su  drveni kočići na licu mjesta fotografisani u položaju kako su i zatečeni nakon fizičkog sukoba. Nadalje, činjenica je, da je  čak i u slučaju da je bilo nekog vida tj. oblika napada od strane oštećenog, a po ocjeni ovoga suda dokazi upućuju na zaključak da takvog napada uopšte nije bilo, okrivljeni  je mogao izbjeći takav napad, ne bjekstvom a on tvrdi da je bježao, već  prikladnim udaljavanjem sa lica mjesta, koje ne bi predstavljalo ponižavanje odnosno povredu dostojanstva okrivljenog,  a  sve ovo  s obzirom na postojeće okolnosti događaja tj.  da su se okrivljeni i oštećeni od ranije  već nalazili u lošim međuljudskim odnosima, na koju okolnost je okrivljeni morao računati kada je ugledao oštećenog  da se vraća iz šume gdje je sjekao kolje,  odnosno u okolnostima, da su se  njih dvojica nalazili po izjavi okrivljenog  udaljeni jedan od drugog oko 10 metara a okrivljeni od svoje kuće udaljen oko 20 metara, pri čemu su i okrivljeni i oštećeni saglasno ukazali,  da kritični događaj nije vidjelo više ni jedno lice, kojem zaključku treba dodati i činjenicu,  da se oštećeni, kako je i sud neposredno opazio na glavnom pretresu kreće otežano tj. uz pomoć štapa, odnosno da se radi o starijem čovjeku,  preko 80 godina života,  koje okolnosti su takođe u prilogu zaključka,  da oštećeni nije gađao ni kočićem a ni  kamenjem šest godina mlađeg  okrivljenog, niti je za istim mogao brzo ići ili  trčati, a ovome svakako treba dodati potpuno nespornu činjenicu, da okrivljeni po svom tijelu nije imao ni jednu povredu, niti je okrivljeni na licu mjesta pokazao službenim licima policije kamenje kojim ga je navodno gađao oštećeni. Konačno,  neubjedljivost odbrane okrivljenog manifestuje se posebno i u činjenici da su sve povrede po tijelu oštećenog materijalizovane kroz medicinsku dokumentaciju, a imajući u vidu da oštećeni pominje međusobnu udaljenost njih dvojice, na rastojanju od svega 2-3 metra, onda je jasan zaključak, zašto je okrivljeni bacajući kamenje na oštećenog zadao istom precizne udarce tj.  vidljive  i nesumljive tjelesne povrede. Za slučaj da je okrivljeni bio na </span><span class="span3">udaljenosti od oštećenog svega 2-3 metra i da ga je oštećeni zaista  prvi napao drvenim kočićima i kamenjem , bilo bi i logično i prirodno, da ga je tim sredstvima i  pogodio u tijelo  sa te razdaljine, odnosno da mu je nanio određene tjelesne povrede, što se nije dogodilo u konkretnom slučaju.Nadalje ,neubjedljivo je okrivljeni ukazivao, da mu je oštećeni prijetio i da ga je vrijeđao jer za takvu tvrdnju ne postoje dokazi a odnosi između njih dvojice su po obostranim tvrdnjama veoma loši i netrpeljivi,te se dalje zaključuje , da su obzirom na komšijske odnose u svakodnevnim i čestim susretanjima i navikli na međusobnu netrpeljivost,   radi čega je konačno  odbrana okrivljenog odbačena u cjelosti kao neubjedljiva, nelogična i neargumentovana.</span>
</p>
<p>
<span class="span3">Na osnovu savjesne i brižljive ocjene provedenih dokaza u smislu čl. 17 i 370  ZKP sud je na pouzdan način zaključio, da je okrivljeni  dana  17.10. 2014. godine oko 10:30 h, u mjestu M</span><span class="span3">.</span><span class="span3"> C</span><span class="span3">.</span><span class="span3"> G</span><span class="span3">.</span><span class="span3">, Opština Ž</span><span class="span3">.</span><span class="span3">, svjestan svog djela, čije je izvršenje htio, znajući da je njegovo djelo zabranjeno teško tjelesno povrijedio oštećenog D</span><span class="span3">.</span><span class="span3"> G</span><span class="span3">.</span><span class="span3">, na način što je oštećenog gađao kamenjem i udario kamenicom u predio ličnog dijela glave sa lijeve strane - lijevi jagodični predio, gornjevilični sinus lijeve gornjevilične kosti lica, a potom kamenicom i u podlakticu lijeve ruke, nanijevši mu tom prilikom tešku tjelesnu povredu u vidu nagnječene kože i mekog podkožnog tkiva lijevog jagodičnog predjela, preloma prednjeg i zadnjeg zida gornjeviličnog sinusa lijeve gornjevilične kosti lica sa oštećenjem krvnih sudova mekog tkiva tog dijela lica i krvnih sudova kosti zida sinusa u meko okolno tkivo oko sinusa, te dvostrukog preloma slepoočnog nastavka lijeve jagodične kosti i oguljotinu kože spoljašnje strane podlaktice lijeve ruke.   </span>
</p>
<p>
<span class="span3">Pravnom ocjenom ovako utvrđenog činjeničnog stanja, sud nalazi da se u radnji okrivljenog  stiču svi bitni elementi krivičnog djela Teška tjelesna povreda iz čl. 151 st. 1  KZ CG, koje djelo čini svaki onaj »ko drugog teško tjelesno povrijedi ili mu zdravlje teško naruši «. Okrivljeni je djelo učinio  sa direktnim umišljajem, jer je bio svjestan da svojom inkriminisanom radnjom – gađao kamenjem u tijelo oštećenog tj. u predjelu ličnog dijela glave i u podlakticu lijeve ruke, može oštećenom nanijeti tešku tjelesnu povredu, što je  i učinio  a usled čega je nastupila zabranjena  posledica – teška tjelesna povreda u predjelu ličnog dijela glave i laka tjelesna povreda - oguljotina kože spoljašnje strane podlaktice lijeve ruke. Dakle, u svom odnosu pema zabranjenom djelu okrivljeni je ispoljio svijest i volju  da posledica nastupi  zašto je krivično pravno odgovoran i oglašen krivim. </span>
</p>
<p>
<span class="span3">Oglašavajući okrivljenog  krivim, sud mu je na osnovu čl. 52, 53 i 54 KZCG  u okviru opšte svrhe krivičnih  sankcija iz čl. 4 istog izrekao uslovnu osudu i utvrdio kaznu zatvora u trajanju od 6 /šest/ mjeseci </span><span class="span3">i istovremeno odredio  da se ova kazna neće izvršiti ako okrivljeni  u roku od tri godine ne učini novo krivično djelo</span><span class="span3"> a ovo pri ocjeni da nije nužno radi krivično pravne zaštite izricati efektivnu kaznu zatvora, kao propisanu  krivičnu sankciju za ovo krivično djelo. Polazeći od stepena krivice okrivljenog, kao i drugih okolnosti iz čl. 42 KZCG, ličnosti okrivljenog, ranijeg života, sud je u odsustvu otežavajućih okolnosti, cijenio  od olakšavajućih okolnosti, </span><span class="span3">da se radi o porodičnom  čovjeku, starom 74 godine,  koji do sada nije osuđivan, u šta se sud uvjerio iz podataka kaznene evidencije, a što je svakako odraz njegovog pozitivnog ponašanja i vladanja u društvu, te mu je dalje  cijenio, da je lošeg imovnog stanja, da se na selu bavi teškim fizičkim poslovima, i vodi računa o svom domaćinstvu u surovim planinskim uslovima,  da mu je oštećeni rođeni  brat, da su njih dvojica komšije jer su im  kuće veoma blizu u selu,  te da bi izricanje  efektivne   kazne zatvora  značajno produbilo već postojeće loše odnose među njima, što bi moglo uzrokovati i teže posledice od prethodnih, a posebno jer bi okrivljeni teško podnio efektivnu kaznu zatvora zbog lošeg zdravstvenog stanja,  odnosno inokosnog domaćinstva o kojem se brine, kao i  zbog činjenice da u starosti, po prvi put ode u zatvor zbog neprimjerenog događaja sa rođenim bratom, našto je ukazao i na glavnom pretresu izražavajući stid zbog činjenice da se postupak protiv njega vodi a vezano za oštećenog koji mu je rođeni brat, a konačno koju činjenicu tj. izricanja efektivne kazne zatvora bi i patrijahalna sredina, u kojoj žive okrivljeni i oštećeni, veoma teško prihvatila a što bi dodatno  veoma nepovoljno  uticalo na okrivljenog, </span><span class="span3">pa  je u smislu citiranih zakonskih odredbi sud okrivljenom  izrekao uslovnu osudu sa dužim vremenom provjeravanja, koja u određenom smislu ima preventivan karakter u pravcu smirivanja strasti između rođene braće a posebno u okolnostima kada za slučaj novog inkriminisanog ponašanja može biti opozvana, i sve gornje  u ubjedjenju da će se izrečenom mjerom upozorenja ostvariti svrha kažnjavanja iz čl. 32 KZCG. </span>
</p>
<p>
<span class="span3">Okrivljeni  je oglašen krivim, pa je u obavezi platiti troškove krivičnog postupka u iznosu od 60,50 €, koji troškovi se odnose na troškove vještačenja po vještaku medicinske struke, radi izrade pismenog nalaza i mišljenja  a gornje shodno čl. 229  ZKP-a, dok ga je  oslobodio plaćanja paušala </span><span class="span3">imajući u vidu  trajanje i složenosti postupka, te loše imovno stanje okrivljenog a gornje na osnovu  člana 226 st. 2 tačka 1 i 9 i st. 3 ZKP-a.</span>
</p>
<p>
<span class="span3">Sa iznijetog odlučeno je kao u dispozitivu.</span>
</p>
<p>&nbsp;</p>
<p style="text-align:center;">
<span class="span3">OSNOVNI SUD U ŽABLJAKU, dana 04. 06. 2015. godine</span>
</p>
<p>&nbsp;</p>
<p>
<span class="span3">         ZAPISNIČAR                                                                                PREDSJEDNIK SUDA</span>
</p>
<p>
<span class="span3">      Jelena Taušanović,s.r.                                                                           Mihailo Anđelić,s.r.</span>
</p>
<p>&nbsp;</p>
<p>&nbsp;</p>
<p>
<span class="span4">PRAVNA POUKA:</span>
</p>
<p>
<span class="span4">Protiv ove presude dozvoljena je žalba u roku od</span>
</p>
<p>
<span class="span4">8 dana po prijemu pismenog otpravka  iste, preko </span>
</p>
<p>
<span class="span4">ovog suda Višem sudu Bijelo Polje. </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
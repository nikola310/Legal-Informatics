&nbsp;
<div style="text-align: center;">
	<img height="132" src="file:///C:/Users/ADMINI~1/AppData/Local/Temp/msohtml1/01/clip_image002.jpg" width="114"></div>
<strong>DRŽAVA CRNA GORA</strong><br>
<strong>OSNOVNI SUD U NIKŠIĆU</strong><br>
K. br. 63/2011<br>
Dana&nbsp; 17.10.2011.godine<br>
&nbsp;
<div style="text-align: center;">
	<strong>U IME CRNE GORE</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U NIKŠIĆU,</strong> kao prvostepeni krivični, sudija pojedinac Djuričković Igor, uz sudjelovanje P. B., kao zapisničara, rješavajući u krivičnom predmetu optuženog R. D. iz Nikšića, zbog krivičnog djela prevara iz člana 244 stav 3 u vezi stava 1 KZ, postupajući po optužnici ODT Nikšić Kt.br. 399/2010 od 27.01.2011.godine, nakon javnog glavnog pretresa održanog dana 12.10.2011.godine, u prisustvu zamjenika ODT-a K. D. i optuženog, donio je i dana 17.10.2011.godine javno objavio<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>R. D.,</strong> JMBG ., od oca K. i majke D., rodjene B., rodjen 29.04.1982. godine, u Nikšiću, sa prebivalištem u Nikšiću-., državljanin Crne Gore, neoženjen, nezaposlen, lošeg imovnog stanja, ranije neosudjivan<br>
&nbsp;<br>
- <strong>Na osnovu člana 373 stav 1 tačka 2 ZKP-a</strong><br>
&nbsp;<br>
<strong>OSLOBADJA SE OD OPTUŽBE</strong><br>
&nbsp;<br>
<strong>Da je:</strong><br>
&nbsp;<br>
Dana 24.12.2007.godine, u Nikšiću u namjeri da sebi ili drugom pribavi protivpravnu imovinsku korist, lažnim prikazivanjem činjenica doveo u zabludu oštećenog N. R., na način što je oštećenom lažno predstavio da će na svoj ime podnijeti zahtjev za dodjelu potrošačkog kredita kod NLB Montenegro banke AD Podgorica-Filijala u Nikšiću, i tražio od istog da mu bude žirant za potrošački kredit na iznos od 5.000 eura, na šta je oštećeni, budući da je optuženog od ranije poznavao, pristao i potpisao administrativne zabrane, izjave i mjenice, kao žirant, u kojima nije bio upisan iznos kredita i korisnik istog, koje je isprave okrivljeni iskoristio za podizanje kredita kod naznačene banke u iznosu od 5.000,00 eura, sa rokom vraćanja od 60 mjeseci na ime D. R., kojeg oštećeni nije poznavao niti pristao da mu bude žirant, a kojem je kredit odobren 24.12.2007. godine, pod brojem UKGR . i isplaćen, pa kako isti nije uredno otplaćivan od strane imenovanog, aktivirane su administrativne zabrane na ime oštećenog, kao žiranta, a po osnovu kojeg mu se od penzije odbijaju mjesečne rate predmetnog kredita, te je okrivljeni tako na prednje opisan način, a na štetu oštećenog, sebi i D. R. pribavio protivpravnu korist u iznosu od 5.000,00 eura<br>
- čime bi izvršio krivično djelo prevara iz člana 244 stav 3 u vezi stava 1 Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškovi krivičnog postupka u iznosu od 88,00 eura padaju na teret budžetskih sredstava ovoga suda.<br>
&nbsp;<br>
<h3 style="text-align: center;">
	O b r a z l o ž e n j e</h3>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni državni tužilac u Nikšiću svojom optužnicom Kt.br.399/10 od 27.01.2011.godine stavio je na teret optuženom R. D. izvršenje krivičnog djela prevara iz člana 244 stav 3 u vezi stava 1 KZ, koje krivično djelo je činjenično opisano u izreci presude. Zamjenik ODT-a K. D., koji je zastupao optužnicu na glavnom pretresu, djelimično je izmijenio činjenični opis podnijete optužnice i u svojoj završnoj riječi, ostajući pri navodima izmijenjene optužnice predložio sudu da optuženog oglasi krivim i osudi po zakonu.<br>
&nbsp;<br>
<strong>Optuženi R. D.</strong> u svojoj odbrani datoj na glavnom pretresu, negirajući izvršenje krivčnog djela koje mu je stavljeno na teret optužbom, u bitnom je istakao da se u periodu u kome se desio kritični dogadjaj oštećeni N.. R. bio njegov komšija iz zgrade u kojoj je živio, a da se tada družio sa D. R. i a da je negdje u to vrijeme njemu D. saopštio da ima mogućnost da kod NLB banke podigne neki studentski kredit i pitao ga da li žele da taj kredit podignu zajedno, na šta je on pristao i dogovorio se sa D. da D. podigne kredit na svoje ime, a da on D. nadje žiranta za taj kredit, a da novac od kredita podijele na pola i nakon toga on je oštećenog N. pitao da bude žirant za taj kredit koji je trebao da glasi na ime D. R., pri čemu je rekao oštećenom da je u pitanju kredit kod NLB banke koji treba da bude podignut na ime jednog njegovog druga, ne navodeći oštećenom pri tom D. ime, u iznosu od 2.000,00 – 3.000,00 eura i oštećeni je tada pristao da bude žirant za uredno vraćanje tog kredita. Takodje je istakao da je on nakon toga od D. uzeo formulare kredita koji se odnose na žiranta i iste predao oštećenom N., zatim zajedno sa oštećenim otišao u prostorije Fonda PIO u Nikšiću, gdje je oštećeni N. kao penzioner ovjerio jedan dio dokumentacije, pri čemu je ostala nepopunjena izjava za koju je bilo neophodno da se popuni u prostorijama banke, nakon čega je on sva ta dokumenta predao D. koji ga je nakon nekoliko dana pozvao i rekao da N. treba da ode u banku da tamo potpiše dio dokumentacije za kredit i zatim je on sa oštećenim N. otišao u prostorije NLB banke-filijala Nikšić, gdje je službenica banke oštećenom N. pročitala sve podatke u vezi sa predmetnim kreditom, dakle i na čije ime glasi kredit i koliki je iznos kredita u pitanju i oštećeni N. je tu pred tom službenicom banke potpisao izjavu žiranta i mjenicu, nakon čega su njih dvojica otišli iz prostorija banke. Dalje je objasnio da je nakon što je podigao novac od kredita D. R. njemu predao samo iznos od oko 800,00 eura i da mu se ubrzo pošto je počela otplata kredita oštećeni N. požalio da su ga iz banke obavijestili da se taj kredit uredno ne vraća, nakon čega je on pozvao D. a zatim su se u njegovom stanu sastali on oštećeni N.i otac D. R. D. V., gdje su postigli dogovor da otac D. R. V. vraća taj kredit. Odgovarajući na pitanja postavljena na glavnom pretresu optuženi je istakao da prilikom potpisivanja potrebne dokumentacije u prostorijama banke od strane oštećenog Nikitovića tom dogadjaju nije prisustvovao D. R. i da u vrijeme kada je oštećeni N.ovjeravao fulmulare za žiranta u prostorijama Fonda PIO u tim formularima nije bilo navedeno ni ime korisnika kredita, niti iznos kredita i da njemu nije poznato ko je unio te podatke u taj dio obrazaca kredita.<br>
&nbsp;<br>
U svojoj završnoj riječi optuženi je, ostajući pri svojoj odbrani, istakao da smatra da u toku postupka nije dokazano da je počinio krivično djelo koje mu je stavljeno na teret optužbom i u konačnom predložio sudu da ga oslobodi od optužbe.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je na glavnom pretresu u dokaznom postupku neposredno saslušao oštećenog N. R. svjedoke D. R. G. Spomenku K. G. i V. B., izvršio uvid u fotokopije Ugovora o kreditu zaključenog izmedju NLB banke AD i D. R. UGKR . od 24.12.2007.godine, administrativne zabrane i izjave žiranta oštećenog N. R. i mjenice potpisane od strane korisnika kredita i žiranta, na saglasan predlog stranaka pročitao nalaz i mišljenje stalnog sudskog vještaka finansijske struke D. R. dat u postupku istrage i pročitao izvod iz KE za optuženog dat od Uprave policije CG-PJ Nikšić.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Analizirajući provedene dokaze pojedinačno i u njihovoj medjusobnoj povezanosti, dovodeći ih vezu sa navodima optužbe i odbranom optuženog, sud je utvrdio da se na osnovu dokaza provedenih u toku postupka ne može na nesumnjiv način utvrditi da je optuženi počinio krivično djelo koje mu je stavljeno na teret optužbom i istog oslobodio od optužbe sa sljedećih razloga.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Krivično djelo&nbsp; prevara iz člana 244 stav 3 u vezi stava 1 KZ čini onaj ko u namjeri da sebi ili drugom pribavi protiv pravnu imovinsku korist dovede koga lažnim prikazivanjem ili prikrivanjem činjenica u&nbsp; zabludu, ili ga održava u zabludi i time ga navede da ovaj na štetu svoje ili tudje imovine nešto učini ili ne učini, ako je tim djelom pribavljena imovinska korist ili nanijeta šteta u iznosu koji prelazi 3.000,00 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Oštećeni N. R.</strong> u svom svjedočkom iskazu datom u postupku istrage u bitnom je sitakao da optuženog R.D. poznaje kao svog komšiju iz zgrade, koji je bio zaposlen u policiji i da ga je optuženi tokom decembra mjeseca 2007. godine, pitao da mu bude žirant za kredit koji je namjeravao da podigne kod NLB banke, da on nije ni slutio da optuženi može da ga prevari, tako da je pristao da mu bude žirant, nakon čega mu je optuženi R. predao folmulare za žiranta koje je on ovjerio u Fondu PIO i tako potpisane i ovjerene folmulare predao optuženom R. i zatim sa istim otišao u prostorije NLB Banke-Filijala Nikšić gdje je on potpisao potrebna dokumenta ne čitajući njihov sadržaj i zatim otišao iz banke. Takodje je istakao da mu je tom prilikom optuženi predočio podiže kredit u iznosu od 2.000,00 eura na svoje ime, a da se godinu dana ranije ispostavilo da je taj kredit podigao izvjesni D. R. koga on ne poznaje, a koji nije uredno izmirivao obavezu po tom kreditu, tako da je banka aktivirala administrativnu zabranu žiranta i počela da mu u cilju naplate kredita svakog mjesec odbija odredjeni iznos od penzije.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odgovarajući na pitanja postavljena na glavnom pretresu oštećeni je istakao da mu kritičnom prilikom optuženi nije pominjao da će kredit glasiti na ime nekog drugog lica i da mu je rekao da će se raditi o iznosu kredita od 2.000,00 eura, ali da je kada su on i optuženi došli u prostorije banke radi potpisivanja dokumenata potrebnih za žiriranje kredita, prije samog potpisivanja, optuženi pitao službenicu banke koliki je maksimalni iznos koji može da podigne, na šta mu je službenica odgovorila da je to iznos od 5.000,00 eura, nakon čega ga je optuženi pitao da mu bude žirant na toliki iznos i on je tu pristao da optuženom žirira za uredno vraćanje kredita u iznosu od 5.000,00 eura, nakon čega je potpisao izjavu žiranta i mjenicu pred službenicom banke, s tim što u toj izjavi i mjenici nije bilo navedeno ime korisnika kredita. Istakao je i da tom prilikom u prostorijama banke nije bio prisutan D. R..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Svjedok</strong> <strong>D. R.</strong> u svom iskazu u bitnom je istakao da je&nbsp; u periodu dešavanja kritičnog dogadjaja sa optuženim R. D. bio u dobrim odnosima i da su njih dovjica odlučili da podignu jedan kredit kod NLB banke, s tim što je dogovor bio da on na svoje ime podigne kredit a da optuženi R. obezbijedi žiranta za vraćanje tog kredita, tako da je on podigao formulare od kredita predao R., koji je ubrzo njemu te formulare za žiranta potpisane i ovjerene vratio i rekao mu da je žirant za vraćanje kredita njegov komšija N. R., koga on nije poznavao, nakon čega je on popunio zahtjev za dobijanje kredita i sa tim dokumentima za žiranta isti predao banci, nakon čega mu je od NLB banke odobren kredit u iznosu od 5.000,00 eura koji novac je podigao i polovinu istog predao optuženom Radojičiću, uz dogovor da će svakog mjeseca njih dvojica otplaćivati ratu za taj kredit u iznosu od 100,00 eura, plaćajući svaki ponaosob iznose od po 50,00 eura, da bi nakon toga on platio nekoliko rate u punom iznosu jer mu je optuženi R. rekao da nema novca. Takodje je istakao i da kada je on potpisao mjenicu i zahtjev za kredit u banci nijesu bili prisutni ni optuženi R. D.ni oštećeni N. R. i da su ga nekoliko dana nakon toga službenici banke pozvali i rekli mu da je kredit odobren, nakon čega je otišao u banku, potpisao ugovor o kreditu i podigao novac<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Svjedok V. B.</strong> u svom iskazu u bitnom je navela da je službenik NLB Banke Filijala Nikšić, da u djelokrug obavljanja poslova na radnom mjestu koje pokriva spada i prisustvo za vrijeme dok stranke potpisuju izjave žiranata i mjenice potrebne kao sredstvo obezbjedjenja urednog vraćanja kredita koje odobrava ta banka i da je kritičnom prilikom, dakle prilikom potpisivanja izjave žiranta i mjenice od strane oštećenog N. R. za kredit koji je glasio na ime D. R. ispoštovana procedura banke, tako što je oštećeni N. R. pred njom potpisao izjavu za žiranta i da je ona oštećenog tom prilikom upoznala i sa podacima o nosiocu kredita i koliki je iznos kredita u pitanju, jer je to njena obaveza kao službenika banke, nakon čega je to sve potvrdila svojim potpisom na izjavi i stavila pečat Filijale NLB banke, nakon čega je tu dokumentaciju predala nadležnoj službi banke na dalje postupanje.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Svjedok K. G.</strong> u svom iskazu u bitnom je navela da je službenik NLB Banke Filijala Nikšić da u toj filijali obavlja poslove kreditnog referenta i da joj je poznato da je obaveza svakog službenika banke da svakog žiranta prilikom potpisivanja dokumenata potrebnih za žiriranje obavijeste ko je korisnik kredita i koji iznos kredita je u pitanju, da koliko je njoj poznato to čini svaki službenik banke prilikom obavljanja tog dijela posla, jer bi svaki drugi način postupanja predstavljao težu povredu radne dužnosti, zbog koje bi taj službenik banke mogao da ostane bez posla, a da je što se tiče konkretnog kredita koji glasi na ime D. R. dio procedure prilikom potpisivanja izjave žiranta i mjenice u prostorijama banke nije obavila ona već službenica banke V. L..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Stalni sudski vještak D. R. u svom nalazu i mišljenju u bitnom je navela da je uvidom u dokumentaciju koja se nalazi u spisima predmeta konstatovala da je D. R. bio nosilac gotovinskog kredita uzetog kod NLB AD Podgorica pod brojem UKGR . od 24.12.2007. godine, da je žirant za uredno vraćanje tog kredita bio oštećeni N. R. i da u spisima postoji izjava žiranta i mjenica potpisana od strane imenovanog oštećenog, a da je po navedenom kreditu korisnik D. R. otplatio iznos od 405,00 eura nakon čega je aktivirana administrativna zabrana za žiranta N. R., po kojoj je do decembra mjeseca 2010. godine, otplaćen iznos od 3.187,58 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu navedenih dokaza sud je utvrdio sljedeće činjenice:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Uvidom u fotokopiju izjave žiranta i mjenice koja se nalazi u spisima predmeta utvrdjeno je da je ista potpisana od strane oštećenog N. R. službenika NLB banke i ovjerena pečatom NLB banke dana 19.12.2007. godine, i da u toj izjavi osim podataka oštećenog N. R. stoji upisano da je korisnik plredmetnog kredita D.R. iz Nikšića i da je oštećeni kao žirant potpisao mjenicu broj .. Za napomenuti je da oštećeni N. R. u svojim svjedočkim iskazima nije sporio da je svojeručno potpisao predmetnu izjavu žiranta i mjenicu, ali da je istakao da u izjavi žiranta nije bilo navedeno ime korisnika kredita.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ugovorom o kreditu NLB banke UGKR . od 24.12.2007. godine, i nalazom i mišljenjem vještaka finansijske struke dipl.ecc. D. R. utvrdjeno je da je NLB banka po navedenom ugovoru D. R. kao korisniku kredita odobrila kredit u iznosu od 5.000,00 eura, sa rokom vraćanja od 60 mjeseci i da je žirant za uredno vraćanje tog kredita bio oštećeni R. N., da je po navedenom kreditu korisnik D. R. otplatio iznos od 405,00 eura, nakon čega je aktivirana administrativna zabrana za žiranta N. R., po kojoj je do decembra mjeseca 2010. godine, otplaćen iznos od 3.187,58 eura.<br>
&nbsp;.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kazivanjem oštećenog N. R. sud je utvrdio da je oštećeni N. pristao da bude žirant za vraćanje kredita u iznosu od 5.000,00 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Navedenim iskazom svjedoka V. L. koji je sud cijenio kao istinit, jasan i odredjen utvrdjeno je da je oštećeni N. R. navedenu izjavu žiranta i mjenicu potpisao pred imenovanom svjedokinjom u prostorijama NLB banke nakon što ga je ista upoznala sa činjenicom da je nosilac navedenog ugovora o kreditu D. R., da se radi o iznosu kredita od 5.000,00 eura, koju činjenicu u pogledu visine kredita nije sporio ni sam oštećeni N. koji je odgovarajući na pitanja postavljena na glavnom pretresu istakao da je prilikom potpisivanja izjave i mjenice u prostorijama banke pristao da bude žirant za iznos kredita od 5.000,00 eura, a ne na iznos od 2.000,00 eura kao što je to prvobitno dogovorio sa optuženim R..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kod ovakvog stanja stvari sud je odbacio kazivanje oštećenog N. R. u dijelu u kome je isti naveo da je on na molbu optuženog pristao da bude žirant optuženom R. D., a ne nekom drugom licu, dakle da kritičnom prilikom nije svojevoljno pristao da žirira D. R. iz razloga što je ovakvo kazivanje u suprotnosti sa iskazom svjedoka V.L. i K. G.. Naime, po ocjeni suda životno je nelogično da oštećeni dodje u prostorije banke, od strane službenika banke bude upoznat da se radi o iznosu kredita od 5.000,00 eura, a da mu pri tom od strane službenika banke ne bude predočeno ko je korisnik kredita koji žirira, pri činjenici utvrdjenoj iskazom svjedoka Vujičić L. i K. G. da je njihova i obaveza svih ostalih službenika banke da sve klijente koje pred službenicima banke potpisuju dokumenta za žiriranje kredita upoznaju i sa činjenicom ko je korisnik kredita, odnosno kome žiriraju i koliki je iznos kredita koji žiriraju i da u slučaju da ne postupe na taj način službenici banke čine težu povredu obaveza iz radnog odnosa koja može da ima za posljedicu prestanak radnog odnosa,&nbsp; tako da je po ocjeni suda očigledno da je u konkretnom slučaju oštećeni N. R. na molbu optuženog R. D. pristao da bude žirant za uredno vraćanje kredita u iznosu od 5.000,00 eura, nakon što mu je optuženi zaista i predočio da se predmetni kredit podiže na ime jednog njegovog druga, koji kredit je optuženi R. namjeravao da podigne zajedno sa D. R., tako što je kredit trebalo da podigne D. i da nakon toga on i optuženi R.. podijele novac dobijen kreditom, ali da je nakon što je došlo do zastoja u vraćanju kredita oštećeni N. podnošenjem krivične prijave i pokretanjem predmetnog krivičnog postupka pokušao da izbjegne svoju obavezu koju je preuzeo kao žirant za uredno vraćanje kredita. U tom pravcu pri donošenju ovakve odluke, a u prilog iste, sud je cijenio i nedosljednost u kazivanju oštećenog N. R., jer isti prilikom davanja svjedočkog iskaza pred istražnim sudijom nije naveo činjenicu da je prilikom potpisivanja izjave žiranta i mjenice u prostorijama banke pristao da žirira na iznos kredita od 5.000,00 eura, dakle dva i po puta veći iznos od iznosa od 2.000,00 eura koji je prvobitno pristao da žirira, pri kojoj činjenici je po ocjeni suda potpuno životno nelogično da oštećeni potpiše izjavu žiranta i mjenicu, a da se prethodno, ukoliko mu to već nije predočeno, kod službenika banke ne raspita i o nosiocu kredita i o uslovima vraćanja istog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imajući u vidu navedeno sud je, cijeneći pri tom i odredbu člana 3 stav 3 ZKP-a koja propisuje da je sud dužan da ako i nakon pribavljanja svih raspoloživih dokaza i njihovog izvodjenja u krivičnom postupku ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe KZ ili ZKP-a donese odluku koja je povoljnija za okrivljenog, našao da se na osnovu dokaza provedenih u toku predmetnog krivičnog postupka ne može na nesumnjiv način utvrditi da je optuženi R. D. počinio krivično djelo koje mu je stavljeno na teret optužbom i optuženog na osnovu člana 373 stav 1 tačka 2 ZKP-a oslobodio od optužbe, smatrajući da u toku predmetnog krivičnog postupka nije dokazano da je optuženi počinio krivično djelo prevara iz člana 244 stav 3 u vezi stava 1 KZ na način, u vrijeme, i na mjestu kako je to opuženom bilo stavljenio na teret optužnicom ODT Nikšić i da ne postoje drugi dokazi čije bi provodjenje rezultiralo donošenjem drugačije odluke o krivici optuženog u predmetnom postupku.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluku o troškovima krivičnog postupka sud je donio na osnovu člana 226 i 230 ZKP-a&nbsp; i istom odredio da troškovi postupka u iznosu od 88,00 eura, koji se odnose na ime nagrade vještaku finansijske struke za dati nalaz i mišljenje, padaju na teret budžetskih sredstava ovoga suda.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu svega izloženog, primjenom citiranih zakonskih odredbi odlučeno je kao u izreci presude.<br>
&nbsp;<br>
<strong>OSNOVNI SUD U NIKŠIĆU</strong>, dana 17.10.2011. godine<br>
&nbsp;<br>
&nbsp;<br>
<strong>Zapisničar&nbsp;&nbsp; </strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;S U D I J A </strong><br>
<strong>Papović Budimirka s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;Djuričković Igor s.r.&nbsp;</strong><br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.75in 0.75in 0.5in 1.25in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-indent:0.5in;text-align:start;hyphenate:auto;font-family:Arial;font-size:12pt;}
.p3{text-indent:0.625in;text-align:start;hyphenate:auto;font-family:Arial;font-size:12pt;}
.p4{text-indent:0.625in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.625in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{text-indent:-0.5in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p13{text-align:justify;hyphenate:auto;font-family:Arial;font-size:12pt;}
.p14{text-indent:0.375in;text-align:justify;hyphenate:auto;font-family:Arial;font-size:12pt;}
.p15{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p16{text-indent:0.5in;margin-bottom:0.083333336in;text-align:start;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s2">K.br.  566/09</span>
</p>
<p class="p2"></p>
<p class="p3"></p>
<p class="p4">
<span class="s1">U IME NARODA</span>
</p>
<p class="p5"></p>
<p class="p5"></p>
<p class="p6">
<span>Osnovni sud u Bijelom Polju, kao prvostepeni krivični, i to sudija Rahmo Banda, kao sudija pojedinac,uz učešće zapisničara Ljiljane Popović, u krivičnom predmetu okrivljenog P.B.iz L. Opština M., zbog krivičnog djela šumske kradje iz čl. 324. st. 2. u vezi st. 1. KZ CG, po optužnom predlogu Osnovnog državnog tužioca u B.Polju Kt.br. 278/09 od 24.06.2009. godine, nakon održanog usmenog,  glavnog i javnog pretresa, u prisustvu Savjetnika u ODT B.Polje Smolović Slavenka, a u odsustvu uredno obaviještenih predstavnika oštećene U.Z.Š.P.i okrivljenog P.B.,  dana 07.07.2010. godine, donio je i javno objavio, </span>
</p>
<p class="p7"></p>
<p class="p7"></p>
<p class="p4">
<span class="s1">P R E S U D U</span>
</p>
<p class="p5"></p>
<p class="p5"></p>
<p class="p6">
<span class="s1">Okrivljeni P.B., </span><span>od oca V. i majke G. rodjene P., rodjen ..........godine u M., živi u mjesto rodjenja – L., Crnogorac, pismen, završio Srednju Školu, oženjen, otac jednog maloljetnog djeteta, vojsku služio 1991.godine u Beogradu, srednjeg imovnog stanja,  osudjivan.</span>
</p>
<p class="p6"></p>
<p class="p8">
<span class="s1">K r i v   j e </span>
</p>
<p class="p7"></p>
<p class="p7">
<span class="s1">Što  je:</span>
</p>
<p class="p7"></p>
<p class="p7">
<span>- neutvrdjenog dana u drugoj polovini aprila mjeseca 2009.godine u mjestu Lepenac Opština Mojkovac, u državnoj šumi u odjeljenju br. 13, radi kradje oborio 17.bukovih stabala, ukupne drvne mase 13,70 m3 i time oštećenoj Upravi za šume Pljevlja pričinio štetu,</span>
</p>
<p class="p7"></p>
<p class="p7">
<span>-čime je  izvršio krivično djelo šumske kradje iz čl. 324. st. 2. u vezi st. 1. Krivičnog zakonika CG. </span>
</p>
<p class="p7"></p>
<p class="p9">
<span>-pa ga sud primjenom citiranog  zakonskog propisa i članova 2,4, 5,13,15,32,36, 39, 42,45 i 46.  KZ CG i članova 199, 212  i 364 ZKP-a, </span>
</p>
<p class="p5"></p>
<p class="p5"></p>
<p class="p10">
<span class="s1">O S U DJ U J E </span>
</p>
<p class="p11"></p>
<p class="p6">
<span>Na kaznu zatvora u trajanju od 30 ( trideset  ) dana , </span><span class="s1">i na </span>
</p>
<p class="p6"></p>
<p class="p12">
<span>Na novčanu kaznu u iznosu od 200.00 € ( dvijestotine eura), koju kaznu je dužan da platu ovom sudu u roku od 3 ( tri) mjeseca, po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 € ( dvadesetpet eura) ,novčane kezne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p6">
<span>Okrivljeni se obavezuje  na plaćaje paušala ovom sudu u iznosu  od 50,00 € / pedeset eura/, u roku od 15 dana po pravosnažnosti presude, dok drugih troškova krivičnog postupka nije bilo.</span>
</p>
<p class="p6"></p>
<p class="p7">
<span>Oštećena Uprava za šume CG Pljevlja se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p7"></p>
<p class="p7"></p>
<p class="p4">
<span class="s1">O b r a z l o ž e n j e</span>
</p>
<p class="p5"></p>
<p class="p5"></p>
<p class="p7">
<span>Optužnim predlogom ODT u B. Polju Kt.br.278/09 od 24.06.2009. godine okrivljenom P.B.iz L. Opština M., stavljeno je na teret izvršenje krivičnog djela šumske kradje iz čl.324.st. 2. u vezi st. 1. KZ CG.</span>
</p>
<p class="p7"></p>
<p class="p6">
<span>Glavni pretres je održan i zaključen dana 07.07.2010.godine u odsustvu uredno obaviještenih predstavnika oštećene U.Z.Š.P.i okrivljenog P.B., shodno čl. 453. ZKP-a.</span>
</p>
<p class="p6"></p>
<p class="p12">
<span>Savjetnik u ODT B.Polje Smolović Slavenko u završnoj riječi je izjavio, da ostaje pri podnijetom Optužnom predlogu jer je izvedenim dokazima utvrdjeno i samim tim dokazano da je okrivljeni izvršio krivično djelo koje mu je stavljeno na teret Optužnim predlogom, te stoga predlaže sudu da okrivljenog oglasi krivim i osudi na kaznu po Zakonu. </span>
</p>
<p class="p6">
<span>Okrivljeni P.B. ne priznaje izvršenje krivičnog djela, pa je u svojoj odbrani tokom postupka naveo, da nije izvršio bespravnu sječu 17. bukovih stabala a tačno je da  ispred njegove kuće u mjestu L.  ima oko 3,50 m3 bukovog drveta izrezanog na ćokove i ta drva potiču iz državne šume u L. i to sa trase kuda je prošao dalekovod u proljeće 2009.godine. Istakao je da mještani medju kojima je i on u širini od 50 m, i dužini oko 1 km, vršili su sječu stabala a sve kako bi se postavili stubovi za dalekovod. Njih mještane ovlastio je direktor Elektroprivrede B.M. da mogu vršiti sječu i rekao im, da je o istom obavijestio direktora G. koji je radio u Šumskoj upravi u Mojkovcu. Nakon izvršene sječe lugar V.Ž.mu je rekao da može uzeti jedan dio od te sječe i drva koja je dana 27.04.2009.godine zatekao ispred njegove kuće poticala su od te sječe. Istakao je i to da je tačno da je lugaru V. rekao kada je došao ispred njegove kuće i pitao odakle potiču drva da su ista vlasništvo njegovog zeta P.D.a ovo je rekao iz razloga što je mislio da se isti šali i da mu je poznato odakle potiču drva tj. nije predpostavljao da će pisati prijavu protiv njega a drva se još uvijek nalaze ispred njegove kuće i lugar ih je obilježio sa oznakom ŠŠ koju je upisao kredom. </span>
</p>
<p class="p6"></p>
<p class="p12">
<span>Radi utvrdjivanja odlučnih činjenica i krivice okrivljenog sud je u dokaznom postupku u svojstvu svjedoka saslušao lugara V.Ž.., na pedlog Savjetnika u ODT B.Polje, pročitao zapisnik o procjeni štete Uprave za šume – Pljevlja – PJ Mojkovac od 27.04.2009.godine, pročitao zapisnik o izvršenoj kontroli – pregledu Uprave za šume – Pljevlja – PJ Mojkovac br. 2 od 27.04.2009.godine, izvršio uvid u pregled sa specifikacijom bespravno posječenih stabala od 27.04.2009.godine, izvršio uvid u odštetni zahtjev U.Z.Š.P.– PJ Mojkovac br. 83 od 04.05.2009.godine i izvršio uvid u izvod iz KE na ime okrivljenog, izdat od strane Uprave Policije – Ispostava Mojkovac od 12.09.2009.godine. </span>
</p>
<p class="p6">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. ZKP-a, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, za koje ga je i oglasio krivim.</span>
</p>
<p class="p6"></p>
<p class="p6">
<span>Naime, odbranu okrivljenog koji u podpunosti negira izvršenje krivičnog djela, ističući da nije izvršio bespravnu sječu 17 bukovih stabala kako to stoji, a da drva koja je našao lugar ispred njegove kuće potiču iz državne šume sa trase kuda je prošao dalekovod u proljeće 2009.godine. Te da je lugar V.Ž.njemu rekao da može uzeti jedan dio od te sječe. A tačno je da je lugaru rekao kada ga je isti pitao odakle potiču drva ispred njegove kuće, da su ista vlasništvo njegovog zeta P.D.a ovo je rekao zato što je mislio da se lugar šali i da mu je poznato odakle potiču drva. Sud nije prihvatio ovakvu odbranu okrivljenog jer je ista po ocjeni ovog suda usmjerena u izbjegavanju sopstvene krivice. Pored toga ista odbrana je opovrgnuta izvedenim dokazima. Tako se iz jasnog iskaza svjedoka - lugara V.Ž.. utvrdjuje, da je dana 27.04.2009.godine, naišao ispred kuće P.B.i primijetio istovarene ćokove bukovog drveta koji nijesu bili čekićovani. Kod kuće je zatekao P.B.i isti mu je tada rekao, da su ta drva P.D.i da ih je isti sjekao u šumi kod M.B.u Ž.. On je odmah telefonskim putem kontaktirao kolegu B.G., koji duži reon Žari, i isti mu je rekao da se on upravo nalazi u šumi i da se na licu mjesta nalaze drva B.M.., koja su sječena predhodne godine tj. radi se o starijoj sječi a da nema svježe sječe, a drva koja je zatekao ispred kuće P.B.poticala su od svježe sječe. Tada je pošao da obilazi reon i na jedno 500 m, od kuće P.B.našao da je izvršena sječa 17 bukovih stabala. Kako je predhodno pribilježio dimenzije dozemaka dijela bukovih drva ispred kuće B.P.. i kada je to uporedio sa prečnicima panjeva na mjestu sječe, vidio je da se poklapaju i pojasnio da je nekoliko bukovih stabala izrezanih na ćokove stajalo u šumi i da su svih 17. stabala posječni u malom prostoru. Izračunao je ukupnu drvnu masu i podnio prijavu na P.B.. Panjeve je registrovao u knjizi panjeva i napisao njihove prečnike i kredom napisao oznaku ŠŠ, i to i na panju, a i na izvučenim drvima koja su stajala ispred kuće P.B.. Posječena drva su zaplijenjena ali nijesu prevezena sa lica mjesta iz razloga što nije bilo prevoznog sredstva. </span>
</p>
<p class="p6"></p>
<p class="p6">
<span>Iskaz predhodnog svjedoka sud je cijenio kao uvjerljiv i tačan i ničim doveden u sumnju i isti je u punom saglasju sa pisanim dokazima. Tako se iz zapisnika o izvršenoj kontroli - pregledu Šumske uprave Mojkovac br. 2, vidi, da je lugar V.Ž.dana 27.04.2009.godine, obilazio reon u Lepencu i naišao ispred kuće P.B.i našao istovarene bukove ćokove bez čekića i kod kuće našao P.B., te mu je isti rekao da su drva P.D.iz Lepenca i da ih je sjekao u Žarima kod Milivoja Bulatovića. Odmah je obavijestio kolegu B.G., pa mu je isti rekao da je na licu mjesta u šumi i da drva B.M.. se nalaze u šumi i da su drva sječena iz predhodne godine. Pa je pošao jedno 500 m, u šumu od kuće P.B.i našao gdje je sječa izvršena i uporedio dozemke u šumi i kod kuće i svaki dozemak je odgovarao dozemcima kod kuće. Sječa je svježa i panjevi obilježeni kredom znakom ŠŠ, jer nema čekića. Jedno 4,50 m3, ćokova ostalo je u šumi a ostalo se nalazi kod kuće P.B.. A iz zapisnika o procjeni štete iste uprave od istog datuma, proizilazi, da je bez doznake i odobrenja u državnoj šumi P.B. posjekao 17. stabala bukve, i upisani su prečnici panjeva pojedinačno u iznosu bruto drvne mase 13,70 m3 i jedan dio je nadjen kod kuće okrivljenog a jedan dio je ostao u šumi, i izrezan u ćokove, i utvrdjena ukupna vrijednost. Nadalje iz pregleda za specifikaciju bespravno posječenih stabala od istog datuma Šumske uprave Mojkovac se utvrdjuje, da u državnoj šumi u Lepencu - Palješka Gora, posječeno je 17. stabala bukve i upisani prečnici na panju i prečnici u prsnoj visini odredjen bonitet i upisana bruto drvna masa od 13,70 m3. A iz odštetnog zahtjeva br. 83 od 04.05.2009.godine, se vidi, da je posječeno 17. bukovih stabala u državnoj šumi u Lepencu od strane okrivljenog u drvnoj masi od 13,70 m3 i utvrdjen odštetni zahtjev. </span>
</p>
<p class="p7"></p>
<p class="p7">
<span>Dakle, na osnovu provedenih dokaza proizilazi nesumnjiv zaključak, da je okrivljeni P.B., neutvrdjenog dana u drugoj polovini aprila mjeseca 2009.godine u mjestu L. Opština M., u državnoj šumi u odjeljenju br. 13, radi kradje oborio 17.bukovih stabala, ukupne drvne mase 13,70 m3 i time oštećenoj Upravi za šume Pljevlja pričinio štetu, a što znači da su u radnjama okrivljenog sadržani svi elementi bića krivičnog djela šumske kradje iz čl. 324. st. 2. u vezi st.  1. KZ CG, za koje ga je sud oglasio krivim. Okrivljeni je u konkretnom slučaju postupio s umišljajem, svjestan da na taj način čini krivično djelo. </span>
</p>
<p class="p13"></p>
<p class="p14">
<span>Za konkretno krivično djelo šumske kradje iz čl. 324.st. 2. u vezi st. 1. u Krivičnom Zakoniku CG, propisano je da će se učinilac kazniti zatvorom od 3. mjeseca do 3.godine i  novčanom kaznom.</span>
</p>
<p class="p13">
<span> </span>
</p>
<p class="p6">
<span>Prilikom odlučivanja o vrsti i visini kazne, sud je optuženom cijenio  sve okolnosti iz čl. 42. KZ CG, koje utiču da kazna bude veća ili manja, pa je kao olakšavajuće okolnosti našao da se radi o porodičnom licu, ocu jednog maloljetnog djeteta, da se radi o sječi ogrijevnog drveta, dok mu je kao otežavajuće okolnosti cijenio da je isti ranije više puta osudjivan i to za krivično djelo šumske kradje. Imajući u vidu predhodno utvrdjene okolnosti Sud je okrivljenog osudio na kaznu zatvora u trajanju od 30 ( trideset ) dana, a obzirom da je za ovo krivično djelo šumske kradje kumulativno sa kaznom zatvora propisana i novčana kazna, to je sud okrivljenog osudio i na novčanu kaznu preciziranu izrekom presude, a primjenom čl. 39. st. 1. KZ CG. Ovaj sud je imajući u vidu utvrdjene olakšavajuće okolnosti u njihovoj sveukupnosti cijenio kao naročito olakšavajuće okolnosti, i stao na stanovište da se propisana zatvorska kazna može ublažiti i primjenom čl. 45 i 46. st. 1. tač. 5. KZ CG, ublažio kaznu ispod Zakonom propisanog minimuma, smatrajući da se sa ovim vrstama i visinama kazne u konkretnom slučaju može postići svrha kažnjavanja predvidjena čl. 32. a u vezi čl. 4. st. 2. Krivičnog Zakonika CG, i da okrivljeni više ne vrši krivična djela.</span>
</p>
<p class="p6"></p>
<p class="p6">
<span>Kako je optuženi oglašen krivim, sud ga je obavezao na plaćanje paušala koji je odmjeren obzirom na složenost predmeta i trajanja postupka, vodeći pri tom računa  o imovinskim prilikama optuženog shodno čl.199 ZKP-a, dok drugih troškova krivičnog postupka nije bilo.</span>
</p>
<p class="p13"></p>
<p class="p15">
<span>	Imajući u vidu da je imovinsko pravni zahtjev od strane oštećene sačinjen u vidu specifijacije a obzirom da podaci krivičnog postupka ne pružaju pouzdan osnov ni za podpuno ni za djelimično odlučivanje u pogledu visine štete, te da bi pribavljanjem novih podataka vodilo znatnom odugovlačenju postupka, to je oštećena Uprava za šume PJ Mojkovac, u odnosu na ispostavljeni imovinsko pravni zahtjev, upućena na parnicu, shodno čl. 212. st. 2. ZKP-a.</span>
</p>
<p class="p16">
<span>Sa iznijetih razloga, a usmislu čl. 364. ZKP-a, odlučeno je kao u izreci presude.</span>
</p>
<p class="p7"></p>
<p class="p7"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p4">
<span class="s1">Dana: 07.07.2010. godine</span>
</p>
<p class="p7"></p>
<p class="p7"></p>
<p class="p13">
<span class="s1">Zapisničar,                                                                                   S u d i j a,</span>
</p>
<p class="p13">
<span class="s1">Ljiljana Popović s.r.                                                              Rahmo Banda s.r.</span>
</p>
<p class="p13"></p>
<p class="p13"></p>
<p class="p13"></p>
<p class="p7">
<span class="s1"> </span>
</p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1">
<span>						    			   K.br.  269/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1">
<span>				  U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, u krivičnom predmetu protiv okrivljenog K. M.a iz B.Polja, zbog   krivičnog djela uništenje i oštećenje tuđe stvari iz čl.253 st.1 Krivičnog zakonika postupajući po privatnoj krivičnoj tužbi, privatnog tužioca Š. S. iz Bijelog Polja od 01.08.2012. godine, nakon održanog usmenog, glavnog i javnog pretresa u prisustvu privatnog tužioca Š. S., okrivljenog K. M.a, branioca okrivljenog advokata N. M.a, dana 10. 05. 2013. godine, donio je i javno objavio:</span>
</p>
<p class="p1"></p>
<p class="p1"></p>
<p class="p1">
<span>				   	  P R E S U D U</span>
</p>
<p class="p1"></p>
<p class="p1">
<span>	Okrivljeni: </span>
</p>
<p class="p1">
<span>	</span>
</p>
<p class="p1">
<span>	-  K. M. JMBG ... od oca J. i majke Ć., rođene J., rođen 22.03.1953 godine u Bijelom Polju, sa prebivalištem u mjestu rođenja Grab bb, oženjen, otac dvoje punoljetne djece, penzioner, sa završenom osnovnom školom, srednjeg imovnog stanja, osuđivan i to: presudom Opštinskog suda u Bijelom Polju K. br. 83/81 od 15.07.1981 godine, zbog krivičnog djela iz čl. 48 KZ SRCG, na novčanu kaznu od 2.500 dinara i presudom Osnovnog suda u Podgorici K.br.438/90 od 23.04.1992 godine, zbog krivičnog djela iz čl.190 st.1. KZ RCG, na šest mjeseci zatvora uslovno za dvije godine.</span>
</p>
<p class="p1">
<span>		  </span>
</p>
<p class="p1">
<span>	Na osnovu čl. 373  st. 1 tačka 2 Zakonika o krivičnom postupku.</span>
</p>
<p class="p1"></p>
<p class="p1"></p>
<p class="p2">
<span>OSLOBAĐA  SE OD OPTUŽBE</span>
</p>
<p class="p1"></p>
<p class="p1">
<span>	Da je:</span>
</p>
<p class="p1"></p>
<p class="p1">
<span>	 - Dana 25.07.2012 godine,  u mjestu Grab opština Bijelo Polje, povadio drvenu ogradu u dužini od 11,87 metara i polomio je te učinio neupotrebljivom zbog oštećenja, koja ograda je bila vlasništvo privatnog tužioca kojom je bio ogradio svoje imanje a koja ograda je bila postavljena na međi parcele br.1986 koja je upisana sa suvlasničkim dijelom na 1/2 na ime K. M.a i K. O.a u listu nepokretnosti br. 146 KO Grab i kat. parcele br.2003 koja je po načinu korišćenja nekategorisani javni put upisan u list nepokretnosti broj 97 KO Grab na ime Opština Bijelo Polje a pomenuti put se proteže preko imovine privatnog tužioca koji isti koristi za sve vrste službenosti i koji je privatni tužilac ogradio  prije 20 godina iz razloga da ne bi okrivljenom pričinjavao štetu.</span>
</p>
<p class="p1"></p>
<p class="p1">
<span>	- čime bi izvršio krivično djelo uništenje i ošećenje tuđe  stvari iz čl. 253. st.1. Krivičnog zakonika.</span>
</p>
<p class="p1"></p>
<p class="p1">
<span>	-  jer nije dokazano da je izvršio krivično djelo za koje je optužen.</span>
</p>
<p class="p1"></p>
<p class="p1">
<span>	Obavezuje se privatni tužilac Š. S. da ovom sudu na ime troškova krivičnog postupka plati iznos od 198,00 €, na žiro račun 832- 151 - 35 Depozita novčanih kazni troškova postupka i paušala a da okrivljenom K. M.u na ime troškova odbrane plati iznos od 337,50 €, sve prednje u roku od 15 dana od dana pravnosnažnosti presude pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	 </span>
</p>
<p class="p1">
<span>			     O b r a z l o ž e nj e</span>
</p>
<p class="p1"></p>
<p class="p1">
<span>	Privatnom krivičnom tužbom podnijetom 01.08.2012 godine, a uređenom  dana 24.09.2012 godine privatni tužilac Š. S. iz Bijelog Polja, optužio je K. M.a iz Bijelog Polja da je na njegovu štetu izvršio krivično djelo uništenje i oštećenje tuđe  stvari iz čl.  253. st.1. Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 10.05.2013 godine, u prisustvu privatnog tužioca Š. S., okrivljenog K. M.a i njegovog branioca advokata N. M.a iz Bijelog Polja.</span>
</p>
<p class="p1"></p>
<p class="p1">
<span>	U završnoj riječi privatni tužilac Š. S. ostao je u svemu pri privatnoj krivičnoj tužbi. podnesku kojim je uredio privatnu krivičnu tužbu, te navodima iz svog iskaza i tražio  da sud okrivljenog oglasi krivim a u pogledu imovinsko pravnog zahtjeva protiv okrivljenog će voditi parnični postupak. Sud je trebao izvesti dokaze koje je on predložio jer bi se iz njih utvrdilo da je on vlasnik predmetne ograde. Smatra da svjedok B. L. nije govorio istinu a ovo iz razloga kako je isti tvrdio 30 godina nije došao na lice mjesta,  tražio je da sud pokloni punu vjeru svjedoku R. S.u.</span>
</p>
<p class="p1"></p>
<p class="p1">
<span>	Okrivljeni K. M. u svojoj odbrani u bitnom je istakao: da je tačno to da je on u ljeto 2012 godine, porušio nekih dvadesetak metara svoje ograde koja se prostire između puta i njegove parcele s tim što je ograda većim dijelom na njegovoj parceli, to je ista ograda za koju je tekao postupak pred Osnovnim sudom u Bijelom Polju K.br.231/11 koji je okončan oslobađajućom presudom. Ograda je njegova, te smatra da ima pravo da s njom radi šta hoće, da je ukloni, da je rekonstruiše ili pak pomjeri ka unutrašnjosti svog imanja. Ogradu su postavili on i njegov otac prije nekih 20 godina a možda i više i ona je korišćena kao sokak za progon stoke, da stoka u slobodnom hodu putem ne bi ulazila na njegovo imanje. Dok je njegov otac držao stoku, ogradu je održavala njegova porodica, a to je bilo do prije nekih deset godina i smrti njegovog oca odnosno do 2002 godine. Za to vrijeme on je živio u Podgorici a dolazio je kući u Grab na to imanje i isto održavao s ocem. Posle očeve smrti otišao je u penziju i nastavio da dalje održava imanje kao i ogradu koliko je to mogao s tim što nije držao stoku. Moguće da je u svom interesu Š. ponekad održavao tu ogradu, tako što bi promijenio kolac ili baskiju, međutim on ga nikad nije ovlastio da on ovu ogradu održava. I sa druge strane puta ka parceli Š. S., takođe je postojala ograda, krajem Š.eve parcele koju ogradu je potom Š. porušio, a pošto više nije progonjena stoka sokakom, odnosno ovim putem između ograda pa se isti zalivadio te je Š. počeo da kosi i polovinu puta. Ova ograda je bila djelimično obaljena na nekim mjestima Š. je bio potkočio. Porušio je ovu ogradu smatrajući da na to ima pravo bez obzira da li to nekom smeta ili ne. Ogradu želi da ukloni i da je očisti s imanja a ako se ukaže potreba, možda će je opet postaviti.  Dodao je takođe da se 20 godina njegov pokojni otac tužio sa ocem privatnog tužioca oko puta koji je sad javni put i tom prilikom njegov otac J. je ocu privatnog tužioca D.u osporavao pravo službenosti tog puta. Njegovo imanje i imanje Š.a su kolonistička imanja koja imanja je njihovim porodicama prodala zadruga 1964 godine. Između ovih imanja postojao je put koji je dobio karakter javnog puta 1982 godine. Ovaj put je uvijek dijelio njihova imanja na tom mjestu te njegovo imanje sa imanjem privatnog tužioca na tom mjestu nikad nije imalo zajedničke međe. Istakao je da se između njegove parcele i parcele privatnog tužioca prostire parcela 2003 upisana u Katastru kao javni put i da su svi navodi privatnog tužioca oko međnih  linija izlišni pošto se u ovom postupku ne utvrđuju međe i međne linije već pozicija ograde koja mu je kao predmet izvršenja stavljena na teret.</span>
</p>
<p class="p1"></p>
<p class="p1">
<span>	U završnoj riječi branilac okrivljenog advokat N. M. je istakao: da je odbrana okrivljenog u potpunosti potvrđena nalazom vještaka geodetske struke kao i ostalim izvedenim dokazima, jer je nesporno utvrđeno da je predmetna ograda vlasništvo okrivljenog i da se ista nalazi na njegovoj parceli a ne kako je to tvrdio privatni tužilac u privatnoj tužbi i u svom iskazu. Sama činjenica postojanja javnog puta između parcele privatnog tužioca i parcele okrivljenog govori o ''istinitosti'' navoda iz privatne krivične tužbe. Tražio je da sud okrivljenog oslobodi od optužbe a da privatnog tužioca obaveže da plati sve troškove postupka kao i troškove okrivljenog za angažovanog branioca.</span>
</p>
<p class="p1">
<span> </span>
</p>
<p class="p1">
<span>	U završnoj riječi okrivljeni K. M. je u potpunosti usvojio završnu riječ svog branioca i dodao da se ne osjeća krivim, radio je svoj posao na svom imanju i dalje će nastaviti da radi posao koji mu u interesu njegove imovine bude odgovarao.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odL. sud je u dokaznom postupku izveo dokaze: saslušao u svojstvu svjedoka privatnog tužioca Š. S. i svjedoke Š. M.a, R. S.a, B. L. pročitao zapisnik sa uviđaja suda od 01.04.2013 godine, pročitao nalaz vještaka geodetske struke K. S.a od  10.04.2013 godine, izvršio uvid u kopiju  skice  Uprave za nekrtnine 10.04.2013 godine, te izvršiio uvid u izvod iz KE za okrivljenog. </span>
</p>
<p class="p1"></p>
<p class="p1">
<span>	Sud je odbio predlog privatnog tužioca da se u dokaznom postupku saslušaju u svojstvu svjedoka Š. S., K. M., Š. M. i Š. B.o, te da se izvrši uvid u spise predmeta Osnovnog suda u Bijelom Polju P.br.328/79 iz razloga što je po ocjeni suda činjenično stanje u dovoljnoj mjeri utvrđeno ostalim izvedenim dokazima, te bi izvođenje ovih dokaza vodilo odugovlačenju postupka i uvećanju troškova. </span>
</p>
<p class="p1"></p>
<p class="p1">
<span>	Okrivljeni je odustao od predloga da se u dokaznom postupku izvrši uvid u spise predmeta ovog suda K.br.231/11 sa posebnim osvrtom na nalaz vještaka geometra iz tog predmeta. </span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi shodno čl.370 st. 3. ZKP, sud je utvrdio činjenično stanje i  na osnovu istog zaključio da nije dokazano da je okrivljeni izvršio krivično djelo uništenje i oštećenje tuđe stvari iz čl. 253. st.1 KZ stavljeno mu na teret privatnom krivičnom tužbom od  01.08.2012 godine. </span>
</p>
<p class="p1"></p>
<p class="p1">
<span>	Odbranu okrivljenog  da je on kritičnog događaja porušio svoju ogradu, sud je u potpunosti prihvatio jer je njegova odbrana potvrđena izvedenim dokazima u toku postupka.</span>
</p>
<p class="p1"></p>
<p class="p1">
<span>	Naime iz iskaza svjedoka B. L. proizilazi da je on u vrijeme socijalizma bio član mirovnog vijeća za selo Grab i poznato mu je da su prije 30 godina tu živjeli pokojni Š. D. otac Š. S. i pokojni K. J. otac K. M.a. Njih dvojica su se međašili postojećim putem pa su oni pozvali mirovno vijeće iz razloga što je D. Š. sa svoje strane puta a na svom imanju stavio ogradu a kasnije je K. J. sa druge strane puta zagradio svoje imanje, takođe ivicom imanja i tu je ostao između ograda put širine tri metra, koji je bio namijenjen za cijelo selo. U to vrijeme J.ova ograda je bila od tvrdog kolja i od okoraka a D.ova od vrljika. U gornjem dijelu tog puta D. Š. je tražio da tjera svoje ovce preko J.ove livade pa su obje ove ograde imale struge - vratnice za ujavljivanje ovaca. Š. D. je prvi postavio ogradu pa kada je J. K. stavio svoju ogradu D.Š. je tvrdio da je J. svoju ogradu unio malo u put pa je iz tog razologa tražio mirovno vijeće. Na kraju je odL. vijeća bila da  J. na svojoj ogradi ostavi vratnicu da bi D. Š. u zimskom periodu kroz tu vratnicu mogao da progoni svoje ovce. On zadnjih 30 godina nije došao na mjesto gdje su tada bile ove dvije ograde i svjedoči o stanju koje je postojalo kada je bio član mirovnog vijeća.  Ovim sokakom se služio J. K. kada je tuda tjerao stoku na ispašu. Šta se u međuvremenu dešavalo sa tim ogradama da li ih je neko micao, da li su one same padale i da li ih je neko obnavljao on ne zna. Poznato mu je da je K. M. živio u Podgorici, njegov otac je samro u selu Grab na svom imanju i zadnjih godina života J. nije držao ovce, koje bi tjerao ovim progonom. Jedno petnaestak godina, K. se služio ovim progonom i to za cijelo vrijeme dok je držao stoku. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a potvrđen odbranom okrivljenog, te nalazom vještaka geodetske struke. </span>
</p>
<p class="p1"></p>
<p class="p1">
<span>	Iz iskaza svjedoka Š. M.a proizilazi da je on rođen i da živi u mjestu Grab i poznata su mu imanja Š. S. i K. M.a. Zna da tu postoji jedna ograda i on se sad ne može izjasniti na čijem je imanju ta ograda. Prije nekih 10 do 12 godina, Š. Savi i njegovom ocu D.u pomagao je da popravljaju i da zagrađuju tu ogrdu. Kada im je to pomagao  u jednom dijelu je bilo stare ograde koja je bila satrula a u drugom dijelu je bilo trnje i slično i tu je pomagao nekih tri do četiri dana.  Redom su radili na ogradi na mjestima gdje je bila propala i satrula, stavljali su novu - baskije i kolje, a na mjestima gdje je ograda bila u potpunosti satrula istom međom i istom trasom, stavljali su kompletno novu ogradu. Istakao je da se i na tim mjestima poznavao  pravac stare ograde. Tada je S. kazao da je ta ograda međa između njega i K. M.a, S. je takođe pričao da je on postavio tu staru ogradu i to na mjestima gdje su bile bukove baskije, ne zna da li je isti tvrdio da je on postavio cijelu ogradu pošto su u jednom dijelu ograde bili satruli čamovi okorci. Na tom mjestu nijesu mu poznati međaši između K. M.a i Š. S..  Dok su radili ovu ogradu niko se od K.a nije bunio s tim što niko od njih nije ni bio prisutan. Pored ograde koju je opisao postoji neka udolina, on ne zna da li je to put i kako se to vodi u katastru. Nije mu poznato da li je tuda nekad bio put. Nije mu poznato da su na tom mjestu  bile dvije ograde. </span><span class="s1"> </span><span>Prihvatajući odbranu okrivljenog i s njom u vezi nalaz i mišljenje vještaka geodetske struke, a imajući u vidu da je ovaj svjedok star 34 godine, i od rođenja živi u mjestu Grab, sud je navode iz njegovog iskaza ''da mu na tom mjestu nijesu poznati međaši između privatnog tužioca i okrivljenog, da mu nije poznato da li je tuda put, kao i da mu nije poznato da su na tom mjestu bile dvije ograde'', cijenio kao date u cilju otežavanja krivično pravnog položaja okrivljenog, dok je ostale navode iz njegovog iskaza sud prihvatio.</span>
</p>
<p class="p1"></p>
<p class="p1">
<span class="s1">	</span><span>Iz iskaza svjedoka R. S.a proizilazi da  je njemu poznato da je J. K., otac okrivljenog kupio u Grabu imanje od Ćućilovića koje imanje se prostiralo pored imanja Š. D.a, oca privatnog tužioca  S.. K. iznad kuće ima livadu, pa pašnjak i u tom dijelu njegovog imanja sa južne i sa sjeverne strane je pomeđašu sa Š. S..  K. J.u je bilo žao da u svoju livadu tjera svoju stoku, pa je krajem svoje livade do međaša sa Š. D.om napravio progon za svoju stoku i tada su tu postavljene dvije ograde, jedna preko granice imanja Š. D.a, a druga preko granice imanja  K. J.a. Između ovih ograda formiran je progon za stoku koji je bio različite širine uglavnom nekih tri do četiri metra, kako bi ovce u buljuku mogle da prolaze. Sa svoje strane granicom svog imanja ogradu je postavio K. J. od nekih starih vrljika i nekih krivih baskija od jove, a granicom imanja Š. D.a, ogradu je postavio Š. D.. Cjelokupna zemlja koja je ostavljena za ovaj progon bila je prethodno vlasništvo K. J.a. Ovo je bilo prije nekih 30 godina, s tim što se sada ne može izjasniti koliko godina je K. J. koristio ovaj progon, možda nekih četiri, pet, šest godina mada nije siguran.  Posle ovoga je došlo do spora između Š. D.a i K. J.a, zna da je D. uspio na sudu s tim što ne zna šta je bio predmet spora.  Kada je izašao sud J. je svoju ogradu makao a ograda Š. D.a je ostala i ona dan danas postoji, nju održava Š. S. i ona je sada od bodljikave žice i kolja. Ta bodljikava žica je stavljena prije nekih 15 do 20 godina. Sa sjeverne strane K.evog imanja postoji put od starih vremena kuda je J. takođe napravio sokak da progoni ovce i tuda su Š.i i K.i pomeđaši i tu su takođe postavili dvije ograde K. J. sa svoje strane puta a Š. D. sa svoje strane puta s tim što je J.ova ograda bila od okoraka koji su mu ostali prilikom izgradnje kuće. Ovu ogradu je uradio J. kada je pravio kuću to prije nekih 20 godina. Nakon postavljanja posle nekih godinu dvije, ovu ogradu je sa svoje strane u svom dijelu imanja K. J. batalio a na tom mjestu je ostala druga ograda na strani imanja Š. D.a i koliko mu je poznato tu ogradu sada razgrađuje K. M.. Iz Š.evog rješenja upoznat je  da je K. M. dao izjavu da on zagrađuje 500 metara ograde što nije tačno. K. M. je uklonio nekih 120 do 130 metara žičane ograde koja je bila njegova a tuda je bio put i sokak. J. je baskije od razvaljene - bataljene ograde premjestio sa sjevernog kraja imanja na južni kraj imanja, gdje je postavio ove baskije i napravio ogradu. K. je ovaj progon za stoku koristio nekih dvije godine, a ogradu koju je makao K. J., kada je počeo postupak bila je sa sjeverne strane. Na pitanje branioca okrivljenog ''je si li vidio okrivljenog da uklanja ogradu'' odgovorio je ''jesam njegovu majku, koja je vukla okorak za sobom, kada je tjerala ovce iz paše, koja je na njegovo pitanje ''otkud joj to'' odgovorila ''od one ograde'' Poznaje međe i granice i imanje između K.a i Š.a i to u dijelu gdje je porušena ograda jer je tu kosio deset godina. Ova ograda se prostire samom ivicom puta na strani K. M.a. Nakon vađenja ograda je bačena po putu, koji put je vlasništvo Š. D.a jer se prostire preko njegovog imanja. </span>
</p>
<p class="p1"></p>
<p class="p1">
<span>	Prilikom ocjene iskaza ovog svjedoka, sud je imajući u vidu nalaz vještaka geodetske struke iskaz svjedoka B.a te odbranu okrivljenog,kao realno i uvjerljivo prihvatio kazivanje svjedoka: ''Sa sjeverne strane K.evog imanja postoji put od starih vremena kuda je J. takođe napravio sokak da progoni ovce i tuda su Š.i i K.i pomeđaši i tu su takođe postavili dvije ograde K. J. sa svoje strane puta a Š. D. sa svoje strane puta s tim što je J.ova ograda bila od okoraka koji su mu ostali prilikom izgradnje kuće. Ovu ogradu je uradio J. kada je pravio kuću to prije nekih 20 godina'' kao i navode: ''poznaje međe i granice i imanje između K.a i Š.a i to u dijelu gdje je porušena ograda jer je tu kosio deset godina. Ova ograda se prostire samom ivicom puta na strani K. M.a'', dok je njegove navode ''nakon postavljanja posle nekih godinu dvije, ovu ogradu je sa svoje strane u svom dijelu imanja K. J. batalio a na tom mjestu je ostala druga ograda na strani imanja Š. D.a i koliko mu je poznato tu ogradu sada razgrađuje K. M.'' kao i navode: ''nakon vađenja ograda je bačena po putu, koji put je vlasništvo Š. D.a jer se prostire preko njegovog imanja'' cijenio kao date u cilju otežavanja krivično pravnog položaja okrivljenog, dok je ostale  navode iz iskaza ovog svjedoka koji se odnose na svjedočenje o drugim ogradama i progonima na imanjima privatnog tužioca i okrivljenog, cijenio kao nebitne. </span>
</p>
<p class="p1">
<span>	 </span>
</p>
<p class="p1">
<span> 	Privatni tužilac Š. S. saslušan u svojstvu svjedoka je u svom iskazu ostao pri navodima iz privatne krivične tužbe i dodao da je K. srušio tokom avgusta 2012 godine, još nekih pedesetak metara iste ograde. Put koji se prostire pored ove ograde u vrijeme kada je porušena bio je javni put koji je to i sada, a ovaj put ide preko njegove parcele. Ogradu su postavili okrivljeni i njegov otac 1979 godine, pa su je potom po sudskoj odluci uklonili a on je 1983 ili 1984 godine pregradio cjelokupno svoje imanje i tom prilikom je postavio ovu ogradu i od tada je tu ogradu održavao u svakom pogledu jer je njemu služila. Tada je pored ove ograde bio pješački put koji je bio na njegovom imanju, taj put nije bio ograničen sa obje strane ogradama, ograda je bila krajem njegovog imanja, s tim što je s druge strane imanje K.a i ograda je postavljena na međnoj liniji između njihove dvije parcele.</span>
</p>
<p class="p1"></p>
<p class="p1">
<span>	Privatni tužilac Š. S. je u privatnoj krivičnoj tužbi od 01.08.2012. godine, predstavio '' da je ograda ''vlasništvo privatnog tužioca kojom je bio ogradio svoje imanje, koje graniči sa nepokretnostima K. M.a'' da bi uređujući privatnu krivičnu tužbu dao podatke: ''da je predmetna ograda  postavljena na međi parcela broj 1986 koja je upisana sa suvlasničkim dijelom na 1/2 na ime K. M.a i K. O.a u LN br.146 KO Grab i parcele br. 2003 koja je po načinu korišćenja nekategorisani javni put, a upisana u LN. Nepokretnosti KO Grab na ime Opštine Bijelo Polje. Pomenuti put se proteže preko njegove imovine koju koristi za sve vrste službenosti, ogradio ga je iz razloga da nebi K.u pričinjavao štetu a tako stanje stoji više od 20 godina''. Međutim, iz nalaza vještaka geodetske struke proizilazi da je vještak koristio podatke službene evidencije katastra nepokretnosti koji su u službenoj upotrebi od 1996 godine pa do sada iz kojih podataka odnosno nalaza vještaka nesporno proizilazi da se između nepokretnosti kat.parcele br.1986 vlasništvo K. J.a O.a i K. J.a M.a sa pravom svojine 1/2 preko koje parcele je postavljena sporna ograda i nepokretnosti Š. L. D.a - kat.parcele br.2004 prostire parcela br.2003 koja je po načinu korićenja nekategorisani put površine 42 ara 33 m2 upisana u LN br.97 KO Grab na nosioca prava Opštinu Bijelo Polje sa pravom korišćenja 1/1. Iz čega proizilaze nesporni zaključci:</span>
</p>
<p class="p1"></p>
<p class="p1">
<span>	Da  u vrijeme kritičnog događaja 2012 godine, na kritičnom mjestu kuda se prostire sporna ograda, privatni tužilac i okrivljeni nijesu pomeđaši niti imaju zajedničke međe, da njihove kat.parcele br.1986 (okrivljenog) i br. 2004 (privatnog tužioca) razdvaja kat.parcela br.2003 po načinu korišćenja nekategorisani put i da je taj put od 1996 godine pa do sada upisana na nosioca prava Opštinu Bijelo Polje, dakle put nije svojina privatnog tužioca, niti se prostire preko njegove imovine te ne stoje navodi iz privatne krivične tužbe i iskaza privatnog tužioca: da je on predmetnom ogradom ogradio svoje imanje, i da je ogradu postavio krajem svog imanja na međnoj liniji između njegovog i imanja okrivljenog da njegovo imanje na tom mjestu graniči sa imanjem K.a, da se navedeni put proteže preko njegove imovine, da su K. J. i okrivljeni nakon postavljanja po sudskoj odluci ogradu uklonili a da je on potom postavio predmetnu ogradu. Pa je sud prihvatajući u potpunosti nalaz vještaka geodetske struke izkaz svjedoka B.a, te navode iz iskaza svjedoka R.a u potpunosti prihvatio odbranu okrivljenog da se u konkretnom slučaju radi o njegovoj ogradi, koju su postavili on i njegov otac i da niko od porodice K.a nije ovlastio privatnog tužioca da izvodi radove na održavanju i opravci predmetne ograde.</span>
</p>
<p class="p1"></p>
<p class="p1">
<span>	Iz zapisnika o uviđaju suda od 01.04.2013 godine, proizilazi da je lice mjesta livada sa sporadičnim stablima šipuraka sjeverne ekspozicije. Privatni tužilac pozvan od strane suda da na licu mjesta pokaže 20 metara ograde porušene od 25.07.2012 godine pokazao je oko 50 metara trase ograde na kojoj trasi se nalaze jedna kruška dvije velike i dvije male trešnje. Na početku pokazane trase ograde uopšte nema u nastavku je ograda oborena po zemlji i ista je od trešnjevih i čamovih kolaca, te čamovih okoraka. Na ogradi postoji kolaca koji su dosta satruli a na nekim mjestima kolčevi od ograde su još u zemlji i pod uglom od 40 % u odnosu na površinu tla na nekim mjestima čamovi kolčevi su satruli a na nekim ograda i dalje stoji na kolčevima. Okrivljeni K. je na ovoj trasi ograde pokazanoj od strane privatnog tužioca  pokazao dio ograde od 25.07.2012 godine za koji tvrdi da je njegova ograda. Na mjestu pokazanom od strane okrivljenog ograda je mačena sa trase i povučena ka unutrašnjosti nepokretnosti za koju okrivljeni tvrdi da je njegova. U dijelu polomljene ograde koju je pokazao okrivljeni ograda se sastoji od rašeganih čamovih baskija s tim što su kolčevi i dalje vezani za čamove baskije i predstavljaju kontinuinitet, čamove baskije nijesu polomljene, a čamo kolčevi u dijelu koji je u zemlji su zatupljeni sa početkom truleži.</span>
</p>
<p class="p1"></p>
<p class="p1">
<span>	Iz nalaza vještaka geodetske struke K. S.a od 10.04.2013 godine, utvrđuje se da je vještak dana 01.04.2013 godine, izašao na lice mjesta u KO Grab. Za identifikaciju i premjer predmetne ograde koristio je podatke iz službene evidencije katastra nepokretnosti koji su u službenoj upotrebi od 1996. godine pa do sada. Na licu mjesta od strane privatnog tužioca je pokazana trasa predmetne ograde gdje dijelom sada nema ograde, dijelom je oborena i nabacata pokazanom trasom i sadržana od drvenog kolja i čamovih okoraka, dijelom i dalje stoji na kolčevima, a dijelom je oborena na zemlju i povučena sa trase. Na uviđaju okrivljeni je pokazao ogradu za koju tvrdi da je njegova, koju je povukao sa trase  ka unutrašnjosti njegove parcele i koja se  nalazi oborena na zemlji. Ukupna dužina pokazane trase ograde od strane privatnog tužioca iznosi 48,57 metara, na kopiji skice obilježena od broja 1 do 12 od ove dužine na početku u dužini od 3,00 metara, nema ograde, po kazivanju okrivljenog ovaj dio ograde se koristi za prolaz, na kopiji skice obilježen od broja 1 do broja 2. dalje  od postojećeg stabla kruške preko stabala trešnje pokazana ograda od drvenog kolja i čamovih okoraka je oborena i nabacana trasom u dužini od 18,59 m. Na kopiji skice obilježeno od broja 2 do 5. Zatim nema ograde, ili je sa  manjim i trulim ostacima u dužini od 9,42 metra, na kopiji skice obilježeno od broja 5 do broja 7, zatim u dužini od 5,79 m, postoji drvena ograda na kopiji skice obilježno od broja 7 do 8, a dalje u dužini od 11,87 metara nema ograde, postoje na trasi dva drvena kolca a ograda je povučena sa trase i nalazi se oborena na zemlji, na kopiji skice obilježena od broja 8 do 12. Okrivljeni je pokazao ogradu za koju tvrdi da je njegova a koja se nalazi na trasi ograde koju je pokazao i privatni tužilac i to u dužini od 11,87 metara, na kopiji skice obilježena od broja 8 do 12, ista je povučena i nalazi se oborena na zemlji. Nakon izvršenog premjera trase ograde, pokazane od stane privatnog tužioca i okrivljenog i dobijenih koordinata snimljenih detaljih tačaka ograde  te upoređivanjem sa koordinatama granica katastarskih parcela koje čine službenu evidenciju katastar nepokretnosti, vještak je utvrdio da se cjelokupna trasa pokazane ograde nalazi dijelom katastarske parce broj 1986 KO Grab. Po podacima službene evidencije katastra nepokretnosti kat.parcela 1986 u mjestu zv ''Odžići'' je upisana po načinu korićenja livada VI klase površine 5 hektara 24 ara i 54 m2 u LN br.146 za KO Grab na nosioca prava K. J. O. sa pravom svojine u obimu 1/2 i K. J. M. sa pravom svojine u obimu 1/2. Na predmetnom lokalitetu sa južne stane predmetne ograde je upisana i kat.parcela br. 2003 po načinu korišćenja nekategorisani putevi površine  42 ara 33 m2 u LN br. 97 KO Grab na nosioca prava Opštinu Bijelo Polje sa pravom korišćenja u obimu 1/1. Po podacima službene evidencije sa južne strane puta i predmetne ograde upisana je kat.parcela 2004 po načinu korišćenja livada VI klase površine 2 hektra 32 ara i 79 m2, u LN br. 340 za KO Grab na nosioca prava Š. L. D. sa pravom svojine u obimu 1/1. Nalaz vještaka geodetske struke, sud je u potpunosti prihvatio kao realan i objektivan, dat po osnovu činjenica konstatovanih na uviđaju suda kojem uviđaju je prisustvovao isti vještak, po osnovu podataka iz službene evidencije Uprave za nekretnine, po pravilima struke i nauke, a u potpunosti potvrđen navodima iz odbrane okrivljenog, navodima iz iskaza svjedoka B. L..  </span>
</p>
<p class="p1"></p>
<p class="p1">
<span>	Okrivljeni nije sporio da je on porušio predmetnu ogradu a branio se da je to njegova ograda i da se prostire preko njegove nepokretnosti, da su predmetnu ogradu postavili on i njegov pokojni otac J.  prije 20 godina a  možda i više. Dok je otac držao stoku, ogradu je održavala njegova porodica a to je bilo do prije nekih 10 godina, odnosno do 2002 godine. Posle očeve smrti on je dalje nastavio da održava imanje kao i ogradu s tim što nije držao stoku. Moguće da je Š. ponekad održavao ogradu tako što bi promijenio kolac ili baskiju, međutim istog nije ovlastio da on ogradu održava, sa druge strane puta postojala je i ograda krajem parcele Š.a koju ogradu je potom Š. S. porušio pa se sokak između ograda zalivadio i Š. je počeo da kosi polovinu sokaka odnosno puta.  On ima pravo da na svom imanju u interesu svoje imovine radi posao kako njemu bude odgovaralo. Ovu odbranu okrivljenog sud je u potpunosti prihvatio.</span>
</p>
<p class="p1"></p>
<p class="p1">
<span>	 Naime iz izvedenih dokaza sud je utvrdio činjenično stanje da su predmetnu ogradu zajedno sa spornim porušenim dijelom ograde zagradili - postavili otac okrivljenog pokojni K. J. i okrivljeni,prije više od 20 godina, preko njihove nepokretnosti kat. parcele br. 1986 koja parcela je sada svojina sina K. J.a okrivljenog K. M.a sa suvlasničkim dijelom 1/2 pored ove ograde i parcele okrivljenog (br. 1986) sa južne strane prostire se nekategorisani put površine 42 ara 33 m2 upisan kao kat.parcela 2003 u LN.br.97 KO Grab na ime Opštine Bijelo Polje. Dok je držao stoku i negdje do svoje smrti 2002 godine, ovu ogradu je održavao otac okrivljenog  pokojni K.  J., a okrivljenii K. M. nije održavao ovu ogradu jer mu ista nije bila potrebna pošto nije živio u Grabu. Poslije J.ove smrti Š. S. je vršio povremene opravke ograde a jednom je angažujući Š. M.a izvršio renoviranje ograde. Ova ograda kako u vrijeme kritičnog događaja tako i u vrijeme uviđaja prostirala se trasom kuda su je postavili okrivljeni K. M. i pokojni K. J..</span>
</p>
<p class="p1"></p>
<p class="p1">
<span>	Za postojanje krivičnog djela oštećenje i uništenje tuđe stvari iz čl.253. st.1. Krivičnog zakonika Crne Gore, potrebno  je da se ošteti ili uništi tuđa stvar, koja stvar može biti i kod učinioca djela ili kod drugog lica, a tuđa stvar može biti i stvar na kojoj  učinilac ima suvlasnički dio.</span>
</p>
<p class="p1"></p>
<p class="p1">
<span>	Iz izvedenih dokaza proizilazi da je predmetna pokretna stvar ograda postavljena na nepokretnosti okrivljenog K. M.a i da su istu postavili i dok im je trebala održavali okrivljeni i njegov otac pokojni K. J.. Ograda je omeđavala nepokretnost okrivljenog i javni put iz čega proizilazi zaključak da je predmetna pokretna stvar - ograda stalno bila u vlasništvu porodice K. - pokojnog J.a K.a do njegove smrti a nakon njegove smrti njegovih zakonskih naslednika između ostalih i  njegovog sina okrivljenog K. M.a.</span>
</p>
<p class="p1"></p>
<p class="p1">
<span>	 Predmetna ograda nije izgrađena kao zajednička sa privatnim tužiocem Š.em a ista je omeđavala i razgraničavala nepokretnost okrivljenog i javni put.  Privatni tužilac Š. S. radovima koje je izveo na rekonstrukciji ograde posle smrti pok. K. J.a nije postao ni vlasnik ni suvlasnik ograde.</span>
</p>
<p class="p1"></p>
<p class="p1">
<span>	Š. S. nije bio angažovan od porodice K. da održava predmetnu ogradu. Š. S. je ogradu nastavio da održava od momenta kada je ista J.u K.u ocu okrivljenog nije više trebala.</span>
</p>
<p class="p1"></p>
<p class="p1">
<span>	Okrivljljeni K. M. ni jednim pravnim poslom nije ovlastio privatnog tužioca Š. S. da popravlja i održava predmetnu ogradu niti je Š. S. imao pravni osnov za održavanje ograde pa radovi koje je Š. S. izveo na održavanju ograde po ocjeni suda predstavljaju građansko pravni odnos - nezvano vršenje tuđih poslova s tim što je Š. S. ogradu održavao u svom interesu.</span>
</p>
<p class="p1"></p>
<p class="p1">
<span>	Predmetna ograda nije izgrađena i postavljena kao zajednička ograda K. J.a i Š. D.a, očeva privatnog tužioca i okrivljenog već su njih dvojica po kazivanju svjedoka B.a i svjedoka R.a istovremeno i nezavisno jedan od drugog sa dvije ograde u spornom dijelu ogradili svoje nepokrtnosti s tim što je između njihovih nepokretnosti i ovih ograda ostavljen progon za stoku, koji progon je prema sadašnjem stanju službene evidencije Katastra nepokretnosti nekategorisani put koji se prostire izmedju s jedne strane parcele br.1986 vlasništvo K. M.a i K. O.a i s druge strane parcele br.2004 vlasništvo Š. S..</span>
</p>
<p class="p1"></p>
<p class="p1">
<span>	Održavanje i opravka tuđe pokretne stvari - predmetne ograde po ocjeni suda nije  pravni osnov za sticanje prava svojine na toj pokretnoj stvari te privatni tužilac nije ovom radnjama stekao pravo svojine na predmetnoj ogradi koja je bila i ostala vlasništvo  porodice okrivljenog K. M.a a privatni tužilac je ogradu održavao u svom interesu i za svoj račun.</span>
</p>
<p class="p1">
<span>	 </span>
</p>
<p class="p1">
<span>	 Sa navedenih razloga sud je, imajući u vidu načelo "in dubio pro reo" po kojem činjenice koje idu na teret okrivljenim moraju biti na nesumnjiv način dokazane, što iz izvedenih dokaza u toku postupka nije učinjeno, to je  istog usled nedostatka dokaza oslobodio od optužbe za krivično djelo stavljeno mu na teret privatnom krivičnom tužbom.  </span>
</p>
<p class="p1">
<span>    </span>
</p>
<p class="p1">
<span>	Iz pokazivanja okrivljenog i privatnog tužioca sa uviđaja suda i s njima u vezi nalaza vještaka geodetske struke, kao i iz odbrane okrivljenog sud je u pogledu dužine ograde koju je okrivljeni porušio kritičnog događaja i u pogledu datuma izvršenja krivičnog djela utvrdio preciznije činjenično stanje od činjeničnog stanja predstavljenog privatnom krivičnom tužbom i isto je sadržano u izreci presude.	</span>
</p>
<p class="p1"></p>
<p class="p1">
<span>        Shodno čl. 230 ZKP-a, sud je odlučio da troškove krivičnog postupka u iznosu od 535,00 €, snosi privatni tužilac a isti troškovi se odnose na troškove takse za privatnu krivičnu tužbu u iznosu od 25,00 €, troškove takse na odL. suda po privatnoj krivičnoj tužbi u iznosu od 25,00 €, troškove uviđaja suda u iznosu od 34,00 €, troškove vještačenja u iznosu od 110,00 €, putne troškove svjedoka B.a u iznosu od 4,00 €, troškove odbrane okrivljenog i to za pristup na jedan odloženi pretrers u iznosu od 37,50 € i na četiri održana pretresa u iznosu od po 75,00 €.</span>
</p>
<p class="p1">
<span>	</span>
</p>
<p class="p1">
<span>        Sa iznijetog je odlučeno kao u izreci presude, shodno čl. 373  st. 1 tačka 2 ZKP-a.   </span>
</p>
<p class="p1">
<span>        </span>
</p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana, 10. 05. 2013 . godine</span>
</p>
<p class="p3"></p>
<p class="p3"></p>
<p class="p3">
<span> </span>
</p>
<p class="p1">
<span>ZAPISNIČAR,			 		           S U D I J A  </span>
</p>
<p class="p1">
<span>Koviljka Lješnjak s.r.					Dragan Mrdak s.r.</span>
</p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.125in;text-align:end;hyphenate:auto;font-family:Arial;font-size:12pt;}
.p2{margin-right:-0.125in;text-align:center;hyphenate:auto;font-family:Arial;font-size:12pt;}
.p3{margin-right:-0.125in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.125in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.125in;text-align:center;hyphenate:auto;font-family:Arial;font-size:12pt;}
.p6{text-indent:0.375in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{margin-right:-0.125in;text-align:justify;hyphenate:auto;font-family:Times New Roman;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K. br. 160/12</span>
</p>
<p class="p2">
<!--Image link to '0.jpg' can be here-->
</p>
<p class="p2">
<span>U   I M E   C R N E   G O R E</span>
</p>
<p class="p2"></p>
<p class="p3"></p>
<p class="p3">
<span>OSNOVNI SUD U NIKŠIĆU kao prvostepeni krivični, sudija Babović Dragan uz sudjelovanje Krištof Stanke kao zapisničara, u krivičnom predmetu protiv okrivljenog B. I.a zbog krivičnog djela nedozvoljeno držanje oružja i eksplozivnih materija iz čl. 403 st. 1 KZ, postupajući po optužnom predlogu ODT-a Nikšić Kt. br. 5/12 od 13. 02. 2012. godine, nakon dovršenog javnog glavnog pretresa dana 14. 05. 2012. godine u prisustvu zamjenika ODT-a Lukovac Sofije i okrivljenog B. I.a, donio je i istog dana objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p3">
<span>Okrivljeni:</span>
</p>
<p class="p3">
<span>B. I., od oca D  i majke M , rođene J , rođen xxxxx. godine, u N  s prebivalištem u xxxxxx, državljanin Crne Gore, neoženjen, pismen – završio srednju školu, nezaposlen, srednjeg imovnog stanja, ranije neosuđivan, </span>
</p>
<p class="p3"></p>
<p class="p2">
<span>K r i v   j e</span>
</p>
<p class="p2"></p>
<p class="p3">
<span>Što je :</span>
</p>
<p class="p3">
<span>Neutvrđenog dana u periodu od 15. do 20. decembra 2011. godine u Nikšiću, neovlašćeno, protivno odredbi čl. 37 st. 1 Zakona o eksplozivnim materijama CG, bez dozvole za nabavku izdate od Ministarstva nadležnog za unutrašnje poslove nabavio i držao eksplozivne materije – 169 komada petardi i to: 37 komada petardi marke »Triangle cracker«, 39 komada petardi marke »Dinamit«, 83 komada petardi marke »Pirat«, 7 komada petardi bez oznake veličine 7 cm i 3 komada petardi bez oznake veličine 10 cm, koje eksplozivne materije su ovlašćena službena lica UP PJ Nikšić pronašla dana 23. 12. 2011. godine prilikom kontrole u STR »Panonka Lux«, u ul. VI Crnogorske, </span>
</p>
<p class="p3"></p>
<p class="p3">
<span>- čime je učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika, </span>
</p>
<p class="p3"></p>
<p class="p3">
<span>- pa sud okrivljenom za navedeno krivično djelo primjenom čl. 4 st. 2, čl. 42, 52, 53 i 54 Krivičnog zakonika i čl. 229. i  374 Zakonika o krivičnom postupku izriče</span>
</p>
<p class="p3"></p>
<p class="p3"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p3">
<span>Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Na osnovu čl. 75 Krivičnog zakonika, okrivljenom B. I.u sud izriče </span>
</p>
<p class="p3">
<span> </span>
</p>
<p class="p2">
<span>MJERU BEZBJEDNOSTI</span>
</p>
<p class="p3"></p>
<p class="p3">
<span>Oduzimanje predmeta – pirotehničkih sredstava i to: 37 komada petardi marke »Triangle cracker«, 39 komada petardi marke »Dinamit«, 83 komada petardi marke »Pirat«, 7 komada petardi bez oznake veličine 7 cm i 3 komada petardi bez oznake veličine 10 cm.</span>
</p>
<p class="p3"></p>
<p class="p3">
<span>Dužan je okrivljeni na ime paušalnih troškova krivičnog postupka uplatiti na žiro račun ovoga suda broj 832-152-32 iznos od 40,00 €, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p3">
<span>ODT iz Nikšića optužnim predlogom Kt. br. 5/12 stavio je na teret okrivljenom B. I.u izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika, pa je zamjenik ODT-a Lukovac Sofija, koja je zastupala optužni akt na glavnom pretresu, izmijenila je  činjenični opis optužnog akta, pa je u završnoj riječi ostala pri tako izmijenjenom optužnom aktu predlažući sudu da okrivljenog oglasi krivim, izrekne mu mjeru bezbjednosti oduzimanje predmeta i osudi ga po zakonu.</span>
</p>
<p class="p3"></p>
<p class="p3">
<span>Okrivljeni B. I. je negirao izvršenje krivičnog djela koje mu se stavlja na teret navodeći u odbrani da je sredinom decembra 2011. godine pošao u Tuzi radi nabavke nekih stvari za trgovinsku radnju koju drži njegov brat i tom prilikom je čovjeku kojem je nadimak Vinko i čiji bliži podaci njemu nijesu poznati, ponio neko meso, a Vinko ga je, pošto mu nije naplatio dio mesa, častio izvjesnu količinu petardi zapakovanih u kese. Nije mu poznato koliko je tu petardi bilo, ali je on nakon što se vratio u Nikšić istovario robu u prodavnicu, a i petarde je tu greškom ostavio i tu su stajale 10 – 15 dana. Nakon par dana nekim momčićima je dao izvjestan broj petardi a kesu je ponovo zaboravio u radnji, poslije čega je došla policija i oduzela mu navedene petarde. Njemu nije poznato da je morao imati odobrenje za nabavku ovih petardi i zbog toga nije imao nikakvog odobrenja za to. U završnoj riječi ostao je pri svojoj odbrani, a pitanje svoje krivice ostavio je sudu na ocjenu. </span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoke B. M.a i N. Z.u te pročitao potvrdu o privremeno oduzetim predmetima UP PJ Nikšić Ku. br. 761 od 23. 12. 2011. godine i izvod iz kaznene evidencije za okrivljenog izdat od UP Ispostava Šavnik.</span>
</p>
<p class="p3"></p>
<p class="p3">
<span>Svjedok B. M. naveo je da je kao službenik UP PJ Nikšić sa kolegama, prethodno dobivši dojavu da se u radnji »Panonka lux« prodaju petarde, došao da izvrši kontrolu, pa su u radnji  zatekli radnicu N. Z.u, pitali je da li ima petardi, na što je ona odgovorila da ima, te im je predala petarde koje su se nalazile u radnji, a koje su oni oduzeli i izdali joj potvdru o privremenom oduzimanju. Koliko je tačno bilo petardi njemu nije poznato, ali bilo je preko 130 komada.</span>
</p>
<p class="p3"></p>
<p class="p3">
<span>Svjedok N. Z.a navela je da je zaposlena kao prodavačica u STR »Panonka lux«, te da je sredinom decembra 2011. godine B. I. donio neku robu koju je nabavljao za radnju i rekao joj da je dobio na poklon neke patarde, a ona i još jedna radnica su te petarde zajedno sa robom unijele u objekat. Te petarde je nakon 5-6 dana oduzela policija, o čemu su joj izdali potvrdu. Navedene petarde oni nijesu prodavali u njihovoj radnji.</span>
</p>
<p class="p3"></p>
<p class="p3">
<span>Potvrdom o privremeno oduzetim predmetima UP PJ Nikšić navedeno je da je od N. Z.e oduzeto 169 komada petardi i to: 37 komada petardi marke »Triangle cracker«, 39 komada petardi marke »Dinamit«, 83 komada petardi marke »Pirat«, 7 komada petardi bez oznake veličine 7 cm i 3 komada petardi bez oznake veličine 10 cm. </span>
</p>
<p class="p3"></p>
<p class="p3">
<span>Na osnovu iskaza svjedoka B. M.a te potvrde o privremeno oduzetim predmetima UP PJ Nikšić nedvosmisleno proizilazi da je okrivljeni B. I. neutvrđenog dana u periodu od 15. do 20. decembra 2011. godine u Nikšiću, neovlašćeno, protivno odredbi čl. 37 st. 1 Zakona o eksplozivnim materijama CG, bez dozvole za nabavku izdate od Ministarstva nadležnog za unutrašnje podslove nabavio i držao eksplozivne materije – 169 komada petardi i to: 37 komada petardi marke »Triangle cracker«, 39 komada petardi marke »Dinamit«, 83 komada petardi marke »Pirat«, 7 komada petardi bez oznake veličine 7 cm i 3 komada petardi bez oznake veličine 10 cm, koje eksplozivne materije su ovlašćena službena lica UP PJ Nikšić pronašla dana 23. 12. 2011. godine prilikom u STR »Panonka Lux«, u ul. VI Crnogorske, čime je ostvario sva bitna obilježja bića krivičnog djela nedozvoljeno držanje oružja i eksplozivnih materija iz čl. 403 st. 1 KZ.</span>
</p>
<p class="p3"></p>
<p class="p6">
<span>Činjenično stanje iz izreke presude utvrdjeno je provedenim dokazima.</span>
</p>
<p class="p6"></p>
<p class="p6">
<span>Okrivljeni ne priznaje izvršenje krivičnog djela, navodeći da je navedene petarde zaboravio u trafici, da ih tu nije držao radi prodaje, te i da mu nije bilo poznato da je za držanje eksplozivnih materija potrebno odobrenje nadležnog državnog organa, čiju  takvu odbranu je sud odbacio kao neosnovanu i sračunatu na izbjegavanje krivične odgovornosti okrivljenog, a sobzirom da se svjedok B. M.  uvjerljivo i jasno izjasnio da je zajedno sa svojim kolegama pošao da izvrši kontrolu navedene radnje, a nakon što su dobili obavještenje da se u radnji prodaju petarde, kojim iskazu je sud poklonio punu vjeru. Sobzrom da je opšte poznata činjenica da je za nabavku eksplozivnih materija potrebna dozvola koju izdaje nadležno Ministarstvo za unutrašnje poslove, okrivljeni je to mogao znati. Provedenim dokazima potkrijepljeni su navodi optužbe, pa je nesumnjivo utvrdjeno da je okrivljeni u svojoj radnji neovlašćeno držao pirotehnička sredstva – petarde, te protivno odredbi čl.37.st.1. Zakona o nabavci eksplozivnih materija, kojim članom je propisano da dozvolu za nabavku eksplozivnih materija izdaje Ministarstvo nadležno za unutrašnje poslove na zahtjev Privrednog društva drugog pravnog lica, preduzetnika i fizičkog lica. Ova činjenica je okrivljenom nesumnjivo  morala biti poznata. Okrivljeni je znao da gradjanima nije dozvoljeno nabavljanje i držanje predmetnih eksplozivnih materija, te je postupao sa direktnim umišljajem, svjestan da navedene petarde neovlašćeno nabavlja i drži, što je i htio, pa su se u njegovim radnjama, pored objektivnih, stekli i subjektivni elementi bića krivičnog djela stavljenog mu na teret. </span>
</p>
<p class="p6"></p>
<p class="p6">
<span>Sud je cijenio iskaz svjedoka N. Z.e, ali isti nije prihvatio iz razloga što je po ocjeni suda subjektivan i smišljen u cilju pomaganja okrivljenog na izbjegavanje krivično pravne odgovornosti.</span>
</p>
<p class="p6"></p>
<p class="p6">
<span>Čl.3.st.2. tač.3. Zakona o eksplozivnim materijama propisano je da se u eksplozivne materije pored ostalih ubrajajaju i pirotehnička sredstva.</span>
</p>
<p class="p6"></p>
<p class="p6">
<span>Prilikom izbora vrste  i visine krivične sankcije, Sud je cijenio sve okolnosti iz čl. 42 KZ CG, koje su od uticaja da kazna bude manja ili veća, pa je od olakšavajućih okolnosti na strani optuženog uzeo u obzir starosnu dob okrivljenog, raniji neporočan život – neosudjivan, dok otežavajućih okolnosti nije bilo. Imajući uz navedeno u vidu i stepen društvene opasnosti učinjenog krivičnog djela i krivične odgovornosti optuženog kao izvršioca, Sud je mišljenja da, radi krivično – pravne zaštite, prema optuženom nije nužno primijeniti kaznu, već da će se samim upozorenjem, uz prijetnju kaznom kao u izreci presude, i rokom provjeravanja od jedne godine, na optuženog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 KZ CG, a u okviru opšte svrhe izricanja krivičnih sankcija iz čl. 4 st. 2 KZ CG.</span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, sud je shodno čl. 42 KZ, kao olakšavajuće okolnosti okrivljenom cijenio relativnu mladost u vrijeme izvršenja krivičnog djela, nezaposlenost, raniju neosuđivanost utvrđenu na osnovu izvoda iz kaznene evidencije za okrivljenog, pa je sud uvjerenja da će se uslovnom osudom, kojom je okrivljenom utvrđena kazna zatvora u trajanju od četiri mjeseca koja se neće izvršiti ako okrivljeni u roku od jedne godine po pravosnažnosti presude ne učini novo krivično djelo, postići njena svrha iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 1 KZ.</span>
</p>
<p class="p3"></p>
<p class="p3">
<span>Sud je, shodno čl. 75 KZ, okrivljenom izrekao mjeru bezbjednosti oduzimanje predmeta, kojom je od okrivljenog oduzeto  169 komada petardi i to: 37 komada petardi marke »Triangle cracker«, 39 komada petardi marke »Dinamit«, 83 komada petardi marke »Pirat«, 7 komada petardi bez oznake veličine 7 cm i 3 komada petardi bez oznake veličine 10 cm, kao sredstvo izvršenja krivičnog djela.</span>
</p>
<p class="p3"></p>
<p class="p3">
<span>Sud je okrivljenog, shodno čl. 226 i 229 ZKP, obavezao na plaćanje paušalnih troškova krivičnog postupka u iznosu od 40,00 €, srazmjerno složenosti i trajanju krivičnog postupka i imovnog stanja optuženog.</span>
</p>
<p class="p3"></p>
<p class="p3">
<span>Iz iznijetih razloga, na osnovu čl. 374 ZKP, odlučeno je kao u izreci. </span>
</p>
<p class="p3"></p>
<p class="p2">
<span>OSNOVNI SUD U NIKŠIĆU, dana 14.05. 2012. godine.</span>
</p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p8">
<span>Zapisničar,</span>
</p>
<p class="p8">
<span>Krištof Stanka, s.r.</span>
</p>
</td><td class="td1">
<p class="p8">
<span>SUDIJA,</span>
</p>
<p class="p8">
<span>Babović Dragan, s.r.</span>
</p>
</td>
</tr>
</tbody>
</table>
<p class="p7"></p>
<p class="p7"></p>
<p class="p7">
<span>		Za tačnost otpravki tvrdi i ovjerava: službenik suda.</span>
</p>
<p class="p7"></p>
<p class="p7">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog suda Višem sudu Podgorici. </span>
</p>
<p class="p7"></p>
<p class="p7"></p>
<p class="p9"></p>
<p class="p10"></p>


</body>
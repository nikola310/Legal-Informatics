<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span><span class="span1">                                                                                                                          </span>
</p>
<p>
<span class="span1">                                                                                                             </span>
</p>
<p style="text-align:center;">
<span class="span1">U   IME CRNE GORE</span>
</p>
<p style="text-align:right">
<span class="span1">K.br. 221/14</span>
</p>
<p>&nbsp;</p>
<p>
<span class="span1">OSNOVNI SUD U NIKŠIĆU, sudija Ivan Perović, uz sudjelovanje Plane Ćuzović kao zapisničara, rješavajući u krivičnom predmetu optuženog  ADŽIĆ VLADIMIRA   zbog   krivičnog djela teška krađa iz čl.240 st.1 tač.1 KZ, po optužnici  ODT-a Nikšić Kt.br.97/14 od 11.04.2014.g.,  nakon održanog glavnog javnog pretresa u prisustvu zamjenika ODT-a Lukovac Sofije, optuženog Adžić Vladimira i njegovog branioca – advokata Kovačević Predraga, dana 25.07.2014.g. donio je i istog dana javno objavio</span>
</p>
<p style="text-align:center;">
<span class="span1">PRESUDU</span>
</p>
<p>
<span class="span1">Optuženi: </span>
</p>
<p>
<span class="span1">ADŽIĆ VLADIMIR   od </span><span class="span1">oca </span><span class="span1">Miodraga i majke Stanislavke rođ.Petković, </span><span class="span1">rodjen </span><span class="span1">12.06.1995.g. </span><span class="span1">u Nikšiću, sa prebivalištem u  Nikšiću – </span><span class="span1">Mušovina br.6,  državljanin Crne Gore, neoženjen, nezaposlen, završio srednju školu, lošeg  imovnog stanja, prema istome je rešenjem Osnovnog suda Nikšić zbog kriv.djela iz čl.248 st.1 KZCG bila izrečena vaspitna mjera pojačanog nadzora od strane zakonskog zastupnika</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">Što je:</span>
</p>
<p>
<span class="span1">U noći 7/8.2.2014 .godine, u Nikšiću,  svjestan svog djela čije je izvršenje htio, u namjeri da sebi pribavi protivpravnu imovinsku korist koja prelazi iznos od 150,00 eura, obio prodavnicu DOO '' Maja '' vlasništvo Pejović Marije koji se nalazi u ulici Nikole Tesle na način što je upotrebom  fizičke  sile otvorio  prozor na toaletu,  kroz isti  ušao u unutrašnjost objekta i iz istog oduzeo novac u iznosu od 50,00 eura i i jednu flašu alkoholnog pića '' Balantines'' sa čašom u vrijednosti od 17,20 eura, dvije flaše alkoholnog pića '' Balantines'' od 1l pića  u vrijednosti od 29,80eura , dvije flaše alkohonog pića '' Džoni Woker'' od 0,7l u vrijednosti od 26,80eura , jednu flašu likera u vrijendosti od 17,70 eura, dvije flaše alkoholnog pića '' Prvijenac '' od 1l u vrijednosti od 29,20 eura , jednu flašu alkoholnog pića '' Loza Crnogorska '' od 1l u vrijednosti od 13,50 eura, dvije flaše alkoholnog pića '' Vinjak '' od 1l u vrijednosti od 17,40 eura, tri flaše vina ''Vranac '' od 1l u vrijednosti od 7,20eura, osamnaest komada pića '' Guarana '' od 0,2l u vrijednosti od 10,80 eura, četrdeset osam komada pakovanja žvaka '' Orbit '' u vrijednosti od 24,00 eura , pet komada čokolade '' Milka strawberry '' od 250gr. u vrijednosti od 13,00 eura , šest komada čokolade '' Milka choco'' od 250gr. u vrijednosti od 17,40eura ,dva komada čokolade '' Whole nuts'' od 250gr u vrijednosti od 5,80 eura , pet komada čokolade '' Milka raisi nutela '' od 250gr u vrijednosti od 14,50eura , šest komada čokolade '' Milka broken '' od 250gr u vrijednosti od 17,40 eura, sedam komada čokolade ''Milka alpine '' od 250gr u vrijednosti od 18,90 eura , tri komada čokolade '' Milka noiset '' od 250 gr u vrijednosti  od 8,70 eura , četiri komada čokolade ''Milka choco ric'' od 250gr u vrijednosti od 9,60eura , pet komada čokolade '' Najlepše želje '' od 250gr u vrijednosti od 15,50 eura , četiri komada čokolade '' Najljepše želje keks'' od 250gr u vrijednosti od 9,60 eura , četiri komada čokolade '' Najljepše želje jagoda '' od 250gr u vrijednosti od 18,80 eura , šest komada čokolade '' Najljepše želje '' od 200gr u vrijednosti 12,00 , pet komada čokolade '' Najljepše želje lješnik '' od 200 gr u vrijednosti od 11,00 eura , deset komada čokolade '' Kinder '' u vrijednosti od 10,00 eura , šest komada čokolade '' </span><span class="span1">Najljepše želje '' od 100 gr u vrijednosti od 6,60 eura i pet komada čokolada '' Najljepše želje keks '' od 170gr u vrijednosti od 7,50 eura , </span><span class="span1">sve u ukupnoj vrijednosi od 447,90 eura  </span>
</p>
<p>&nbsp;</p>
<p>
<span class="span1">čime je učinio   krivično djelo teška krađa iz čl.240 st.1 tač.1   Krivičnog zakonika.</span>
</p>
<p>&nbsp;</p>
<p>
<span class="span1">Sud optuženog </span><span class="span1">Adžić Vladimira</span><span class="span1"> primjenom čl.4 st.2, čl.32, čl.36, čl.42, čl.45 st.1 tač.3 i čl.46 st.1 tač.4  Krivičnog zakonika i čl.374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na  kaznu zatvora u trajanju od 3 /tri/  mjeseca, koju kaznu je  dužan izdržati po pravosnažnosti presude.</span>
</p>
<p>
<span class="span1"> </span>
</p>
<p>
<span class="span1">Obavezuje se optuženi da na ime troškova krivičnog postupka plati iznos od 156,50 eura u roku od 15 dana po pravosnažnosti presude, na žiro račun ovog suda br. 832-152-32 pod prijetnjom prinudnog izvršenja.</span>
</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">ODT iz Nikšića optužnicom  Kt.br.97/14 stavio je na teret optuženom  Adžić Vladimiru  izvršenje  krivičnog djela teška krađa iz čl. 240 st.1 tač.1  KZ  pa je zamjenik ODT-a Lukovac Sofija  koja je zastupala optužbu na glavnom pretresu, u završnoj riječi ostala pri optužnici, predlažući sudu da optuženog   oglasi  krivim  i osudi po zakonu. </span>
</p>
<p>&nbsp;</p>
<li>
<span class="span2">Optuženi ADŽIĆ VLADIMIR naveo je u svojoj odbrani pred ODT-om Nikšić da </span><span class="span2">nije počinio krivično djelo na štetu marketa „Maja“ u ulici Nikole Tesle, da nikada nije ni ušao u taj market, niti je znao gdje se isti nalazi sve dok ga nijesu pozvali u policiju da da izjavu vezano za oduzimanje nekih stvari iz marketa kada su mu objasnili gdje se market nalazi. Obično ne izlazi kasno, maltene je svake noći kući posle 22:00 sata, pa ni te noći kad je obijen market „Maja“ u ulici Nikole Tesle, dakle u noći 07./08.02.2014.g. nije izlazio u kasnim satima i nalazio se kući.</span>
</li>
<li>
<span class="span2">Optuženi ADŽIĆ VLADIMIR naveo je u svojoj odbrani na glavnom pretresu da je u  noći 7/8.02.2014.g. bio kod kuće sa djevojkom Anelom Kordić, majkom Adžić Stanislavkom, sestrom Nikolinom i drugom Aleksandrom Radulovićem. Gledali su TV a majka je spremala večeru. Te se noći ništa posebno u kući nije desilo da on zna. Anela često kod njega kući dolazi,  gotovo svakoga dana jer on loše živi i nema novca za izlaske. Aleksandar Radulović koji je inače momak njegove sestre takođe vrlo često dolazi kod njih kući. On svakog drugog ili trećeg dana sa djevojkom izlazi u šetnju po gradu gdje ostanu po nekolika sata. On je često prolazio idući u školu pored oštećenog marketa a nije mu  poznato da li isti ima istaknutu reklamu, jer ne obraća pažnju na objekte pored kojih prolazi niti ga to zanima. Ne sjeća se gdje je bio dana 10.02.2014.g. jer se ne sjeća šta je juče bilo. Ne sjeća se ni gdje je bio dana 15.02.2014.g.  ali se može sjetiti gdje je bio u noći 7/08.02.2014.g. jer je baš ovih dana sa porodicom "premotao film" o tom periodu. </span>
</li>
<p>
<span class="span1">Optuženi  je u završnoj riječi lično i preko branioca ostao pri iznijetoj odbrani (branilac je istakao da se nije mogla ustanoviti starost traga papilarnih linija na limenci koja je inače zatečena u neprirodnom-uspravnom položaju, da je čudno što nije pronađen niti jedan drugi trag, da su svjedoci potvrdili odbranu optuženog da je kritičnog dana bio kod kuće iza 22,00 časa i da nikada ne ostaje iza 22,00 časa van kuće, da kod njega nije pronađen niti jedan otuđeni predmet a gabariti otuđenog su onemogućavali da jedan čovjek sam to sve iznese iz marketa i odnese) predlažući sudu da ga oslobodi od optužbe.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao oštećenu svjedoka Pejović Mariju, svjedoke Adžić Stanislavku, Adžić Nikolinu, Radulović Aleksandra, Kordić Anelu, Vukotić Andriju, sudskog vještaka daktiloskopa Lekić Draženku, pročitao  zapisnik o uviđaju UP CB Nikšić od 8.02.2014.g., izvršio uvid u fotodokumentaciju UP CB Nikšić broj 101/14 od 8.02.2014.g., na saglasan predlog stranaka  pročitao nalaz i mišljenje sudskog vještaka ekonomsko finansijske struke Spaić Rata od 10.04.2014.g., nalaz i mišljenje </span><span class="span1">forenzičkog centra Uprave policije grupe za daktiloskopska vještačenja broj 244/14-2-459 od 25.2.2014.g., </span><span class="span1">nalaz i mišljenje </span><span class="span1">forenzičkog centra Uprave policije grupe za daktiloskopska vještačenja broj 244/14-2-459 od 27.2.2014.g., </span><span class="span1">pročitao odštetni zahtjev oštećenog subjekta i pročitao izvod iz kaznene evidencije za optuženog. </span>
</p>
<p>&nbsp;</p>
<p>
<span class="span1">Oštećena svjedok PEJOVIĆ MARIJA navela je u svom iskazu pred ODT-om Nikšić da je </span><span class="span1"> vlasnik trgovinskog objekta DOO „Maja Piko Trade“ koji se sastoji iz prodajnog prostora koji čini jedna prostorija i toaleta. Objekat je tako izgradjen da ulazna vrata gledaju prema ulici Nikole Tesle, a na toaletu postoji prozor sa zadnje strane objekta. Ona je dana 07.02.2014.g. u tom objektu radila u drugoj smjeni i negdje oko 22:00 sata kad je zatvorila objekat, sigurna je da je zatvorila i prozor koji se nalazi na toaletu i normalno zaključala ulazna vrata  objekta. Ujutro kad je došla normalno je otključala ulazna vrata objekta, ali čim je ušla u objekat primijetila je da je po istom razbacano voće koje preko dana dok objekat radi stoji ispred, a uveče ga prilikom zatvaranja unose u objekat. Pomislila je u momentu da je voće palo, jer ga nije dobro postavila medjutim tada je primijetila da na policama nedostaju alkoholno piće i čokolade. Odmah je pozvala policiju i radnici policije su došli i izvršili uvidjaj. Kad su radnici policije došli radi vršenja uvidjaja, dok su oni pregledali objekat i uzimali tragove vidjela je da je prozor na toaletu otvoren, a vidjela je i da se u toaletu u umivaoniku i u WC šolji nalaze limenke „Guarane“. Takodje vidjela je da su po toaletu popadali sanitarni proizvodi koje ona  koristi za čišćenje toaleta koje uvijek kada zatvori taj prozor ostavi na okviru prozora. Naknadno je izvršila popis i njime utvrdila da je iz objekta nestala izvjesna količina alkoholnih pića i čokolada. Detaljan popis tih proizvoda koji su nestali ona je predstavila u odštetnom zahtjevu koji je dostavila policiji. Iz jedne police koja se nalazi pored prodajnog pulta nestao je novac koji je u radnji držala kao depozit, taj novac nalazio se u nekoj kesici na toj polici i radilo se o 50,oo €, s tim što je novac bio u apoenima jedna novčanica od 20,oo €, dvije novčanice od po 5,oo € i ostatak je bio u metalnim apoenima. Takodje, u toj polici se nalazila jedna kesica u kojoj je bio sitni novac u apoenima od 5 i 10 centi, u toj kesici je bilo ne više od 10,oo € tog sitnog novca. </span>
</p>
<p>&nbsp;</p>
<p>
<span class="span1">Oštećena svjedok PEJOVIĆ MARIJA navela je u svom iskazu na glavnom pretresu da je policija stigla na lice mjesta oko sat i po nakon što je pozvana a radnja je zatvorena oko 22,00 časa i ona je to lično uradila a radnja se inače otvara u 7,00 časova. Od momenta dolaska policije do momenta kada su vršili popis zapisivala je šta je sve od robe prodato da to ne bi greškom bilo uvedeno u spisak otuđenih stvari. Istakla je da se ne pridružuje krivičnom gonjenju protiv optuženog niti ispostavlja imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok RADULOVIĆ ALEKSANDAR  naveo je u svom iskazu da je unazad godinu dana u emotivnoj vezi sa Adžić Nikolinom i gotovo svakog drugog dana ide kod nje kući. On  se druži i sa njenim bratom, a poznato mu je šta se na teret stavlja Vladimiru jer je bio došao kod njih kući nakon što se Vladimir vratio iz policije. Konkretnom prilikom vodila  se priča o tome kako je počinio neku krađu učinjenu 7.02.2014.g.  Oni su tada reagovali pitanjem kako to da je sedmoga počinio krađu a Anela je došla u Nikšić iz Pljevalja 6-og.februara i narednoga dana oni su bili kući kod Adžića i sjeća se da je njihova majka pravila picu. Dana </span><span class="span1">07.02. on i Anela su se našli na autobuskoj stanici oko 18 ili 18,30 časova i zajedno su otišli kod Adžića kući. 3 - 3,5 minuta išli su do stana Adžića a kada bi išao kući kod Adžića uglavnom bi sretao Vladimira tamo. Koliko je njemu poznato Vladimir uglavnom izlazi i šeta sa Anelom ili izlazi vani i igra fudbal. Oni su bili te noći posle 22,00 časa u kući Adžića a to je inače bio zimski period. On je opet kod Adžića kući otišao možda 8-og ili 9-tog a ponekad se desi i da dva puta dnevno ode kod njih. On je i tih dana dolazio u isto vrijeme - neka bude između 18 i 19 časova i ostao bi da sjedi do 23 - 23,30 časa. Što se tiče noći 7.02.2014.g., on je sigurno te noći ostao do 23,00 časa u kući Adžića.</span>
</p>
<p>&nbsp;</p>
<p>
<span class="span1">Svjedok KORDIĆ ANELA   navela je u svom iskazu da je u vezi sa Adžić Vladimirom od 5.11.2013.g. i često odlazi kod njega kući -  dva tri puta sedmično. Njoj je iz priče sa advokatom poznato šta se Vladimiru stavlja na teret. Ovo krivično djelo je počinjeno 7-og.02.2014.g. a kako je ona došla 6-og.02. iz Pljevalja a 7.02. je došla kući kod Vladimira i tamo su bili ona, Vladimir, Aleksandar, Nikolina i njihova majka. Ona se oko 18,30 časova, našla sa Aleksandrom na autobuskoj stanici i pošli su kod Vladimira kući gdje su boravili do posle 02 sata nakon ponoći. Ona i Aleksandar su zajedno napustili kuću Adžića. Prije razgovora sa advokatom nije čula šta se na teret stavlja Vladimiru. Njoj je poznato da je Vladimir pozivan u policiju zbog ovog događaja i na osnovu toga, po povratku iz policije zaključili su da je on bio kući kritične noći. Njoj je Vladimir kazao da je bio u policiji i tada joj nije rekao zbog čega su ga zvali, a ona ga je pitala ali on nije želio da joj kaže a poznato joj je da je saslušavan kod tužioca (to je čula od njegove majke). 10-og februara opet je išla kod Vladimira oko 13,00 časova, a ona inače ide kod njega svaki drugi dan i  možda je ostala do 18,00 časova. </span>
</p>
<p>&nbsp;</p>
<p>
<span class="span1">Svjedok ADŽIĆ NIKOLINA   navela je u svom iskazu da   su oko 18,30 časova kritičnoga dana ona, njen momak Aleksandar, Vladimir i njegova djevojka Anela bili kod njih kući, nigdje nijesu izlazili vani a oko 23,00 časa gosti su otišli a misli da je Anela otišla nešto ranije. Ništa se posebno nije desilo te večeri, Vladimir i Aleksandar su nešto gledali na lap-topu a ona, majka i Anela su razgovarale i pile kafu. Anela je iz Pljevalja a u Nikšić je došla 6.02.2014.g. Ona je saznala zbog čega se tereti njen brat na dan kada je priveden u policiju jer im je pri povratku iz policije ispričao, a njoj je poznato da je Vladimir saslušavan i kod tužioca. Iste noći kada se Vladimir vratio iz policije ona, Vladimir i  njihova majka su premotavali film i shvatili da je zapravo on te noći bio kod kuće a te noći malo kasnije je došao i njen momak pa su mu rekli šta je Vladimiru stavljeno na teret. </span>
</p>
<p>&nbsp;</p>
<p>
<span class="span1">Svjedok ADŽIĆ STANISLAVKA navela je u svom iskazu da   je nakon privođenja njenog sina Vladimira u policiju vraćala "film" o ranijim danima. On je njoj po povratku iz policije kazao šta mu se stavlja na teret i da je ta krađa za koju se tereti učinjena 7.02.2014.g. pa je ona vraćala film i sjetila se da je baš te noći Vladimir bio kod nje kući. Tu su još bili njena ćerka Nikolina, njen momak Aleksandar kao i Vladimirova djevojka. Inače, Vladimir uveče izađe do 22,00 časa najviše, igra pomalo košarke a njoj je najmilije kada je kod kuće. Ona je te noći njima spremala večeru - picu, i baš su se družili i ona najviše voli kada su oni kod nje. Sada se precizno ne može sjetiti kojeg su datuma došli policajci po Vladimira, zbog teške porodične situacije ali se sjeća da je te noći bila kod sestre u Trubjeli a Vladimir je bio kod druga u ulici V-oj proleterskoj dok je u njihovoj kući bio njen đever koji je dao policiji broj Vladimirovog telefona. Djevojka njenog sina i momak njene ćerke često borave kod njih kući. Nakon što se Vladimir vratio iz policije oni su zajedno sjedeći kući vraćali film unazad i zajedno su se sjetili gdje je on bio kritične noći kada je počinjeno to krivično djelo. Inače je on u tom periodu slabo izlazio iz kuće jer je imao problema sa zubima. Ona kada god je u mogućnosti sprema večeru za svoju djecu, Vladimirovu djevojku i NIkolininog momka a to </span><span class="span1">čini dva - tri puta nedeljno. Kritične noći ništa se posebno nije dogodilo, ona je pila kafu sa djevojkama a Vladimir i Aleksandar su nešto radili na lap-topu. Ona se ne sjeća kada je Vladimir saslušavan kod tužioca zbog brojnih obaveza koje ima tokom dana. Sjeća se da je bio februar kada se Vladimir vratio iz policije i kada su " premotavali film" o tome gdje je bio kritične noći. 10-og.02.2014.g. Vladimir je sigurno bio kući ili je šetao sa Anelom do 22,00 časa. </span>
</p>
<p>&nbsp;</p>
<p>
<span class="span1">Svjedok VUKOTIĆ ANDRIJA naveo je u svom iskazu da radi kao kriminalistički tehničar CB Nikšić i sjeća se krivičnog djela koje je počinjeno na štetu DOO "Maja". On je sa inspektorima policije vršio uviđaj u ovom slučaju. Što se tiče njegovoga rada u pogledu fiksiranja i izuzimanja tragova papilarnih linija, on se sastoji u tome da je najprije sam predmet na kome se trag nalazi (odnosno pretpostavlja se da se nalazi) opredeljuje  način izazivanja i izuzimanja traga. Misli da su ovdje radili putem korišćenja grafitnog praha i providne folije. Grafitni prah nanose na površinu za koju sumnjaju da je trag, taj prah izazove otisak na predmetu, a folijom se fiksira taj trag stavljanjem preko istog pa folija upije prah i prenese se na bijelu ili tamnu podlogu a u ovom slučaju je bila bijela podloga. On kao kriminalistički tehničar ne može znati kolika je starost traga. U ovom slučaju se limenka nalazila u umivaoniku koji je bio neposredno ispod prozora. On sada ne zna da li je osoba koja je ušla u prostoriju kroz prozor morala da stane na umivaonik ili je direktno skočila na pod. Sada se ne može izjasniti da li su tragovi izuzimani još sa nekih predmeta. Limenka je inače bila neotvorena. </span>
</p>
<p>&nbsp;</p>
<p>
<span class="span1">Sudski vještak daktiloskop LEKIĆ DRAŽENKA navela je u svom iskazu da se ne može izjasniti koliko vremenski može da se zadrži trag papilarnih linija na nekom predmetu, teoretski to je moguće nekoliko minuta ili čak godinu. Koliko će vremena ostati trag papilarnih linija na nekom predmetu zavisi od faktora poput toga da li je predmet gladak ili hrapav (na glatkoj površini poput limenke veća je mogućnost da ostane kvalitetan trag papilarnih linija), da li se osobi koja ostavlja trag ruke znoje, da li je predmet izložen suncu, od vlažnosti prostorije gdje je predmet. Dakle, ona se u ovom slučaju ne može izjasniti o starosti traga. Takođe je istakla da je u nalazu i mišljenju od 25.02.2014.g. greškom kao ime oca Adžić Vladimira navedeno ,,Radenko,, a zapravo se otac ovog lica zove Miodrag što je ispravljeno nalazom i mišljenjem od 25.02.2014.g.</span>
</p>
<p>&nbsp;</p>
<p>
<span class="span1">ZAPISNIKOM o uvidjaju Uprave policije CB  Nikšić od 8.2.2014.g. navedeno je da se market DOO MAJA Piko Trade nalazi u ulici Nikole Tesle, da je objekat od tvrde gradnje, da su njegova ulazna vrata na sjevernoj strani, a prozor od toaleta na južnoj strani objekta, da je prozor dimenzija 50 x 50 cm na visini od 190 cm, pri čemu je prozor zatečen u otvorenom položaju a na njemu su uočena manja oštećenja dok se na fiksnom dijelu prozora sa spoljne strane u predjelu šilda uočavaju tragovi oštećenja, da je prilikom pregleda toaleta u keramičkom lavabou pronađena limenka energetskog pića </span><span class="span1">''Guarana''  </span><span class="span1">zelene boje na kojoj je krim.tehničar fiksirao i izuzeo tragove papilarnih linija. </span>
</p>
<p>&nbsp;</p>
<p>
<span class="span1">FOTODOKUMETACIJOM UP CB  Nikšić broj 101/2014 od 8.2.2014.g. vizuelno je predstavljen objekat STR MAJA - njegov spoljašnji izgled i ulaz u isti, unutrašnjost objekta, bliži izgled polica sa prehrambenim proizvodima i pićem , ulaz u toalet i unutrašnjost toaleta, limenka </span><span class="span1">'' Guarana ''  </span><span class="span1">pronađena u lavabou, prozor toaleta, oštećenja na prozoru, položaj prozora posmatrano sa spoljašnje strane.</span>
</p>
<p>&nbsp;</p>
<p>
<span class="span1">ODŠTETNIM zahtjevom oštećenog subjekta specifikovani su artikli otuđeni kritičnom prilikom - </span><span class="span1">jedna flaša alkoholnog pića ''Balantines'' sa čašom, dvije flaše alkoholnog pića '' </span><span class="span1">Balantines'' od 1l pića, dvije flaše alkoholnog pića '' Džoni Woker'' od 0,7l, jednu flašu likera, dvije flaše alkoholnog pića ''Prvijenac '' od 1l, jednu flašu alkoholnog pića '' Loza Crnogorska '' od 1l, dvije flaše alkoholnog pića ''Vinjak'' od 1l, tri flaše vina ''Vranac '' od 1l, osamnaest komada pića '' Guarana '' od 0,2l, četrdeset osam komada pakovanja žvaka ''Orbit'', pet komada čokolade '' Milka strawberry '' od 250gr., šest komada čokolade ''Milka choco'' od 250gr., dva komada čokolade '' Whole nuts'' od 250gr, pet komada čokolade '' Milka raisi nutela '' od 250gr, šest komada čokolade '' Milka broken '' od 250gr, sedam komada čokolade ''Milka alpine '' od 250gr, tri komada čokolade '' Milka noiset '' od 250 gr, četiri komada čokolade ''Milka choco ric'' od 250gr, pet komada čokolade '' Najlepše želje '' od 250gr, četiri komada čokolade '' Najljepše želje keks'' od 250gr, četiri komada čokolade '' Najljepše želje jagoda '' od 250gr, šest komada čokolade '' Najljepše želje '' od 200gr, pet komada čokolade ''Najljepše želje lješnik'' od 200 gr, deset komada čokolade '' Kinder '', šest komada čokolade '' Najljepše želje '' od 100 gr i pet komada čokolada '' Najljepše želje keks '' od 170gr .</span>
</p>
<p>&nbsp;</p>
<p>
<span class="span1">NALAZOM  i MIŠLJENJEM  sudskog vještaka ekonomsko-finansijske struke  Spajić Rata od 10.4.2014 g. navedeno je da vrijednost otuđenih predmeta iznosi 397,90 eura a kada se uz prednje uzme u obzir da je otuđeno i 50,00 eura novčanog depozita, na dan 7/8.02.2014.g., ukupan iznos vrijednosti otuđenog  iznosi 447,90 eura. </span>
</p>
<p>&nbsp;</p>
<p>
<span class="span1">NALAZOM i MIŠLJENJEM </span><span class="span1">forenzičkog centra Uprave policije grupe za daktiloskopska vještačenja broj 244/14-2-459 od 25.02.2014.g. navedeno je da trag papilarnih linija koji je izazvan grafitnim prahom i fiksiran transparentnom daktiloskopskom folijom na limenci </span><span class="span1">''Guarane''  </span><span class="span1"> pronađene u umivaoniku u toaletu potiče od prstnog dijela dlana lijeve ruke Adžić Vladimira, od oca Radenka, rođenog 12.06.1995.g.</span>
</p>
<p>
<span class="span1"> </span>
</p>
<p>
<span class="span1">NALAZOM i MIŠLJENJEM </span><span class="span1">forenzičkog centra Uprave policije grupe za daktiloskopska vještačenja broj 244/14-2-459 od 27.02.2014.g. navedeno je da trag papilarnih linija koji je izazvan grafitnim prahom i fiksiran transparentnom daktiloskopskom folijom na limenci </span><span class="span1">''Guarane'' </span><span class="span1">  pronađene u umivaoniku u toaletu potiče od prstnog dijela dlana lijeve ruke Adžić Vladimira, od oca Miodraga, rođenog 12.06.1995.g. </span>
</p>
<p>&nbsp;</p>
<p>
<span class="span1">IZVODOM  iz kaznene evidencije Uprave policije – CB  Nikšić   za  Adžić Vladimira navedeno je da je Adžić Vladimiru odlukom Osnovnog suda u Nikšiću Km.br.5/13 od 20.03.2013.g., zbog krivičnog djela iz čl.248 st.1 KZ CG izrečena vaspitna mjera pojačanog nadzora od strane zakonskog zastupnika. </span>
</p>
<p>&nbsp;</p>
<p>
<span class="span1">Imajući u vidu sadržinu izvedenih dokaza, sud nalzi da je na nesumnjiv način utvrđeno da je optuženi Adžić Vladimir</span><span class="span1"> u noći 7/8.2.2014 .godine, u Nikšiću,  svjestan svog djela čije je izvršenje htio, u namjeri da sebi pribavi protivpravnu imovinsku korist koja prelazi iznos od 150,00 eura, obio prodavnicu DOO '' Maja '' vlasništvo Pejović Marije koji se nalazi u ulici Nikole Tesle na način što je upotrebom  fizičke  sile otvorio  prozor na toaletu,  kroz isti  ušao u unutrašnjost objekta i iz istog oduzeo novac u iznosu od 50,00 eura i i jednu flašu alkoholnog pića '' Balantines'' sa čašom u vrijednosti od 17,20 eura, dvije flaše alkoholnog pića '' Balantines'' od 1l pića  u vrijednosti od 29,80eura , dvije flaše alkohonog pića '' Džoni Woker'' od 0,7l u vrijednosti od 26,80eura , jednu flašu likera u vrijendosti od 17,70 eura, dvije flaše alkoholnog pića '' Prvijenac '' od 1l u vrijednosti od 29,20 eura , jednu flašu alkoholnog pića '' Loza Crnogorska '' od 1l u vrijednosti od 13,50 eura, dvije flaše alkoholnog pića '' Vinjak '' od 1l u vrijednosti od 17,40 eura, tri flaše vina ''Vranac '' od 1l u vrijednosti od 7,20eura, osamnaest komada pića '' Guarana '' od 0,2l u vrijednosti od 10,80 eura, </span><span class="span1">četrdeset osam komada pakovanja žvaka '' Orbit '' u vrijednosti od 24,00 eura , pet komada čokolade '' Milka strawberry '' od 250gr. u vrijednosti od 13,00 eura , šest komada čokolade '' Milka choco'' od 250gr. u vrijednosti od 17,40eura ,dva komada čokolade '' Whole nuts'' od 250gr u vrijednosti od 5,80 eura , pet komada čokolade '' Milka raisi nutela '' od 250gr u vrijednosti od 14,50eura , šest komada čokolade '' Milka broken '' od 250gr u vrijednosti od 17,40 eura, sedam komada čokolade ''Milka alpine '' od 250gr u vrijednosti od 18,90 eura , tri komada čokolade '' Milka noiset '' od 250 gr u vrijednosti  od 8,70 eura , četiri komada čokolade ''Milka choco ric'' od 250gr u vrijednosti od 9,60eura , pet komada čokolade '' Najlepše želje '' od 250gr u vrijednosti od 15,50 eura , četiri komada čokolade '' Najljepše želje keks'' od 250gr u vrijednosti od 9,60 eura , četiri komada čokolade '' Najljepše želje jagoda '' od 250gr u vrijednosti od 18,80 eura , šest komada čokolade '' Najljepše želje '' od 200gr u vrijednosti 12,00 , pet komada čokolade '' Najljepše želje lješnik '' od 200 gr u vrijednosti od 11,00 eura , deset komada čokolade '' Kinder '' u vrijednosti od 10,00 eura , šest komada čokolade '' Najljepše želje '' od 100 gr u vrijednosti od 6,60 eura i pet komada čokolada '' Najljepše želje keks '' od 170gr u vrijednosti od 7,50 eura , </span><span class="span1">sve u ukupnoj vrijednosi od 447,90 eura, </span><span class="span1">kojim radnjama je ostvario sva bitna obilježja   krivičnog djela  </span><span class="span1">teška krađa iz čl. 240 st. 1 tač. 1   </span><span class="span1">KZ. </span>
</p>
<p>&nbsp;</p>
<p>
<span class="span1">Nesporno je da je u noći 7/8.02.2014.g. izvršeno otuđivanje stvari na štetu DOO MAJA, pri čemu je počinilac krivičnog djela ušao u objekat kroz prozor na toaletu koji je prethodno otvorio upotrebom fizičke sile. Prednje proizilazi iz kazivanja oštećene svjedoka Pejović Marije (ona je istakla da je prethodnoga dana, po okončanju radnog vremena zatvorila prozor na toaletu da bi ga sjutradan zatekla otvorenim a sanitarni proizvodi koji redovno stoje na okviru prozora bili su oboreni), kao i iz konstatacija zapisnika o uviđaju (da je prozor na toaletu nađen u otvorenom stanju sa manjim oštećenjima pri čemu su oštećenja uočena i na fiksnom dijelu prozora sa spoljne strane u predjelu šilda) te iz sadržine fotodokumentacije kojom je vizuelno predstavljeno sve prethodno pomenuto uviđajnim aktom. Dakle, vlasnica objekta je bila zatvorila prozor na toaletu a kako je isti nađen otvoren uz postojanje fizičkih oštećenja na njemu, očigledno je da je upotrebljena fizička sila za otvaranje prozora od strane počinioca krivičnog delikta. Na limenci  energetskog pića Guarana, zatečenoj u umivaoniku toaleta (čije je postojanje zabilježeno zapisnikom o uviđaju i fotodokumentacijom, a i oštećena je vidjela istu kao i svjedok Vukotić Andrija) izazvan je i identifikovan trag papilarnih linija, za koji je daktiloskopskim vještačenjem Forenzičkog centra ustanovljeno da pripada prstnom djelu dlana optuženog (omaška u pogledu imena oca optuženog u nalazu i mišljenju od 25.02.2014.g. ispravljena je već nalazom i mišljenjem od 27.02.2014.g. a i vještak Lekić Draženka je navela da je riječ o grešci, što je i očigledno kada se u obzir uzmu drugi podaci koji nesumnjivo pokazuju da je i daktiloskopsko vještačenje od 25.02.2014.g. identifikovalo optuženog kao nanosioca spornog traga - datum i mjesto rođenja, mjesto gdje je nastanjen), dok je vrijednost otuđenog ustanovljena na osnovu stručnog i objektivnog nalaza i mišljenja sudskog vještaka ekonomsko finansijske struke Spaić Rata, kome je sud u cjelosti poklonio vjeru.</span>
</p>
<p>&nbsp;</p>
<p>
<span class="span1">Sud ne prihvata odbranu optuženog Adžić Vladimira nalazeći da je neosnovana i sračunato data u pravcu izbjegavanja odgovornosti, a takođe sud ne prihvata ni iskaze svjedoka Adžić Stanislavke, Adžić Nikoline, Kordić Anele i Radulović Aleksandra nalazeći da su dati u namjeri pomaganja optuženom u izbjegavanju odgovornosti.</span>
</p>
<p>&nbsp;</p>
<p>
<span class="span1">Najprije, svjedoci Adžić Nikolina i Adžić Stanislavka kao sestra odnosno majka optuženog, svjedok Kordić Anela kao emotivni partner optuženog te Radulović Aleksandar kao emotivni partner sestre optuženog, imaju interes da ne predstavljaju na valjan način minula </span><span class="span1">dešavanja kako bi zbog odnosa sa  optuženim istome pomogli u izbjegavanju odgovornosti. Međutim, njihova bliskost sa optuženim nije jedini razlog zbog kojih im sud ne poklanja vjeru. Ono što je sudu najnelogičnije u navodima i optuženog i ovih svjedoka, činjenica je da se oni do tančina precizno mogu sjetiti gdje je bio Adžić Vladimir dana 7.02.2014.g. Slijedeći njihova kazivanja ništa se specifično te noći nije dogodilo (optuženi kaže da se te noći ništa posebno kod njega kući nije desilo da on zna, a i Adžić Nikolina kaže da se ništa posebno nije te večeri desilo), a logično je da čovjek može precizno reprodukovati šta se dešavalo tačno određenog dana samo ako se nešto upečatljivo zbilo. Da nije tako čovjek bi postao živi računar koji može da registruje apsolutno svaki  trenutak svakog dana u životu, ma koliko isti bio ispunjen krajnje trivijalnim dešavanjima. Jasan je zaključak - kada optuženi i navedeni svjedoci decidno govore da je u noći 7 februara 2014.g Adžić Vladimir bio kod kuće sa majkom, sestrom, djevojkom i sestrinim momkom, oni očito nastoje predstaviti kako optuženi nije napuštao kuću kritične noći. Koliko je takvo nastojanje navedenih lica lišeno realnosti sud zaključuje i po tome što optuženi na primjer ne može reći gdje je bio 10.02.2014.g. kao ni gdje je bio 15.02.2014.g., štaviše kaže da se ne sjeća ni šta je juče bilo. Očigledno je da je optuženi selektivan u memorisanju, jer se nekih dana precizno sjeća a drugih ne, a naročito je simptomatično da kaže kako ne zna ni šta je juče bilo dok sa druge strane sa filigranskom preciznošću može da opiše kako je proveo dan 7.02.2014.g. </span>
</p>
<p>&nbsp;</p>
<p>
<span class="span1">Optuženi i svjedoci su objašnjavali sopstvenu mogućnost prisjećanja vezano za dan 7.02.2014.g., time što su se okupili i ,,premotali film,,. Ako su se zaista optuženi i ovi svjedoci nakon što se optuženi vratio iz policije (kako svjedoci tvrde)prisjetili gdje je optuženi bio u noći 7.02.2014.g., nejasno je zbog čega optuženi to nije isticao već na saslušanju kod tužioca i zbog čega tada nije pomenuo svjedoke i alibi koji mu nude. </span>
</p>
<p>&nbsp;</p>
<p>
<span class="span1">Kada su svjedoci alibija optuženog saznali šta se na teret optuženom stavlja i kada su navodno premotali film, ne postoji usaglašenost u njihovim kazivanjima. Optuženi kaže da je "baš ovih dana" premotao film o spornom periodu; svjedok Adžić Stanislavka navodi da su oni sjedjeli kod kuće kada se vratio iz policije Vladimir i zatim su premotavali film gdje je Vladimir bio kritične noći; svjedok Radulović Aleksandar kaže da je bio došao kod Adžića kući nakon što se vratio iz policije Vladimir pa se vodila priča kako je počinio krađu 7.02.2014.g i oni su tada reagovali pitanjem kako to da je on 7.02.2014.g. počinio krađu kada su toga dana bili svi zajedno kući kod Adžića; svjedok Adžić Nikolina kaže da su zapravo pri povratku Vladimira iz policije, ona, Vladimir i njihova majka premotavali film i shvatili da je Vladimir kritične noći bio kod kuće a kada je malo kasnije došao Radulović Aleksandar, njemu je rečeno šta je Vladimiru stavljeno na teret. </span>
</p>
<p>&nbsp;</p>
<p>
<span class="span1">Ostaje dakle nejasno - da li je Radulović Aleksandar bio prisutan kada se optuženi vratio iz policije i saopštio prisutnima za šta se tereti (kako to ovaj svjedok sam ističe) ili je zapravo  Adžić Vladimir to kazao prisutnima pa je Radulović Aleksandar naknadno došao i priča Adžić Vladimira mu biva prenešena (kako to kaže svjedok Adžić Nikolina).Takođe je sporno vrijeme navodnog prisjećanja ranije navedenih osoba gdje je bio optuženi na dan izvršenja krađe. Ako je tačna priča optuženog sa glavnog pretresa iz juna 2014.g. da se ,,baš ovih dana,, toga sjetio, onda je jedini moguć zaključak da optuženi shvata kako je noć izvršenja krađe proveo kod kuće, vremenski blizu junskom pretresu dok sa druge strane njegova majka kaže da se optuženi vratio iz policije i onda su zajedno ,,premotavali film,, i zaključili gdje je bio 07.02.2014.g. a sve se to dešavalo u februaru 2014-e.g. pri čemu i svjedoci Adžić Nikolina i Radulović Aleksandar kao vrijeme prisjećanja pominju povratak optuženog iz policije. Kako je saslušanje kod policije moralo prethoditi saslušanju kod tužioca a ono je bilo u martu mjesecu, očito je da - ako svjedoci Adžić Stanislavka,  Radulović Aleksandar i  </span><span class="span1">Adžić Nikolina govore istinu, optuženi morao ,,premotati film,, i shvatiti gdje je bio kritičnog dana mnogo prije juna mjeseca, pa i tom pogledu postoje razlike u kazivanjima optuženog sa jedne strane i svjedoka alibija sa druge strane.</span>
</p>
<p>&nbsp;</p>
<p>
<span class="span1">Manjkavostima iskaza citiranih svjedoka ovdje nije kraj - svjedok Adžić Stanislavka ne može da se sjeti datuma kada je njen sin bio u policiji kao ni datuma kada je saslušan kod tužioca a kako se radilo o stresnim, nimalo prijatnim događajima, realno je da bi se ona kao majka optuženog ako već ima dobro pamćenje kao što pokušava predstaviti, morala sjetiti upravo tih datuma. Međutim, svjedok Adžić Stanislavka može određeno i precizno da se sjeti samo dana 7.02.2014.g. i bezazlenih aktivnosti poput sjedenja sa djecom i njihovim emotivnim izabranicima, pravljenja večere pa čak i toga koje je jelo bila spremila, što je teško zamislivo. </span>
</p>
<p>&nbsp;</p>
<p>
<span class="span1">Svjedok Kordić Anela navela je da je kritične noći sa Radulović Aleksandrom boravila u kući Adžića do iza 02,00 časa nakon ponoći kada su ona i Radulović Aleksandar otišli dok je, svjedok Radulović Aleksandar krajnje određen pa kaže da je sigurno ostao do 23,00 časa u kući Adžića a svjedok Adžić Nikolina navodi da zapravo Aleksandar i Anela nijesu uopšte napuštili skupa njihov dom već je Anela prva otišla, što znači da postoji prava konfuzija u verzijama koje sudu nude Kordić Anela, Radulović Aleksandar i Adžić Nikolina u pogledu činjenica kada su Anela i Aleksandar napustili kuću Adžića i da li su to zajedno učinili. </span>
</p>
<p>&nbsp;</p>
<p>
<span class="span1">Sve prethodno navedeno jedino može značiti da optuženi ne govori istinu u pogledu svog boravka kod kuće kritične noći kao što istinu ne govore ni navedeni svjedoci već su njihovi iskazi motivisani namjerom pomaganja optuženom. </span>
</p>
<p>&nbsp;</p>
<p>
<span class="span1">Odbrana optuženog se poziva i na neutvrđenost starosti traga papilarnih linija na limenci </span><span class="span1">''Guarane'' </span><span class="span1">  </span><span class="span1">te na neprirodan /uspravan/ položaj u kome je limenka zatečena.</span>
</p>
<p>&nbsp;</p>
<p>
<span class="span1">Postojanje traga papilarnih linija optuženog na limenci u objektu oštećene, kod okolnosti koju sam optuženi ističe - da nikada nije ušao u ovaj market, moglo bi da je odbrana optuženog tačna značiti samo jedno - neko je ostavio na licu mjesta limenku sa otiskom prsta optuženog kako bi ukazao na njega kao izvršioca krivičnog djela. Optuženi međutim nije pružio niti jedan dokaz u tom pravcu odnosno nije objasnio ko bi i zbog čega podmetnuo ovakav dokaz na lice mjesta, pa se na racionalan način prisustvo traga papilarnih linija optuženog na limenci energetskog pića u objektu oštećene može objasniti samo time da je upravo on iznosio stvari iz marketa pri izvršenju krivičnog djela te je tako njegov otisak ostao na limenci. U pravcu takvog rezonovanja stoji i činjenica da je kritičnom prilikom otuđeno više limenki upravo </span><span class="span1">''Guarane'' </span><span class="span1"> </span><span class="span1">pa je moguće da je jedna limenka delinkventu ispala pri iznošenju i pala u umivaonik, što je vrlo realno jer se iz fotodokumentacije i iz svjedočkog iskaza Vukotić Andrije utvrđuje da je prozor kroz koji je delikvent ušao u objekat i kasnije napustio isti iznad lavaboa u kome je nađena limenka, odnosno vrlo je realno i moguće da je počiniocu krivičnog djela kada nosi sa sobom robu uzetu iz prodajnog dijela objekta i istu kroz prozor izbacuje vani komad te robe mogao ispasti upravo u lavabo. Njen uspravan položaj ništa ne mora značiti jer se ne može automatski isključiti da bi limenka pri padu zauzela baš takav položaj. </span>
</p>
<p>&nbsp;</p>
<p>
<span class="span1">Odbrana izražava čuđenje što na licu mjesta nije pronađeno više otisaka prstiju ali to i dalje ne znači da optuženi nije počinio predmetno krivično djelo. Ne samo u ovom slučaju već i u slučajevima svih krivičnih djela, idealno bi bilo da budu pronađeni i identifikovani brojni tragovi ali to što je identifikovan samo jedan, ne znači po automatizmu da taj jedan nije </span><span class="span1">validan, pogotovo ne kod činjenice da se prisustvo i tog jednog traga  ne može racionalno i prihvatljivo objasniti osim učešćem optuženog u kriminalnoj radnji.</span>
</p>
<p>&nbsp;</p>
<p>
<span class="span1">Takođe činjenica da kod optuženog nije pronađeno ništa od otuđenih predmeta samo po sebi ne znači da on nije počinio krivično djelo, jer je spektar mogućnosti šta se dogodilo sa robom po otuđenju zaista širok - optuženi je otuđenu robu mogao prodati ili sakriti. </span>
</p>
<p>&nbsp;</p>
<p>
<span class="span1">Što se tiče fizičke nemogućnosti da optuženi iznese odjedanput svu otuđenu robu sud primjećuje da Adžić Vladimiru nije na teret stavljeno da je odjednom, u jednom navratu svu robu iznio vani, jer bi tako nešto obzirom na količinu robe bilo nerealno već je realno da je to obavljeno višeaktno. Činjenični opis optužbe sadrži generalni opis da je optuženi iz marketa oduzeo određene predmete, tako da je time po ocjeni suda obuhvaćena varijanta da je optuženi preduzeo više akata iznošenje robe kritične noći a optuženi je, kao naglašeno mršava osoba u što se sud uvjerio neposrednim uvidom na glavnom pretresu, mogao ući kroz otvoren prozor na objektu i kroz isti izbacivati otuđene stvari vani. </span>
</p>
<p>&nbsp;</p>
<p>
<span class="span1">Kako je optuženi bio svjestan da obija prodavnicu DOO MAJA otvarajući fizičkom silom prozor na toaletu prodavnice da bi ušao kroz prozor u unutrašnjost objekta i iz njega iznio predmete što je  i uradio, da bi prisvajanjem  otuđene robe pribavio sebi protivpravnu imovinsku korist,  to je i htio izvršenje djela, pa je jasno da je djelovao sa direktnim umišljajem. </span>
</p>
<p>&nbsp;</p>
<p>
<span class="span1">Prilikom odlučivanja o krivičnoj sankciji, shodno čl.42 KZ sud je kao olakšavajuće okolnosti na strani optuženog  cijenio činjenice da se radi o mlađem licu, nezaposlenom, te da se oštećeni    nije pridružio  krivičnom gonjenju, dok je kao otežavajuću okolnost cijenio činjenicu da je istome ranije bila izrečena vaspitna mjera (što je utvrđeno iz izvoda iz kaznene evidencije), pa je sud nalazeći da na strani optuženog postoje naročito olakšavajuće okolnosti, shodno čl.45 st.1 tač.3 i čl.46 st.1 tač.4 KZ, optuženom  izrekao kaznu zatvora u trajanju od 3 mjeseca (ispod propisanog minimuma za ovo krivično djelo) kojom će se kaznom po ocjeni suda ostvariti svrha kažnjavanja iz čl.32 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p>&nbsp;</p>
<p>
<span class="span1">Sud je obavezao optuženog na plaćanje  troškova krivičnog postupka u iznosu od 156,50 eura, pri čemu se iznos od 44,00 eura odnosi na naknadu vještaku ekonomsko finansijske struke, iznos od 82,50 eura se odnosi naknadu vještaku daktiloskopu a iznos od 30,00 eura odnosi se na paušal,  srazmjerno  složenosti i trajanju krivičnog postupka i imovnim prilikama optuženog. </span>
</p>
<p>&nbsp;</p>
<p>
<span class="span1">Iz iznijetih razloga, primjenom čl. 374 ZKP-a sud je odlučio kao u izreci presude.</span>
</p>
<p>&nbsp;</p>
<p>
<span class="span1">                                OSNOVNI SUD U NIKŠIĆU, dana 25.07.2014.g.</span>
</p>
<p>
<span class="span1">          Zapisničar,                                                                  SUDIJA,</span>
</p>
<p>
<span class="span1">Ćuzović Plana s.r.                                                Perović Ivan s.r.</span>
</p>
<p>
<span class="span1">                        ZA TAČNOST OTPRAVKA TVRDI</span>
</p>
<p>
<span class="span1">                                    radnik suda.</span>
</p>
<p>&nbsp;</p>
<p>
<span class="span1">PRAVNA POUKA Protiv ove presude dozvoljena je žalba ur oku od 15 dana od </span>
</p>
<p>
<span class="span1">                                      dana prijema iste preko ovog suda VIŠEM SUDU PODGORICA</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
</div>
</div>


</body>
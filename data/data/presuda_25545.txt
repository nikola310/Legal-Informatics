<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-indent:0.49166667in;text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p10{margin-left:1.475in;text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p2">
<span>                                                                              K.br. 125/13</span>
</p>
<p class="p3"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p1"></p>
<p class="p4">
<span>OSNOVNI SUD U N.,</span><span class="s1"> </span><span>kao prvostepeni krivični, sudija Kovačević Vesna, uz sudjelovanje Nikolić Rade, kao zapisničara u krivičnom predmetu protiv okrivljenog K.J., zbog krivičnog djela izazivanje opšte opasnosti iz čl.327 st.4 u vezi st.1 KZ po optužnom predlogu ODT-a u N., Kt.br.70/13 od 14.03.2013. godine, nakon dovršenog glavnog i javnog pretresa, dana 30.04.2013. godine, u prisustvu zamjenika ODT-a Nikšić K. V.okrivljenog K.J. i njegovog branioca L.V. advokata iz N.istog dana donio je a dana 07.05.2013. godine i javno objavio</span>
</p>
<p class="p4"></p>
<p class="p4"></p>
<p class="p1">
<span>P R E S U D U</span>
</p>
<p class="p3"></p>
<p class="p4">
<span>Okrivljeni: K.J., od oca B. i majke S., rođene U., rođen .... u N., sa prebivalištem u N. - ul.Ž. br.33, državljanin Crne Gore, neoženjen, student, pismen, lošeg imovnog stanja, ranije osuđivan presudom Okružnog suda u Beogradu K.1584/08 od 29.10.2008.g. zbog krivičnog djela iz čl. 246/3 KZ, 40 dana zatvora. Kaznu izdržao od 19.09.2008. do 29.10.2008.godine, presudom Osnovnog suda Herceg Novi, zbog krivičnog djela iz čl. 327 st.1 KZ, 2 mjeseca zatvora, presudom Osnovnog suda Nikšić K.350/11 od 06.12.2011. g. zbog krivičnog djela iz čl.301 st.1 KZ, 40 dana zatvora, presudom Osnovnog suda Hercveg Novi br.Kv.50/12 od 18.05.2012. godine preinačene presude Osnovnog suda Herceg Novi K. 205/10 i Osnovnog suda Nikšić K.350/11 i izrečena jedinstvena kazna zatvora 3 mjeseca. Kaznu izdržao 05.06.2012. godine uz uslovni otpust.</span>
</p>
<p class="p4">
<span>	</span><span class="s1">	  	</span>
</p>
<p class="p4">
<span>	</span>
</p>
<p class="p3">
<span>                                                            K r i v  j e</span>
</p>
<p class="p3">
<span>Što je:</span>
</p>
<p class="p5">
<span>	</span>
</p>
<p class="p4">
<span>Dana 5.02.2013. godine u N., u ulici Ž., iako je bio svjestan da svojom radnjom može učiniti djelo, ali je olako držao da do toga neće doći, opšteopasnom radnjom izazvao opasnost po život i tijelo ljudi, na način što je u dvorištu porodične kuće držao dva psa rotfajlera, protivno odredbi čl.11 st.1 Odluke o uslovima i načinu držanja kućnih ljubimaca i postupanja sa napuštenim i izgubljenim kućnim ljubimcima (»Službeni list CG« br. 17/2010 od 11.05.2010. god. Opštinski propisi ), kojim je predviđeno da u dvorištu porodične stambene zgrade je dozvoljeno držati psa u ograđenom dvorištu ili drugom ograđenom prostoru tako da ga pas ne može napustiti, pa su ti psi napali oštećenu R.N., u trenutku kada je oštećena prolazila ulicom Ž. vraćući se iz škole, jer su isti napustili ograđeni prostor, na način što je pas ujeo u predjelu desne nadlaktice kojom prilikom je imenovana zadobila laku tjelesnu povredu u vidu oguljotine u predjelu desne nadlaktice,</span>
</p>
<p class="p6"></p>
<p class="p4">
<span>-čime je izvršio krivično djelo izazivanje opšte opasnosti iz čl.327 st.4 u vezi st.1 Krivičnog zakonika Crne Gore,</span>
</p>
<p class="p4"></p>
<p class="p4">
<span>- pa Sud okrivljenog za navedeno krivično djelo primjenom čl.4 st.2., čl.32, 39, 42 st.1. čl. 45. st.1. tač.3. i čl. 46.st.1.tač.6.  Krivičnog zakonika i čl.226, 229 i 374 st.1. Zakonika o krivičnom postupku</span>
</p>
<p class="p4"></p>
<p class="p6"></p>
<p class="p1">
<span>O S U D J U J E</span>
</p>
<p class="p1"></p>
<p class="p4">
<span>Na novčanu kaznu u iznosu od 1.200,oo (hiljaduidvijestotine) EUR-a, koju kaznu je dužan platiti u roku od 90 (devedeset) dana po prijemu pravnosnažne presude, koja kazna će se u slučaju nenaplativosti zamijeniti kaznom zatvora, tako da se svakih započetih 25,00 (dvadesetpet) EUR-a novčane kazne ima računati kao 1 (jedan) dan zatvora.</span>
</p>
<p class="p4"></p>
<p class="p4">
<span>OBAVEZUJE SE okrivljeni da na ime troškova kriv.postupka plati iznos od  84,00 (četrdeset) eura u roku od 15 dana, po pravosnašnosti presude pod prijetnjom prinudnog izvršenja, na žiro-račun ovog suda br.832-152-32.</span>
</p>
<p class="p4"></p>
<p class="p4"></p>
<p class="p4">
<span>			 	       O b r a z l o ž e n j e</span>
</p>
<p class="p4"></p>
<p class="p4"></p>
<p class="p7">
<span>Optužnim predlogom ODT</span><span class="s1">-</span><span>a Nikšić Kt.br.70/13 od 14.03.2013.god. stavio je na teret okrivljenom K.J.u, izvršenje krivičnog djela izazivanje opšte opasnosti iz čl.327 st.4 u vezi st.1 KZ, pa je zamjenik ODT-a K.V., zastupajući optužni akt na glavnom pretresu u završnoj riječi ostala pri istom predlažući sudu da okrivljenog oglasi krivim i osudi po zakonu.</span>
</p>
<p class="p7">
<span>Okrivljeni K.J. je u svojoj odbrani u prethodnom postupku i na glavnom pretresu u bitnom naveo da je krajem marta 2012. god. dobio na poklon dva šteneta rase „Rotfajler“ crno-kafene boje kojima je ispred kuće stvorio uslove za boravak i sagradio metalni boks od kojih je jedan oko vrata imao ogrlicu, dok drugi pas nije imao ogrlicu, te da je dana 5.02.2013. god. oko 16,00 časova kod njega kući došao veterinar B. iz razloga kako bi pogledao ta njegova dva psa koji su stari 11 mjeseci, jer se na jednom pojavila neka rana a na drugome je oslabio kvalitet dlake, pa pošto je veterinar završio sa pregledom a kako vrata na boksu nijesu bila zatvorena obadva psa istrčala su iz kaveza i počela da trče za autom sa kojim je veterinar otišao. Istakao je da je odmah krenuo za njim ali da ih nije uspio stići i posle jedan minut na asvaltu ugledao je više okupljenih ljudi, pa kada je prišao do tih ljudi vidio je kako jedan mlađi momak drži uzase jednu djevojčicu, a takođe je vidio kako je njegov pas tu djevojčicu ugrizao za rukav od jakne i da je čupao, dok je drugi pas trčao oko njih, pa je odmah reagovao i tog psa koji je imao oko vrata ogrlicu uhvatio  a drugoga je uhvatio za „kapulju“ i odveo ih je kući koja se nalazila na udaljenosti oko 200 metara i zatvorio ih u boks. Istakao je da je bio u šoku kada je ugledao šta su njegovi psi uradili toj djevojčici i strašno se loše osjećao jer nije uopšte znao  da su njegovi psi spremni da tako nešto učine i nije znao šta da radi, niti je znao koga su njegovi psi ugrozili pa je sa bratom od strica imao namjeru da pođe po komšiluku da vidi čije dijete su napali njegovi psi, te da je u međuvremenu došla policija i sa njima je otišao u službene prostorije. Naveo je da mu je iskreno žao što se sve ovako odigralo i da je istog dana  njegov otac otišao do porodice R.N. i istu obišao da vidi kako je i da li je mnogo povrijđena a pse je vratio licu koje mu ih je poklonio tako da se isti više ne nalaze u njegovom dvorištu. </span>
</p>
<p class="p7">
<span>U završnoj riječi okrivljeni je lično i preko svog branioca, L.V., advokata iz N., naveo da je slučajno došlo do kritičnog događaja tj. oba psa su izašla iz kaveza protivno volji okrivljenog, da u konkretnom slučaju na strani okrivljenog stoji nehat, odnosno nehatno izvršenje krivičnog djela, pa moli sudu da ga što blaže kazni. </span>
</p>
<p class="p7">
<span>U dokaznom postupku sud je neposredno saslušao zak.zastupnika mldb. oštećene R.M., svjedoka B.V., na saglasan predlog stranaka pročitao iskaz svjedoka N.A., nalaz i mišljenje vještaka medicinske struke dr B.V. i pročitao izvod iz kaznene evidencije na ime okrivljenog.</span>
</p>
<p class="p7">
<span>Saslušana u svojstvu zak. zastupnika mldb. oštećene R.N. - R.M. je u svom iskazu u bitnom naveo da njegova kćerka N. ima 9 godina i da nije bio prisutan kada se ovaj događaj desio ali da je od njegove supruge upoznat  da su  N. napala dva psa i da su je povrijedila te da je tom prilikom kući dovezla B.V.. Na kraju se nije pridružio krivičnom gonjenju protiv okrivljenog, obzirom da je kasnije saznao da je sve to bila slučajnost. </span>
</p>
<p class="p7">
<span>Saslušana u svojstvu svjedoka B.V. u svom iskazu u bitnom je navela da je dana 5.02.2013. godine sa svojim putničkim motornim vozilom marke „Pežo 106“ reg.br. NK BN ... bijele boje u dvorištu O.Š.„J.K.“ prethodno sačekala svoju djecu kojim se završila nastava i krenula u pravcu njihove kuće, pa nakon što je prešla pružni prelaz skrenula je desno ulicom Ž. i posle stotinak metara dok se kretala ulicom Ž. primijetila je da ispod njenog vozila ulicom se kreću dva psa crne boje rase „Rotfajler“ koji su trčali za jednom djevojčicom koja je na leđima nosila školsku torbu i da je ista trčala u pravcu jednog momka koji je išao ispred nje na udaljenosti otprilike 10-15 metara, pa je usporila kretanje sa svojim vozilom i iz vozila primijećuje kako ta dva psa sustižu djevojčicu, skačući na nju i obaljuju je na asvaltnu podlogui, pa nakon što je djevojčica pala psi nastavljaju da je napadaju, na način što je hvataju za torbu kao i za garderobu i vuku je po ulici, da je u međuvremenu momak koji se kretao ispred djevojčice zastao i pritrčao da joj pomogne na način što je zaklanjao iza sebe i nogama udarao pomenute pse i pokušavao da ih otjera od djevočice, međutim psi su bili agresivni, tačnije nijsu odustajali da i dalje nasrću na djevojčicu. Navela je da su u jednom momentu do mjesta gdje se nalazila ova djevojčica pristigla 3-4 građana koja su uhvatili pse i spriječili da dalje napadaju djevojčicu. S obzirom da je prethodno bila zaustavila svoje vozilo na ulici u neposrdnoj blizini navedenog događaja  otvorila je vrata od vozila i pozvala djevojčicu da uđe u njeno vozilo, pa je sa vozilom nastavila kretanje niz ulicu Ž. i u razgovoru sa djevojčicom ista joj je rekla gdje se nalazi njena kuća nakon čega je odvezla ispred njene kuće gdje stanuje i saopštila majci djevojčice za navedeni događaj. Navela je da prilikom ulaska djevojčice u njeno vozilo nije primijetila da je imenovasna zadobila velike povred, osim što je garderoba bila pocijepana, da je ista bila pod velikim stresom, a takođe joj se požalila da osijćea bolove u predjelu noga i da je svo vrijeme dok je bila u njenom vozilu plakala i jecala. </span>
</p>
<p class="p7">
<span>Saslušana u svojstvu svjedoka N.A. u svom iskazu u bitnom je naveo da se dana 5.02.2013. godine oko 17,10 časova kretao ul. Ž. jer se vraćao iz prodavnice a ujedno je imao namjeru da sretne njegovu najmlađu sestru Janu koja pohađa IV razred OŠ „J.K.“, i dok se kretao niz ulicu u pravcu kuće vidio je da se njegova sestra J. nalazi u društvu njihove komšinice R.N., zatim ih je sustigao i nastavio da se kreće ispred njih jedno desetak metara, pa kada su bili naspram kuće M. odjednom mu je pritrčala R.N., sa leđa ga povukla za jaknu i rekla „A. paščad“, pa kada se okrenuo vidio je  dva psa crno-kafene boje, rase „Rotfajler“ a takođe je ugledao da se njegova sestra J. sakrila iza jedne obližnje ograde, te da su ta dva psa već pritrčala do njih, i dok je držao N. uza sebe taj jedan pas istu sa leđa napada i grize za školsku torbu i počinje je vuć unazad, a drugi pas se nalazio ispred njega, pa je zatim reagovao i uspio je otjerati tog psa da bi se opet vratio pas kojeg je prvi put otjerao i ugrizao je za nadlakticu desne ruke i istovremeno je obara na asvalt, zatim je uspio i taj put da otjera tog psa koji je ugrizao i vukao po kolovozu da bi se opet vratio onaj drugi koji je bio ugrizao za jaknu i dok je N. još uvijek ležala na asvaltu počeo je vući, a u tom trenutku pritrčava i pas kojeg je prethodno otjerao i ugrizao je za đačku torbu i ponovo je vuče po asvaltu. Dalje je naveo da je u međuvremenu dotrčalo još ljudi među kojima je pretpostavlja bio i vlasnik pasa koji je i uhvatio ta dva psa za vrat i odveo ih preko obližnje livade u njemu nepoznatom pravcu, i tom prilikom nije obraćao pažnju kako je izgledao taj momak i u čemu je bio obučen a pretpostavlja da je vlasnik s obzirom da je odveo ta dva psa. Naveo je da dok je još uvijek sve to trajalo i dok su psi ugrizali N. za đačku torbu i jaknu naišao je jedan bijeli auto koji se zaustavio i iz kojeg je jedna žena koju ne poznaje govorila „N. uđi u auto“, pa kasnije pošto je taj momak odveo već te pse, pomogao je N. da ustane i da sjedne u to vozilo, nakon čega N. odlazi sa tim vozilom u njemu nepoznatom pravcu, te da je N. dok se sve to dešavalo plakala i vriskala ali da je u znatnoj mjeri uspio odbraniti od tih pasa kako je ne bi teže povrijedili. </span>
</p>
<p class="p7">
<span>Iz nalaza i mišljenja vještaka medicinske struke dr B.V. proizilazi da je kritičnom prilikom R.N. javila ljekaru zbog ujeda psa i da je zadobila ujedne rane psa u predjelu desne nadlaktice, koje povrede predstavljaju povrede lake prirode.</span>
</p>
<p class="p4">
<span>Cijeneći provedene dokaze pojedinačno i u njihovoj međusobnoj vezi te isto dovodeći u vezi sa odbranom okrivljenog koji ne negira da su njegovi psi napali oštećenu  i iskazima svjedoka B.V. i N.A. koji potvrđuju navode optužbe  i podrobno opisuju način na koji su psi napali oštećenu  u trenutku kada je oštećena prolazila ulicom Ž.vraćući se iz škole, jer su isti napustili ograđeni prostor, na način što je pas ujeo u predjelu desne nadlaktice kojom prilikom je imenovana zadobila laku tjelesnu povredu u vidu oguljotine u predjelu desne nadlaktice a što je utvrđeno iz  nalaz i mišljenje vještaka medicinske struke dr B.V., to je sud na nesumnjiv način utvrdio da je okrivljeni dana 5.02.2013. godine u N., u ulici Ž., iako je bio svjestan da svojom radnjom može učiniti djelo, ali je olako držao da do toga neće doći, opšteopasnom radnjom izazvao opasnost po život i tijelo ljudi, na način što je u dvorištu porodične kuće držao dva psa rotfajlera, protivno odredbi čl.11 st.1 Odluke o uslovima i načinu držanja kućnih ljubimaca i postupanja sa napuštenim i izgubljenim kućnim ljubimcima (»Službeni list CG« br. 17/2010 od 11.05.2010. god. Opštinski propisi ), kojim je predviđeno da u dvorištu porodične stambene zgrade je dozvoljeno držati psa u ograđenom dvorištu ili drugom ograđenom prostoru tako da ga pas ne može napustiti, pa su ti psi napali oštećenu R.N., u trenutku kada je oštećena prolazila ulicom Ž. vraćući se iz škole, jer su isti napustili ograđeni prostor, na način što je pas ujeo u predjelu desne nadlaktice kojom prilikom je imenovana zadobila laku tjelesnu povredu u vidu oguljotine u predjelu desne nadlaktice, sa kojim radnjama je počinio krivično djelo izazivanje opšte opasnosti iz čl.327 st.4 u vezi st.1 Krivičnog zakonika.</span>
</p>
<p class="p4"></p>
<p class="p4">
<span>Okrivljeni je postupao suprotno  čl.11 st.1  Odluke o uslovima i načinu držanja kućnih ljubimaca i postupanja sa napuštenim i izgubljenim kućnim ljubimcima / „ Službeni list CG broj 17/ 2010 od 11.05 2010 g. Opštinski propisi/ kojima je određen da u dvorištu porodične stambene zgrade je dozvoljeno držati psa u ograđenom dvorištu ili drugom ograđenom prostoru tako da ga pas ne može napustiti, obzirom da je bio dužan da psa drži u dvorištu svoje porodične kuće u posebno ograđen prostor tako da ga pas ne može napuštiti jer kada je pas pušten da se kreće bez nadzora odvezan predstavlja opšteopasnu radnju za tijelo ljudi, jer uvjek postoji mogućnost da napadne ljude, budući da se ipak radi o životinji koja bez obzira da li samo želi da se igra i u toj igri može da povrijedi ljude, to je okrivljeni  bio svjestan da  držeći na način opisan izrekom presude navedene pse u dvorištu svoje kuće može izazvati opasnost za život ili tijelo ljudi u konkretnom slučaju maloljetne oštećene R.N., jer su isti napustili ograđeni prostor i napali maloljetnu oštećenu i da usled toga može nastupiti zabranjena posljedica, ali je olako držao da do iste neće doći u čemu se ogleda njegova subjektivna veza sa bićem kriv. djela  izazivanje opšte opasnosti iz čl.327 st.4 u vezi st.1 Krivičnog zakonika manifestovana u svjesnom nehatu. </span>
</p>
<p class="p8">
<span>                                                   </span>
</p>
<p class="p4">
<span>Prilikom odlučivanja o krivičnoj sankciji sud je na strani okrivljenog a shodno čl. 42 KZ, kao olakšavajuće okolnosti cijenio činjenicu da je student, loše imovno stanje, da se zak zastupnik mldb. R.N. R.M., nije pridružio kriv.gonjenju, a od otežavajućih okolnosti njegovu raniju osudjivanost, a što se  sud uvjerio uvidom u izvod iz kaznene evidencije na ime okrivljenog, pa je  nalazeći da su prednje olakšavajuće okolnosti naročite okrivljenom shodno čl. 45.tač.3. i 46. st.1.tač.6 KZ ublažio kaznu po vrsti  i umjesto zaprijećene kazne zatvora osudio okrivljenog na novčanu kaznu kao u izreci, nalazeći da će se i sa ovako izrečenom kaznom na okrivljenog u dovoljnoj mjeri uticati da ubuduće ne čini nova kriv djela čime će se sa uspjehom postići svrha kažnjavanja iz čl. 32. KZ, u okviru opšte svrhe izricanja kriv. sankcija u smislu čl. 4.st.2. KZ.</span>
</p>
<p class="p7"></p>
<p class="p7">
<span>Pošto je okrivljeni oglašen krivim, na osnovu čl. 226 u vezi čl.229  ZKP-a obavezan je da na ime troškova krivičnog postupka plati iznos od 84,00 eura od čega 44,00 eura na ime naknade vještaku medicinske struke dr B.V.u, a 40,00 eura na ime paušala kao dijela troškova krivičnog postupka, a koji iznos je srazmjeran imovnim prilikama okrivljnog, trajanju i složenosti krivičnog postupka.</span>
</p>
<p class="p7">
<span>Sa izloženog, a primjenom čl. 374 ZKP-a, odlučeno je kao u izreci.</span>
</p>
<p class="p9">
<span>OSNOVNI SUD U N., dana 07.05.2013.godine.</span>
</p>
<p class="p7"></p>
<p class="p7">
<span>Zapisničar                                                                                          S U D I J A</span>
</p>
<p class="p4">
<span>Rada Nikolić,s.r.                                                                     Vesna Kovačević,s.r.</span>
</p>
<p class="p4"></p>
<p class="p3">
<span>	                 Za tačnost otpravka tvrdi i ovjerava</span>
</p>
<p class="p3">
<span>                                    službenik suda</span>
</p>
<p class="p3"></p>
<p class="p3">
<span class="s1">PRAVNA POUKA: </span><span>Protiv ove presude nezadovoljna stranka ima pravo                            			     žalbe u roku od  8 dana od dana prijema iste preko 				               ovog suda, Višem sudu Podgorica.</span>
</p>
<p class="p4">
<span> </span>
</p>
<p class="p7"></p>
<p class="p7"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p11"></p>


</body>
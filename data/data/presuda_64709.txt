<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p4{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p11{text-indent:0.5in;margin-left:4.0in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 56/2013</span>
</p>
<p class="p4">
<span class="s1">OSNOVNI SUD U BIJELOM POLJU,</span><span> kao prvostepeni krivični, i to sudija Rahmo Banda, kao sudija pojedinac, uz učešće namještenika suda Ljiljane Popović kao zapisničara, u krivičnom predmetu protiv okrivljenog B. B.a iz Bijelog Polja, zbog krivičnog djela teška djela protiv bezbjednosti javnog saobraćaja iz čl. 348. st. 3. Krivičnog Zakonika, u vezi čl. 339. st. 3. u vezi st. 1. Krivičnog Zakonika, po Optužnom predlogu ODT iz B.Polja Kt.br.149/12 od 19.02.2013.godine, nakon održanog, usmenog, glavnog i javnog pretresa u prisustvu Savjetnika ODT iz Bijelog Polja H. B., okrivljenog B. B.a i oštećenog Č. M.a, donio je i javno objavio dana  13.03.2013.godine:</span>
</p>
<p class="p5">
<span class="s1">P R E S U D U</span>
</p>
<p class="p6"></p>
<p class="p7">
<span class="s1"> Okrivljeni B. B.,</span><span> od oca V. i majke B. rodjene N., rodjen 19.01.1989.godine u Bijelom Polju, sa prebivalištem u mjestu rodjenja – Lješnica,  Djapanov Grob, državljanin Crne Gore, pismen, završio Osnovnu Školu, nezaposlen, neoženjen, lošeg imovnog stanja, ne osudjivan.</span>
</p>
<p class="p7"></p>
<p class="p1">
<span class="s1">K r i v   j e</span>
</p>
<p class="p7">
<span class="s1">Što  je :</span>
</p>
<p class="p7"></p>
<p class="p7">
<span>- dana 11.10.2012.godine oko 21,20 h, ne pridržavajući se saobraćajnih propisa, upravljao svojim putničkim vozilom marke ''VW Corado'', reg.oz.BP-AU-..., magistralnim putem iz pravca Mojkovca u pravcu Bijelog Polja, te je dolaskom u mjesto Mijatovo Kolo, opština Bijelo Polje, ugrozio saobraćaj i time doveo u opasnost tijelo ljudi, na način što se protivno  odredbi čl. 36. st. 1. ZOBS-a na putevima, kretao vozilom brzinom od 71,00 km/h, koja brzina je za 21,00 km/h, veća od brzine 50,00 km/h, dozvoljene postavljenim saobraćajnim znakom na tom dijelu puta, usled čega je pri ulasku u desnu preglednu krivinu izgubio upravljivost nad vozilom, prešao na lijevu kolovoznu traku, a zatim napustio kolovoz na lijevoj ivici, prešao preko rigole i prednjom stranom vozila udario u kosinu zasjeka iznad kolovoza, od kojeg udara se vozilo odbilo i vratilo na lijevu kolovoznu traku, kojom prilikom je njegov saputnik, oštećeni Č. M., zadobio tešku tjelesnu povredu u vidu preloma luka petog vratnog pršljena,</span>
</p>
<p class="p7">
<span> </span>
</p>
<p class="p7">
<span>-čime je  izvršio krivično djelo - teška djela protiv bezbjednosti javnog saobraćaja iz čl. 348. st. 3. Krivičnog Zakonika u vezi čl. 339. st. 3. u vezi st. 1. Krivičnog Zakonika. </span>
</p>
<p class="p7"></p>
<p class="p7">
<span>-pa mu sud primjenom citiranih zakonskih propisa i čl. 2, 4,5,13,16,32,36,42,52,53, i 54 KZ, te čl. 226, 229, 239 i 374. ZKP-a. </span><span class="s1">i z r i č e :</span>
</p>
<p class="p7"></p>
<p class="p5">
<span class="s1">USLOVNU OSUDU</span>
</p>
<p class="p6"></p>
<p class="p7">
<span>Kojom mu utvrdjuje kaznu zatvora u trajanju od 30. /trideset/ dana  i istovremeno odredjuje da se kazna neće izvršiti ukoliko okrivljeni u roku od 1./ jedne / godine, po pravosnažnosti presude,  ne izvrši neko  novo  krivično djelo.</span>
</p>
<p class="p7"></p>
<p class="p7">
<span>Obavezuje se okrivljeni da na ime paušala plati iznos od 30,00 € ( trideset eura/,  kao i na ime troškova krivičnog postupka  iznos od 110,00 € /stotinu deset eura/, u Budžet CG – na depozit novčanih kazni, troškova postupka i paušala, a sve u roku od 15. dana po pravosnažnosti presude. Dok ostali podaci o troškovima krivičnog postupka nedostaju, o čemu će sud odlučiti posebnim rješenjem. </span>
</p>
<p class="p7"></p>
<p class="p8">
<span> 	Oštećeni Č. M., radi ostvarivanja imovinsko - pravnog zahtjeva, upućuje se na parnicu. </span>
</p>
<p class="p5">
<span class="s1">O b r a z l o ž e nj e</span>
</p>
<p class="p7"></p>
<p class="p7">
<span>Optužnim predlogom ODT iz Bijelog Polja Kt.br.149/12 od 19.02.2013. godine, okrivljenom B. B.u iz Bijelog Polja, stavljeno je na teret izvršenje krivičnog djela - teška djela protiv bezbjednosti javnog saobraćaja iz čl. 348. st. 3. Krivičnog Zakonika u vezi čl. 339. st. 3. u vezi st. 1. Krivičnog Zakonika. </span>
</p>
<p class="p7"></p>
<p class="p7">
<span>Savjetnik ODT-a H. B. u završnoj riječi je izjavila, da iz prikupljenih dokaza u radnjama okrivljenog proizilazi da su se stekli svi elementi krivičnog djela koje mu je stavljeno na teret Optužnim predlogom Kt.br. 149/12 i predložila, da sud okrivljenog oglasi krivim i osudi na kaznu po zakonu. </span>
</p>
<p class="p9"></p>
<p class="p8">
<span>	Oštećeni Č. M. u završnoj riječi je izjavio, da se ne pridružuje krivičnom gonjenju protiv okrivljenog, a postavlja imovinsko pravni zahtjev koji će ostvariti u parnici. </span>
</p>
<p class="p7"></p>
<p class="p7">
<span>Okrivljeni B. B., u svojoj odbrani na glavnom pretresu je naveo, da se sjeća da je kritičnog dana pošao sa drugovima Č. M.om, B. D.m i B. M.om za Kolašin i to njegovim PMV marke ‘’Folcvagen – Korado’’ reg.br. BP AU ..., vozilo je njegovo ali je registrovano na Bojana Nišavića. U Kolašinu su završili posao koji su imali i vraćali su se za B.Polje. Istakao je, da je na putu od Mojkovca prema B.Polju u mjestu zv.Mijatovo Kolo po njegovoj procjeni vozio oko 70 km/h i odjednom se nešto desilo, auto se okrenulo 2 – 3 puta na cesti i zna da je tada udario u brdo, a tu je bila jedna krivina. Šta se tada desilo nezna, možda je pukla guma ili nešto drugo. Tada se Č. M. povrijedio i isti je odmah odvezen i ukazana mu je ljekarska pomoć u HMP u B.Polju a isti je sjedio iza njega, a na mjestu suvozača sjedio je B. M., a iza njega B. D.. Tom prilikom On, B. i B. se nijesu povrijedili. U završnoj riječi je izjavio, da ostavlja sudu da odluči o njegovoj krivici, žao mu je što se njegov saputnik Č. M. povrijedio, a i on je imao štetu na autu.</span>
</p>
<p class="p7"></p>
<p class="p7">
<span>Radi utvrdjivanja odlučnih činjenica i krivice okrivljenog sud je u dokaznom postupku u svojstvu svjedoka saslušao oštećenog Č. M.a, na saglasni predlog stranaka pročitao zapisnik o uvidjaju saobraćajne nezgode Uprave Policije – PJ Bijelo Polje br. 165/2012 od 12.10.2012.godine, pročitao zapisnik o ispitivanju vozača da li ima alkohola u organizmu od 11.10.2012.godine, izdat na ime okrivljenog B. B.a, pročitao zapisnik o tehničkom pregledu ‘’Lovćen auta’’ za PMV marke ‘’VW Corado’’ reg.br. BP-AU-... od 12.10.2012.godine, izvršio uvid u izvještaj ljekara specijaliste Opšte bolnice u Bijelom Polju br. 10372 od 11.10.2012.godine izdat na ime oštećenog Č. M.a i izvještaj ljekara jedinice za HMP u B.Polju br. 15307 od 07.11.2012.godine izdat na ime oštećenog Č. M.a, pročitao nalaz i mišljenje vještaka medicinske struke dr. S. M.a sa zapisnika od 24.01.2013.godine, pročitao nalaz i mišljenje vještaka – ortopeda dr. A. P.a sa zapisnika od 11.02.2013.godine, pročitao nalaz i mišljenje vještaka saobraćajne struke dipl.ing. Č. M.a od 04.02.2013.godine, izvršio uvid u skicu lica mjesta saobraćajne nezgode Uprave Policije – PJ B.Polje br. 231/12-12763 od 23.11.2012.godine i izvršio uvid u izvod iz KE na ime okrivljenog B. B.a, izdat od strane Uprave Policije - PJ Bijelo Polje od 26.02.2013.godine, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog, shodno čl. 370. st. 3. ZKP-a, utvrdio činjenično stanje kao u izreci presude.</span>
</p>
<p class="p7"></p>
<p class="p7">
<span>Naime, odbranu okrivljenog u kojoj je istakao, da je kritičnog dana pošao sa drugovima Č. M.om, B. D.m i B. M.om sa svojim vozilom marke ‘’VW Corado’’ reg.br. BP-AU-..., u Kolašin, radi završavanja nekog posla i kada su se vraćali na putu od Mojkovca prema B.Polju, dolaskom u mjesto zv. Mijatovo Kolo, odjednom se nešto desilo i auto se okrenulo 2 – 3 puta na putu i tom prilikom je udario u brdo, a po njegovoj procjeni vozio je oko 70 km/h. Tom prilikom povrede je zadobio Č. M. i na njegovom autu je nastupila materijalna šteta. Pa je sud za odbranu na način kako je iznešena cijenio da ista nije usmjerena u cilju izbjegavanja sopstvene krivice, jer je okrivljeni opisao saobraćajnu situaciju i nezgodu kako je to on vidio, ostavljajući sudu da odluči. </span>
</p>
<p class="p7"></p>
<p class="p7">
<span>Pored toga iz iskaza svjedoka – oštećenog Č. M.a se utvrdjuje, da je on kritičnog dana bio u vozilu kojim je upravljao B. B., da su pošli u Kolašin da kupe neki dio za auto B. M.a. A kada su se vraćali na putu od Mojkovca prema B.Polju, dolaskom u jedno mjesto gdje je bila krivina, odjednom se nešto desilo sa autom i nešto je lupilo. Tada je on zadobio povrede jer je slomio peti pršljen na vratu i ukazana mu je ljekarska pomoć u HMP u B.Polju, ističući da po njegovoj procjeni vozač B. B. nebi trebao da je kriv.</span>
</p>
<p class="p7"></p>
<p class="p7">
<span>Sud je iskaz predhodnog svjedoka – oštećenog u podpunosti prihvatio, i istom nije prigovoreno i kao takav je neusmjeren na otežavanje ili olakšavanje krivice okrivljenom.  </span>
</p>
<p class="p8"></p>
<p class="p7">
<span>Pored izloženog zapisnikom o uvidjaju saobraćajne nezgode Uprave Policije – PJ Bijelo Polje br. 165/2012 od 12.10.2012.godine, dati su podaci o učesnicima nezgode, zatečeno stanje lica mjesta, (položaj vozila i tragova), oštećenje na vozilu i upisane ostale bitne pojedinosti. A iz zapisnika o vršenju tehničkog pregleda ‘’Lovćen auto’’ za PMV marke ‘’VW Corado’’ reg.br. BP-AU-... od 12.10.2012.godine se utvrdjuje, da je sistem za kočenje i upravljanje bio u ispravnom stanju. </span>
</p>
<p class="p8"></p>
<p class="p7">
<span>Iz izvještaja o ispitivanju vozača da li ima alkohola u organizmu od 11.10.2012.godine, izdat na ime okrivljenog B. B.a, se utvrdjuje da isti nema prisustva alkohola u krvi  tj. 0,00 promile alkohola. A skicom lica mjesta saobraćajne nezgode Uprave Policije – PJ B.Polje br. 231/12-12763 od 23.11.2012.godine, bliže je prikazano lice mjesta saob.nezgode, koja se dogodila u mjestu Mijatovo Kolo, Opština B.Polje, dana 11.10.2012.godine. </span>
</p>
<p class="p7"></p>
<p class="p7">
<span>A iz medicinske dokumentacije, te nalaza i mišljenja vještaka med.struke dr. S. M.a, koji je dat kod ODT u B.Polju dana 24.01.2013.godine se vidi, da je od medicinske dokumentacije na ime Č. M.a priložen izvještaj ljekara specijaliste Opšte bolnice u Bijelom Polju br. 10372 od 11.10.2012.godine i izvještaj ljekara jedinice za HMP u B.Polju br. 15307 od 07.11.2012.godine, u kojima se navodi da se oštećeni javio na pregled zbog povrede zadobijene u saobraćajnoj nezgodi. Na pregledu se žalio na bolove u predjelu vrata i otežane pokrete vrata, zbog čega mu je uradjena imobilizacija vrata i zbog čega je upućen u Urgentni blok OB u B.Polju gdje je pregledan. A iz izvještaja iz urgentnog bloka se vidi, da se na tom pregledu oštećeni žalio na bolove u predjelu vratne kičme, zbog čega mu je uradjen RTG vratne kičme na kojem se vidjelo da kod oštećenog postoji prelom petog vratnog pršljena, zbog čega mu je predloženo bolničko liječenje na ortopedskom odjeljenju Opšte Bolnice u B.Polju. Navedena povreda u vidu preloma petog vratnog pršljena na ledjima spada u tešku tjelesnu povredu i mogla je nastati u saobraćajnoj nezgodi. </span>
</p>
<p class="p7"></p>
<p class="p7">
<span>A vještak medecinske struke dr. A. P.r se izjasnio, da u spisima predmeta postoje dva izvještaja, jedan iz Hitne medicinske pomoći u B.Polju od 07.11.2012.godine, koji je prepis iz protokola iz Hitne medicinske pomoći br. 15307, koji je potpisao doktor F. A., i drugi iz Opšte bolnice B.Polje od 11.10.2012.godine. U oba izvještaja se navodi da je povrijedjeni zadobio povrede vrata u saobraćajnoj nezgodi i žalio se na bolove u predjelu vratnog dijela kičme. U urgentnom centru postavljena mu je ortoza za vratni dio kičme i upućen je na hospitalizaciju na odjeljenju ortopedije. U izvještaju koji je podpisao dr.De. M. konstatovana je dijagnoza, prelom luka petog vratnog pršljena. Zadobijana povreda u vidu preloma luka petog vratnog pršljena je teška tjelesna povreda, i mogla je nastati u predmetno opisanom slučaju tj.u saobraćajnoj nezgodi.  </span>
</p>
<p class="p8"></p>
<p class="p7">
<span>Nalazom i mišljenjem vještaka saob.struke dipl.ing. Č. M.a od 04.02.2013.godine, su dati, osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilu, mjesto i način nezgode, brzina kretanja vozila, vremensko prostorna analiza,  </span><span class="s1">te mišljenja</span><span>, - da noću, kada je kolovoz bio suv, na magistralnom putu van naselja, u zasjeku, u preglednoj desnoj krivini, gdje magistralni put ima podužni pad, u uslovima ograničenja brzine kretanja vozila na 50 km/h, i po kolovozu obilježene uzdužne središne pune linije, pri kretanju putničkog vozila brzinom od 67 do 71 km/h, došlo je do gubljenja upravljivosti nad putničkim vozilom, prelaskom sa desne na lijevu kolovoznu traku, pri čemu je putničko vozilo dalje bočno izmicano ulijevo, napuštajući kolovoz na lijevoj ivici, a nakon prelaska preko lijeve rigole putničko vozilo je udarilo u kosinu zasjeka iznad kolovoza sa lijeve strane, od koje se odbilo na lijevu kolovoznu traku, po kojoj je klizalo ostavljajući tragove paranja i trag rasute tekućine. Razlog opisanog gubljenja upravljivosti nad putničkim vozilom je nebezbjedna brzina kretanja putničkog vozila za zakrivljenost puta u desnoj krivini i podužni nagib puta. </span>
</p>
<p class="p7"></p>
<p class="p7">
<span>Inače, nalaze predhodnih vještaka sud je cijenio kao objektivno i stručno date i istima nije prigovoreno.</span>
</p>
<p class="p7"></p>
<p class="p7">
<span>Dakle, u konkretnom slučaju okrivljeni se nije pridržavao saobraćajnih propisa jer je upravljao svojim putničkim vozilom marke ''VW Corado'', reg.oz.BP-AU-..., magistralnim putem iz pravca Mojkovca u pravcu Bijelog Polja, te je dolaskom u mjesto Mijatovo Kolo, opština Bijelo Polje, ugrozio saobraćaj i time doveo u opasnost tijelo ljudi, na način što se protivno  odredbi čl. 36. st. 1. ZOBS-a na putevima ( ''Sl.list CG br. 33/2012 od 28.06.2012.godine'' ), kojim je propisano: - na putu u naselju vozač ne smije vozilom da se kreće brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio. Što jasno proizilazi iz svega izloženog da je okrivljeni počinio krivično djelo na način kako je to predstavljeno optužnim aktom tužioca, a što je za posledicu imalo nastupanje teških tjelesnih povreda kod oštećenog Č. M.a, koje su bliže opisane u izreci presude. Okrivljeni je djelo počinio iz nehata, jer je bio svjestan da ne pridržavajući se saobraćajnih propisa može ugroziti saobraćaj i time dovesti u opasnost život ili tijelo ljudi i imovinu, ali je olako držao da do toga neće doći ili da će to moći da spriječi. </span>
</p>
<p class="p8"></p>
<p class="p7">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom do 4. godine.</span>
</p>
<p class="p8"></p>
<p class="p7">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o veoma mladom, nezaposlenom licu, koji je lošeg imovnog stanja, njegov korektan odnos tokom pretresa, koji je izrazio žaljenje zbog nezgode i povredjivanja oštećenog, kao i njegovu raniju neosudjivanost, te okolnosti nepridruživanja oštećenog krivičnom gonjenju, dok otežavajućih okolnosti nije našao. Imajući u vidu predhodno utvrdjene olakšavajuće okolnosti u odsustvu otežavajućih, Sud je okrivljenom za predmetno krivično djelo utvrdio kaznu zatvora u trajanju od 30.(trideset) dana i istovremeno odredio da se ista neće izvršiti pod uslovom da okrivljeni u roku od 1. / jedne / godine, po pravosnažnosti presude, ne izvrši neko novo krivično djelo. Ovaj sud smatra da će se u konkretnom slučaju  i samim upozorenjem uz prijetnju kazne  (uslovnom osudom) dovoljno uticati na okrivljenog da ubuduće ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika.</span>
</p>
<p class="p7"></p>
<p class="p7">
<span>Kako je okrivljeni oglašen krivim, to ga je sud obavezao na plaćanje troškova krivičnog postupka u iznosu od 110,00 €, a koji troškovi se odnose na ime naknade vještacima medicinske struke za izvršena vještačenja tokom postupka, shodno čl. 229. ZKP-a, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 226. ZKP-a. Dok podaci o troškovima vještačenja od strane vještaka saobraćajne struke nedostaju, o čemu će sud odlučiti posebnim rješenjem. </span>
</p>
<p class="p7"></p>
<p class="p7">
<span>Ošećeni Č. M., radi ostvarivanja imovinsko pravnog zahtjeva, upućuju se na parnicu, shodno čl. 239.ZKP-a.</span>
</p>
<p class="p7"></p>
<p class="p7">
<span> Sa iznijetog odlučeno je kao u izreci presude, shodno čl. 374. ZKP-a.</span>
</p>
<p class="p7"></p>
<p class="p5">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 13.03.2013. godine</span>
</p>
<p class="p8">
<span class="s1">Zapisničar,							              S u d i j a,</span>
</p>
<p class="p8">
<span class="s1">Ljiljana Popović s.r.      	                                                    Rahmo Banda s.r.</span>
</p>
<p class="p8"></p>
<p class="p11">
<span class="s1">S u d i j a,</span>
</p>


</body>
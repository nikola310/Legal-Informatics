<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 0.375in 1.25in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{margin-left:0.5in;text-align:justify;hyphenate:auto;font-family:Verdana;font-size:11pt;}
.p8{margin-left:2.0in;text-align:justify;hyphenate:auto;font-family:Verdana;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
.s2{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU	</span>
</p>
<p class="p1">
<span>	 K. br. 304/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	Osovni sud u Bijelom Polju, kao prvostepeni krivični sud,  sudija Dragan Mrdak, kao sudija pojedinac, uz učešće nameštenika suda Sonje Marković, kao zapisničara, u  predmetu protiv okrivljenog M.O.a iz Bijelog, zbog krivičnog djela kradja iz čl. 239 st. 1 Krivičnog zakonika, po optužnom predlogu Osnovnog državnog tužioca iz B. Polja KT. br. 116/10 od 04.05.2010. godine, nakon održanog usmenog glavnog i javnog pretresa, u prisustvu okrivljenog M.O.a i prestavnika oštećene E. iz B. Polja M.M.a, a u odsustvu uredno obaviještenog ODT-a iz B. Polja, dana 31.05.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljeni M.O., od oca B. i majke B., rodjene K., rodjen ... godine u Bijelom Polju, državljanin Crne Gore, oženjen, otac troje punoljetne djece, pismen, završio srednju školu, penzioner, lošeg imovnog stanja, neosudjivan.</span>
</p>
<p class="p4"></p>
<p class="p4"></p>
<p class="p5">
<span>K r i v   j e</span>
</p>
<p class="p4"></p>
<p class="p4"></p>
<p class="p6">
<span>Što je:</span>
</p>
<p class="p4"></p>
<p class="p6">
<span>- neutvrdjenog dana u periodu od 19.10.2009. godine do 20.01.2010. godine u naselju N. u Bijelom Polju, neovlašćeno vršio potrošnju električne energije, na način što je na uspravni vod kablom presjeku PPR 3 x 2,25 mm</span><span class="s1">2</span><span> na kojem je istalirao utičnicu, priključio električne aparate iz svog domaćinstva, mimo električnog brojila, tako da se potrošnja električne energije nije registrovala preko brojila, te je tako oduzeo električnu energiju u vrijednosti od 335,36 €, a sve u namjeri da sebi pribavi protivpravnu imovinsku korist na štetu E. Bijelo Polje, </span>
</p>
<p class="p7"></p>
<p class="p4">
<span> 	- čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p4"></p>
<p class="p6">
<span>- pa mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postupku, i z r i č e:</span>
</p>
<p class="p4"></p>
<p class="p4"></p>
<p class="p5">
<span>USLOVNU OSUDU</span>
</p>
<p class="p8"></p>
<p class="p8"></p>
<p class="p4">
<span>	Kojom mu utvrdjuje kaznu zatvora u trajanju od  2 ( dva )  mjeseca, i istovremeno odredjuje da se ista neće izvršiti ukoliko okrivljeni u roku od  1 (jedne) godine,</span><span class="s2"> </span><span>ne izvrši novo krivično djelo.</span>
</p>
<p class="p4">
<span>	</span>
</p>
<p class="p6">
<span>Okrivljeni se obavezuje da ovom sudu na ime paušala plati iznos od 30,00 €, kao i na ime troškova krivičnog postupka iznos od 55,00 € koje iznose će uplatiti na žiro račun br. 530-4149-79, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p4">
<span>	Kako je okrivljeni M.O. u cjelosti nadoknado pričinjenu štetu od 604,61 € oštećenoj E. u B. Polju po obračunu oštećene a iznos utvrdjene štete je 335,36 €, to sud okrivljenog nije obavezao na plaćanje iste, niti je oštećenu E.  radi ostvarivanja imovinsko - pravnog zahtjeva uputio na parnični postupak.</span>
</p>
<p class="p4">
<span>	</span>
</p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnim predlogom ODT-a, iz B. Polja, KT. br. 116/10 od 04.05.2010.  godine, optužen je M.O. iz Bijelog Polja, da je izvršio krivično djelo kradja iz čl. 239 st. 1 Krivičnog zakonika sa činjeničnim i pravnim opisom, kao u izreci presude.</span>
</p>
<p class="p4"></p>
<p class="p4">
<span>	Glavni pretres je održan i zaključen dana 31.05.2010. godine u prisustvu okrivljenog M.O.a i prestavnika oštećene E. iz B. Polja M.M.a, a u odsustvu uredno obaviještenog ODT-a iz B. Polja shodno čl. 453 Zakonika o krivičnom postupku.</span>
</p>
<p class="p4"></p>
<p class="p4">
<span>	U završnoj riječi prestavnik oštećene E. iz B. Polja M.M. pridružio se krivičnom gonjenju protiv okrivljenog, a  s obzirom da je okrivljeni izmirio obaveze prema E. B. Polje, nije postavio oštetni zahtjev. </span>
</p>
<p class="p4">
<span>	</span>
</p>
<p class="p4">
<span>	Optuženi M.O. je u svojoj odbrani u toku istrage je istakao da su radnici E. prilikom vršenja kontrole u njegovoj kući u naselju N., konstatovali da postoji kablo presjeka 3 x 2,5 mm</span><span class="s1">2</span><span>, na kojem je instalirana utičnica i koje kablo je priključeno na uspravni vod mimo električnog brojila. To kablo je postavio mjesec dana prije kontrole negdje krajem decembra mjeseca 2009. godine. Medjutim, kako nije bio vještak tom poslu, nije dobro postavio to kablo, tako da se preko istog nije mogla neovlašćeno vršiti potrošnja električne energije. Inače, uradno je plaćao utrošenu električnu energiju, a čak je uplatio i cjelokupni iznos 602,61 €, koliko je iznosio obračun za neovlašćenu potrošnju električne energije koji mu je dostavljen od strane E., tako da ne duguje ništa E.. </span>
</p>
<p class="p4"></p>
<p class="p4">
<span>	U završnoj riječi okrivljeni je izjavio da se kaje što je to uradio u njegovim godinama i što posle sedamdesete godine prvi put dolazi na sud, da mu je žao, da ga na ovo natjerala teška materijalna situacija, da mu je krivo zbog toga i tražio je da sud prilikom odlučivanja o kazni cijeni sve olakšavajuće okolnosti na njegovoj strani.  </span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedoka S.M.a,  pročitao  iskaz svjedoka N.V.a sa zapisnika o saslušanju svjedoka pred istražnim sudijom ovog suda Kri. br. 87/10 od 21.04.2010. godine, pročitao i to: zapisnik E. u B. Polju o kontroli mjernog mjesta broj 3/20 od 20.01.2010. godine, zapisnik E.  B. Polje o kontroli mjernog mjesta broj 338/09 od 19.10.2009. godine, nalaz i mišljenje vještaka  elektro struke dipl. ing. R.G.od 25.04.2010. godine,  obračun E. B. Polje broj 298/03/09 od 20.01.2010. godine, izvršio uvid i to: u nalog blagajni E. B. Polje od 22.01.2010. godine, nalog blagajni E. b. Polje od 22.02.2010. godine, u izvod iz kaznene evidencije na ime okrivljenog. Drugih predloga za dopunu dokaznog postupka nije bilo. </span>
</p>
<p class="p4"></p>
<p class="p4">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom, za koje je kriv i krivično pravno odgovoran.</span>
</p>
<p class="p4"></p>
<p class="p4">
<span>	Okrivljeni nije sporio da je mimo električnog brojila postavio predmetno kablo na uspravni vod  na kojem je instalirao utičnicu, kako su to zatekli i registrovali radnici E. u svom zapisniku, s tim što se branio da se na ovaj način nije mogla neovlašćeno vršiti potrošnja električne energije jer nije bio dobro postavio to kablo,  koje navode sud nije prihvatio jer po vještaku elektro struke Radović Gordani neovlašćena potrošnja električne energije na način kako su to po zapisniku prilikom kontrole registrovali radnici E. i kako je to prestavljeno optužnim predlogom tehnički je  moguća, dok su ostali navodi iz odbrane okrivljenog u saglasnosti sa izvedenim dokazima u toku postupka. </span>
</p>
<p class="p4"></p>
<p class="p4">
<span>	Iz saglasnih iskaza svjedoka S.M.a i N.V.a proizilazi da su ovi svjedoci dana 20.01.2010. godine kontrolisali potrošače u naselju N. i tom prilikom kod potrošača M.O.a zatekli su da se isti neovlašćeno priključio mimo električnog brojila na uspravni vod kablom presjeka 3 x 2,5 mm2. Na kraju kabla bila je instalirana utičnica. U trenutku kontrole na kabal nijesu bili priključeni aparati. O zatečenom stanju sačinili su zapisnik, na koji okrivljeni nije imao prigovor, a da prije predmetne kontrole nijesu vršili kontrolu u domaćinstu ovog potrošača.  Iskaze ovih svjedoka sud je u potpunosti prihvatio  kao jasne, logične i uvjerljive, ničim dovedene u sumnju a potvrdjene navodima iz odbrane okrivljenog, te sadržinom pisanih dokaza - zapisnicima o kontroli mjernog mjesta E. B. Polje broj 3/20 od 20.01.2010. godine i broj 388/09 od 19.10.2009. godine, a ovi svjedoci su i radnici E., te su kontrolu objekta okrivljenog vršili u sklopu svojih redovnih radnih aktivnosti i po nalogu pretpostavljenih.  </span>
</p>
<p class="p4"></p>
<p class="p4">
<span>	Iz zapisnika o kontroli mjernog mjesta E. Bijelo Polje broj 3/20 od 20.01.2010. godine utvrdjuje se da je potrošač onemogućio tačno registrovanje utrošene električne energije, na način što je u svom stambenom objektu priključio kablo presjeka PPR 3 x 2,5 mm</span><span class="s1">2</span><span> mimo brojila, sa uspravnog voda. Na kraju kabla instalirana je utičnica. Sud je sadržinu ovog dokaza u potpunosti prihvatio jer je ista u saglasnosti sa ostalim izvedenim dokazima i ničim nije dovedena u pitanje. </span>
</p>
<p class="p4"></p>
<p class="p4">
<span>	Iz zapisnika o kontroli mjernog mjesta E. Bijelo Polje broj 388/09 od 19.10.2009. godine utvrdjuje se da je dana 19.10.2009. godine izvršeno plombiranje sata nakon zamjene dovodnog kabla. Sud je sadržinu ovog dokaza u potpunosti prihvatio i iz istog utvrdio da okrivljeni prilikom ove kontrole od 19.10.2009. godine nije vršio neovlašćenu potrošnju električne energije iz čega proizilazi da je okrivljeni  neovlašćenu potrošnju električne energije vršio nakon ove kontrole od 19.10.2009. godine </span>
</p>
<p class="p4"></p>
<p class="p4">
<span>	Iz obračuna o neovlašćeno preuzetoj električnoj energiji E. Bijelo Polje broj 229/1 od 21.01.2010. godine utvrdjuje se da je  okrivljeni M.O. iz Nikoljca neovlašćeno potrošio električne energije u novčanoj protivvrijednosti od 604,61 €. Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio nalaz i mišljenje vještaka elektro struke R.G.od 25.04.2010. godine, u dijelu nalaza gdje je ovaj vještak izvršio obračun novčane protivvrijednosti neovlašćeno potrošene električne energije za period od tri mjeseca i to od 19.10.2009. do 20.01.2010. godine - period koji je optuženom javnom optužbom stavljen na teret. Nalaz vještaka u ovom dijelu sud je prihvatio kao stručan i objektivan, dat po osnovu činjenica konstatovanih na zapisniku E. B. Polje o kontroli mjernog mjesta broj 3/20 od 20.01.2010.  godine i 388/09 od 19.10.2009. godine, i po osnovu pravila o snadbijevanja električnom energijom ( Sl. list CG broj 13/05 i Sl. list CG broj 54/09 ), a po vještaku neovlašćena potrošnja električne energije na način prestavljen optužnim predlogom tehnički je moguća. </span>
</p>
<p class="p4"></p>
<p class="p4">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni neutvrdjenog dana u periodu od 19.10.2009. godine do 20.01.2010. godine u naselju N. u Bijelom Polju, neovlašćeno vršio potrošnju električne energije, na način što je na uspravni vod kablom presjeku PPR 3 x 2,25 mm</span><span class="s1">2</span><span> na kojem je istalirao utičnicu, priključio električne aparate iz svog domaćinstva, mimo električnog brojila, tako da se potrošnja električne energije nije registrovala preko brojila, te je tako oduzeo električnu energiju u vrijednosti od 335,36 €, a sve u namjeri da sebi pribavi protivpravnu imovinsku korist na štetu E. Bijelo Polje. Okrivljeni je na opisani način izvršio krivično djelo stavljeno mu na teret javnom optužbom i za isto je kriv. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogužnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na opšte uslove o isporuci električne energije, okrivljenom je stavljeno na teret da je u periodu od 19.10.2009. do 20.01.2010. godine vršio neovlašćenu potrošnju električne energije i na taj način izvršio kradju iste, u novčanoj protivvrijednosti od 335,36 €, koliko je utvrdjeno po nalazu vještaka elektro struke R.G..  </span>
</p>
<p class="p4"></p>
<p class="p4">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o starijem, neosudjivanom licu, što ukazuje da nije sklon vršenju krivičnih djela,  koji se u toku pretresa korektno držao, koji je izrazio kajanje, po ocjeni suda iskreno zbog izvršenog krivičnog djela, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od dva mjeseca i istovremeno ocijenio da bi se pristupanjem izvršenju iste, suviše represivno djelovalo na okrivljenog nego da će i samo upozorenje uz prijetnju kaznom u odgovarajućem roku provjeravanja od jedne  godine dovoljno uticati na istog da u buduće  ne vrši ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenom je ukazano na značaj uslovne osude i mogućnost njenog opoziva. </span>
</p>
<p class="p4"></p>
<p class="p4">
<span>	Shodno čl. 199 Zakonika o krivičnom postupka, odlučeno je u pogledu paušala, vodeći računa o imovinskim prilikama optuženog i dužini trajanja postupka.</span>
</p>
<p class="p4"></p>
<p class="p4">
<span>	Sud je okrivljenog shodno čl. 202 Zakonika o krivičnom postupku obavezao na plaćanje troškova krivičnog postupka u iznosu od 55,00 € koji troškovi se odnose na troškove vještačenja po vještaku elektro struke R.G.. </span>
</p>
<p class="p4"></p>
<p class="p4">
<span>	Iz izvedenih dokaza u toku postupka sud je utvrdio da je okrivljeni M.O. od  oštećene  E. Bijelo Polje neovlašćeno preuzeo električne energije u novčanoj protivrijednosti od 335,36  €, a pošto je okrivljeni M.O. oštećenoj E. na ime novčane protivvrijednosti neovlašćeno preuzete električne energije platilo cjelokupan iznos po obračunu oštećene E. B. Polje od 604,61 €, to sud okrivljenog nije obavezao na plaćanje pričinjene štete,  niti je oštećenu E. iz B. Polja radi ostvarivanja imovinsko - pravnog zahtjeva uputio na parnični postupak.</span>
</p>
<p class="p4"></p>
<p class="p4">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana 31.05.2010. godine</span>
</p>
<p class="p4"></p>
<p class="p4"></p>
<p class="p4">
<span>ZAPISNIČAR,							  S U D I J A,</span>
</p>
<p class="p4">
<span>Sonja Marković							Dragan Mrdak	</span>
</p>
<p class="p4"></p>
<p class="p4"></p>
<p class="p9"></p>
<p class="p9"></p>


</body>
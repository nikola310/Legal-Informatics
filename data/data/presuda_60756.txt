<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800;font-style:italic }
.span2{;font-family:'Arial'}
.span3{;font-size:12pt;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span1">                                                                                                 </span><span class="span2">K.  </span><span class="span2">827/13</span>
</p>
<p>&nbsp;</p>
<li style="text-align:center;">
<span class="span3">U IME CRNE GORE</span>
</li>
<p>&nbsp;</p>
<p>
<span class="span2">OSNOVNI SUD U PODGORICI, po sudiji Nadi Rabrenović, uz učešće Radojke Rakočević, kao zapisničara, u krivičnom predmetu protiv okrivljenog A.B. iz P., zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika, po Optužnom predlogu Osnovnog državnog tužilaštva u Podgorici, Kt. br. 58/12 od 17.10.2013. godine, nakon održanog glavnog, javnog pretresa, dana 10.12.2013. godine, u prisustvu zastupnika optužbe N.P., savjetnika na radu kod Osnovnog državnog tužilaštva u Podgorici i okrivljenog B.A., donio je i istog dana javno objavio,</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">OKRIVLJENI:</span>
</p>
<p>&nbsp;</p>
<p>
<span class="span2">B.A., JMBG, od oca Ž. i majke B., rođene R., rođen ... u P., sa prebivalištem u P. Ul...,  završio srednju trgovinsku školu, zaposlen u preduzeću „V“ P., oženjen, otac jednog djeteta, lošeg imovnog stanja, osuđivan – Presudom Višeg suda u Podgorici, K. 52/03 od 30.12.2004. godine, zbog krivičnog djela iz čl. 30 st. 2 tač. 3 KZ RCG u vezi čl. 19 KZ SRJ, jedna godina i šest mjeseci zatvora, Presudom Višeg suda u Podgorici K. 273/02 od 25.10.2005. godine, zbog krivičnog djela iz čl. 339 st. 2 u vezi st. 1 KZ RCG, tri godine zatvora i Presudom Osnovnog suda u Podgorici K. 08/810 od 17.10.2008. godine, zbog krivičnog djela iz čl. 151 st. 1 KZ, jedna godina zatvora,</span>
</p>
<p>&nbsp;</p>
<p style="text-align:center;">
<span class="span2">K r i v   j e,</span>
</p>
<p>&nbsp;</p>
<p>
<span class="span2">Zato što je:</span>
</p>
<p>&nbsp;</p>
<p>
<span class="span2">Dana …,u P., svjestan svog djela čije je izvršenje htio, znajući da je njegovo djelo zabranjeno , suprotno čl. 10 a i čl. 11 Zakona o oružju, neovlašćeno nosio na javnom mjestu, ispred ugostiteljskog objekta “Z.”, u putničkom vozilu marke “citroen ksara”, registarskih oznaka …, vatreno oružje – pištolj marke “CZ”, model 99, cal. 9 mm PARA, fabričkog broja …, sa okvirom u kojem je bilo 11 metaka, za koji nije posjedovao oružani list izdat od strane nadležnog organa,       </span>
</p>
<p>&nbsp;</p>
<p>
<span class="span2">- čime je izvršio krivično djelo nedozvoljeno držanje oružija i eksplozivnih materija iz čl. 403 st. 1 Krivičnog zakonika,</span>
</p>
<p>&nbsp;</p>
<p>
<span class="span2">Pa sud okrivljenog, primjenom citiranih zakonskih odredbi, te čl. 2, 4, 5, 32, 36 i 42 Krivičnog zakonika, te čl. 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na kaznu zatvora, u trajanju od 3 (tri) mjeseca.</span>
</p>
<p>&nbsp;</p>
<p>
<span class="span2">Obavezuje se okrivljeni da, na ime troškova krivičnog postupka – sudskog paušala, uplati ovom Sudu iznos od 30,00 eura, u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span2">Sud okrivljenom, na osnovu čl. 66, 67 i 75 Krivičnog zakonika, i z r i č e</span>
</p>
<p>&nbsp;</p>
<p style="text-align:center;">
<span class="span2">MJERU BEZBJEDNOSTI</span>
</p>
<p>&nbsp;</p>
<p>
<span class="span2">Oduzimanje predmeta, i to: pištolja marke „CZ“, model 99, cal. 9 mm PARA, fabričkog broja ..., sa okvirom i 11 metaka, kao predmeta izvršenja krivičnog djela. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž  e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Optu</span><span class="span2">ž</span><span class="span2">nim predlogom Osnovnog državnog tužilaštva u Podgorici Kt. br. 58/12 od ..., okrivljenom B.A., stavljeno je na teret da je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika. U završnoj riječi zastupnik optužbe navela je da u cjelosti ostaje pri podnijetom Optužnom predlogu, obzirom da je dokazima provedenim na glavnom pretresu, i to kako iskazima saslušanih svjedoka, tako i provedenim materijalnim dokazima, utvrđeno da je okrivljeni izvršio krivično djelo stavljeno mu na teret, pa je predložila sudu da ga oglasi krivim i osudi po Zakonu, u granicama koje Zakon propisuje za predmetno krivično djelo, kao i da se okrivljenom shodno čl. 75 Krivičnog zakonika izrekne mjera bezbjednosti oduzimanje predmeta upotrijebljenog u izvršenju krivičnog djela.  </span>
</p>
<p>&nbsp;</p>
<p>
<span class="span2">Okrivljeni B.A. u svojoj odbrani pred ovlašćenim tužiocem Osnovnog državnog tužilaštva u Podgorici od ..., naveo je da se dana ... oženio, i sa svadbe je sa svojom suprugom otišao kući otrpilike prije ponoći. Pošto je vlasnik ugostiteljskog objekta „Z.“ koji se nalazio na ..., neko od komšija mu je telefonskim putem javio da u navedenom ugostiteljskom objektu postoji neki problem, a u kojem objektu je tada bilo i njegovo slavlje. Pozvao je taksi, sa kojim je otišao na lice mjesta, gdje je zatekao gužvu u kojoj se nalazila i policija. U toku prepirke od nekog lica je oduzet pištolj, za koji pištolj je u tom trenutku rekao da je njegov, a to je uradio jer je slavlje bilo organizovano kod njega, pa da se isto ne bi prekidalo i da bi se smirila situacija. Nakon toga policija ga je odvela u policijsku stanicu gdje je potvrdio da je oružje njegovo, da bi nakon toga u policijsku stanicu ušla ženska osoba koja je rekla inspektorima da je oružje njeno i da nema potrebe da on odgovara za nešto što nije uradio. Ne zna imena policajaca pred kojima je ta ženska osoba rekla da pištolj pripada njoj, a bilo je prisutno 3 ili 4 uniformisana policajca.</span>
</p>
<p>&nbsp;</p>
<p>
<span class="span2">Okrivljeni B.A. u svojoj odbrani na glavnom pretresu naveo je da se dana ...oženio, i organizovana je svadba i slavlje u R „M.“ P. Nakon završetka slavlja u R„M“, slavlje je nastavljeno u kafiću „Z.“ na, koji kafić je njegovo vlasništvo. Sa salvlja iz kafića „Z.“ je otišao kući da odbaci svoju ženu, koja je i ostala kući, dok se on taksijem vratio na slavlje. Sa sobom je imao pištolj, koji nije bio njegovo vlasništvo, već ga je prethodno uzeo od nekog lica, jer se u kafiću popilo dosta alkohola, pa da ne bi došlo do neke incidentne situacije. Kada je taksijem stigao ispred kafića „Z.“ pištolj je ostavio na suvozačevom sjedištu u taksi vozilu, jer je ispred kafića bila gužva u kojoj se nalazila i policija i reko je taksisti da ga sačeka. Kada su policajci vidjeli da izlazi iz taksi vozila, prišli su mu i vidjeli su pištolj na suvozačevom sjedištu u taksiju, za koji su pitali čije je vlasništvo, a na što je on odgovorio da je njegov. Ne zna šta je policija uradila sa tim pištoljem, vjerovatno su ga oduzeli. Nakon toga otišao je u policijsku stanicu gdje je rekao da je pištolj njegov, ali druga osoba koja je takođe bila u policijskoj stanici je </span><span class="span2">govorila da to nije njegov pištolj, već njen. Ne sjeća se da li je taksista pomjerao pištolj koji je on ostavio na suvozačevom sjedištu u vozilu taksi, moguće da je taksita pomjerio taj pištolj da ga policija ne bi vidjela, ali taksista nema nikakve veze sa tim događajem. Cijelo vrijeme je držao taj pištolj kod sebe, odnosno od trenutka od kada ga je uzeo od te osobe, čije ime nije želio da spominje.</span>
</p>
<p>
<span class="span2">Nakon što je okrivljenom B.A. ukazano na razliku u odbrani koju je dao pred ovlašćenim tužiocem Osnovnog državnog tužilaštva u Podogirci kada je naveo da je u toku prepirke koja se dešavala između ljudi ispred kafića „Z.“, od nekog lica oduzet pištolj, za koji je u tom trenutku rekao da je njegov, jer je slavlje bilo kod njega, pa da se isto ne bi prekidalo i da bi se smirila situacija i na glavnom pretresu kada je naveo da je prethodno od nekog lica uzeo pištolj i da je sa pištoljem došao taksijem ispred kafića „Z.“, pa pošto je vidio gužvu u kojoj se nalazila i policija ostavio je pištolj na suvozačevom sjedištu u vozilu taksi, te da su policajci prišli i vidjeli pištolj, okrivljeni B.A. je naveo da se ne može sjetiti šta se te noći dogodilo jer je bio u pripitom stanju, a tačno je to što je rekao u svojoj odbrani pred ovlašćenim tužiocem Osnovnog držanog tužilaštva. Na glavnom pretresu je iznosio odbranu na taj način da bi se što prije okončao konkretni postupak, a takođe se ne sjeći svih detalja događaja.    </span>
</p>
<p>&nbsp;</p>
<p>
<span class="span2">Okrivljeni B.A. u završnoj riječi nije ima ništa da kaže.</span>
</p>
<p>&nbsp;</p>
<p>
<span class="span2">Sud je u dokaznom postupku, pročitao Potvrdu o privremeno oduzetim predmetima Uprave policije – PJ Podgorica, Ku. br. 964/2012 od 13.08.2012. godine, Službenu zabilješku Uprave policije – PJ Podgorica, Ku. br. 964/2012 od 19.12.2012. godine, na saglasan predlog stranaka pročitao iskaz svjedoka R.V. dat na zapisniku pred ovlašćenim tužiocem Osnovnog državnog tužilaštva u Podgorici od 27.02.2013. godine i iskaze svjedoka R.M. i M.P. date na zapisniku pred ovlešćenim tužiocem Osnovnog državnog tužilaštva u Podgorici od 15.08.2013. godine, pročitao Izvještaj o balističkoj analizi Uprave policije – Forenzičkog centra Danilovgrad br. 2511/12, dostavljen uz Dopis 07 broj: 244/12 – 2 – 3511 od 05.10.2013. godine, Izvještaj o DNK analizi Uprave policije – Forenzičkog centra Danilovgrad, br. 3510/12 dostavljen uz Dopis 07 broj: 244/12 – 2 – 3510 od 01.10.2013. godine, izvršio uvid u Fotodokumentaciju Uprave policije – Forenzički centar Danilovgrad, br. 3510/12  i pročitao Izvod iz kaznene evidencije Uprave policije – CB Podgorica, broj 29 – 245/13 – 104037/2 – 3595 od 12.11.2013. godine, na ime B.A. </span>
</p>
<p>&nbsp;</p>
<p>
<span class="span2">Svjedok R.V. u svom iskazu pred ovlašćenim tužiocem Osnovnog državnog tužilaštva u Podgorici od 27.02.2013. godine, naveo je da je dana ... oko 00.30 časova bio na radnom mjestu taksiste u taksi udruženju „CT“. Od dispičera je dobio obavještenje da ima stranku u ulici ..., po imenu A. Otišao je vozilom na navedenu adresu i u taksi vozilo na mjesto suvozača ušao je momak koji je bio srednjeg rasta, ćelav i rakao mu je da ga odveze do ..., odnosno ispred kafane „Z.“. Dolaskom na datu adresu uočio je gužvu ispred navedene kafane i dva parkirana policijska vozila, a neki momci su se gurali i svađali. Momak kojeg je dovezao na navedenu adresu prilikom izlaska iz taksija  bacio je nešto na suvozačevo sjedište i rekao mu da ga pričeka. Kada je pogledao prema suvozačevom sjedištu vidio je pištolj crne boje, koji pištolj je uzeo i stavio ispod svojih nogu od straha da ga neko za nešto ne okrivi. Pomislio je da pobjegne sa lica mjesta, ali je od toga odustao jer se prepao da ga policija ne zaustavi sa pištoljem. Par minuta nakon toga prišla su mu tri policajca koja su ga pitala da li u vozilu nešto ima, na što je on rekao da mogu da izvrše pregleg, nakon kojeg pregleda su policajci pronašli pištolj na patosu ispred sjedišta vozača. Kada su stigli u policisjku stanicu momak kojeg je dovezao taksijem ispred kafane „Z.“, za kojeg je saznao da se zove B.A. rekao je da je to njegov pištolj, a što je ponovio kako na licu mjesta, tako i u Centru bezbjednosti. </span>
</p>
<p>&nbsp;</p>
<p>
<span class="span2">Svjedok R.M. u svom iskazu pred ovlašćenim tužiocem Osnovnog državnog tužilaštva u Podgorici od 15.08.2013. godine, naveo je da je dana ... u vremenskom periodu od 19.00 do 07.00 časova sa svojim kolegom M.P. obavljao dužnost, odnosnu patrolnu djelatnost Javnog reda i mira na trećem patrolnom reonu pod oznakom „M 57“. Oko 00.35 časova od strane dežurne službe putem radio stanice upućeni su na ..., odnosno ispred lokala „Z.“ gdje je došlo do masovne tuče i narušavanja javnog reda i mira. Tuča je bila velika, odnosno u njoj je učestvovalo više lica i pored njega i njegovog kolege bilo je prisutno još nekoliko policijskih patrola. Uspjeli su da uspostave mir između zavađenih grupa i da aktere tuče upute u Centar bezbjednosti, koje su privele njihove kolege. Od strane dežurnog sektoraša „M102“ N.S. sugerisano im je da ostanu na lice mjesta još neko vrijeme kako bi se okupljena grupa građana razišla. U trenutku dok su bili na lice mjesta taksijem, misli da se radilo o taksi udruženju „C.“ došao je B.A., koji je suvlasnik navedenog lokala i kojeg su odmah zaustavili. Dok je razgovarao sa B., njegov kolega M. je po nalogu dežurnog sektoraša izvršio vizuelni pregled taksi vozila iz kojeg je B. izašao. To je uradio na način što je prvo od taksi vozača zatražio dokumenta, a zatim mu je saopštio koju radnju će da izvrši. Vizuelnim pregledom ispod sjedišta vozača u taksi vozilu pronađen je pištolj. U tom trenutku B.A. je odmah rekao da je to njegov pištolj, nakon čega su odmah obavijestili nihovog kolegu N.S. i B.A. je predat na dalju obradu. Iz predmetnog taksija u kojem je ispod vozačevog sjedišta pronađen pištolj izašao je B.A. i vozač taksija. Niko prije vizuelnog pregleda vozila istom nije prilazio, niti su oni to dozvoljavali. Pištolj je pronađen tačno kod vozačevog sjedišta, ispod vozačevih nogu, odnosno isti se vidio odmah pri otvaranju vrata od vozila. U trenutku kada su pronašli pištolj, vozač taksija nije govorio ništa, niti je želio da govori. O svemu tome sa kolegom M. je sačinio Službenu zabilješku, koju su predali u dežurnu službu.        </span>
</p>
<p>&nbsp;</p>
<p>
<span class="span2">Svjedok M.P. u svom iskazu pred ovlašćenim tužiocem Osnovnog državnog tužilaštva u Podgorici od 15.08.2013. godine naveo je da je dana ... u vremenskom periodu od 19.00 do 07.00 časova sa svojim kolegom R.M. obavljao dužnost, odnosno patrolnu djelatnost Javnog reda i mira na trećem patrolnom reonu pod oznakom „M 57“. Oko 00.35 časova od strane dežurne službe putem radio stanice upućeni su na ..., odnosno ispred lokala „Z.“ gdje je došlo do masovne tuče i narušavanja javnog reda i mira. Tuča je bila velikih razmjera, odnosno u njoj je učestvovalo više lica i pored njega i njegovog kolege bilo je prisutno još nekoliko policijskih patrola. Uspjeli su da uspostave mir između zavađenih grupa i da aktere tuče upute u Centar bezbjednosti, koje su priveli njihove kolege. Od strane dežurnog sektoraša „M.102“ N.S. sugerisano im je da ostanu na lice mjesta još neko vrijeme kako bi se okupljena grupa građana razišla. U tom trenutku dok su bili na licu mjesta taksijem, misli da se radi o taksi udruženju „C.“ došao je B.A., koji je suvlasnik označenog lokala i kojeg su odmah zaustavili. Dok je njegov kolega R. razgovarao sa B., on je po nalogu dežurnog sektoraša izvršio vizuelni pregled taksi vozila iz kojeg je B.izašao. To je uradio na način što je prvo od taksi vozača zatražio dokumenta, a zatim mu je saopštio koju radnju će da izvrši. Vizuelnim pregledom ispod sjedišta vozača u taksi vozilu pronađen je pištolj. U tom trenutku B.A. je odmah rekao da je to njegov pištolj, nakon čega su odmah obavijestili kolegu N.S. i B.A. je istom predat na obradu. Za svo vrijeme dok ekipa za uviđaj nije stigla na lice mjesta, pištolj sa mjesta gdje je pronađen niko nije dirao, jer su isti obezbjeđivali. Iz predmetnog taksija u kojem je ispod vozačevog sjedišta pronađen pištolj izašao je B.A. i vozač taksija. Niko prije vizuelnog pregleda vozila istom nije prilazio. Pištolj je pronađen tačno kod vozačevog sjedišta, ispod vozačevih nogu, odnosno isti se vidio odmah pri otvaranju vrata od vozila. U trenutku kada su pronašli pištolj, vozač taksija nije govorio </span><span class="span2">ništa, niti je želio da govori, a misli da se bio prepao. O svemu tome sa kolegom R. je sačinio Službenu zabilješku, koju su predali dežurnoj službi.  </span>
</p>
<p>&nbsp;</p>
<p>
<span class="span2">Iz Službene zabilješke Uprave policije – PJ Podgorica, Ku. br. 964/2012 od 19.12.2012. godine, proizilazi da je ista sačinjena povodom događaja od ... od strane ovlašćenih policijskih službenka R.M. i M.P. </span>
</p>
<p>&nbsp;</p>
<p>
<span class="span2">Iz Potvrde o privremeno oduzetim predmetima Uprave policije – PJ Podgorica, Ku. br. 964/2012 od 13.08.2012. godine, proizilazi da je ovlašćeni policijski službenik M.P. navedenog dana od lica R.V. privremeno oduzeo: pištolj marke „CZ 99“, kalibra 9 mm, fabričkog broja, sa 11 metaka. </span>
</p>
<p>&nbsp;</p>
<p>
<span class="span2">Iz Izvještaja o balističkoj analizi Uprave policije – Forenzičkog centra Danilovgrad br. 2511/12, dostavljen uz Dopis 07 broj: 244/12 – 2 – 3511 od 05.10.2013. godine, proizilazi da je na ispitivanje dostavljen pištolj marke „CZ“, model 99, kalibar 9 mm PARA, fabričkog broja, sa 11 metaka odgovarajućeg kalibra u šaržeru. Optičkim pregledom brisa cijevi, pomoću tampona vate utvrđeno je prisustvo barutne gareži. Hemijskom analizom – difenilaminskim testom potvrđeno je prisustvo nitrata. U cilju ispitivanja ispravnosti iz predmetnog pištolja je ispaljena određena količina municije odgovarajućeg kalibra. Sporne čaure i projektili ispaljeni iz predmetnog pištolja komparirani su sa čaurama i projektilima odgovarajućeg kalibra koji potiču iz nerasvijetljenih krivičnih djela, a koja se nalaze u Forenzičkom centru. Rezultat balističke analize i zaključak je da je predmetni pištolj ispravan. Iz predmetnog pištolja je pucano nakon čega cijev nije čišćena ni podmazivana. Komparacijom probnih čaura i projektila ispaljenih iz predmetnog pištolja sa čaurama i projektilima odgovarajućeg kalibra koji potiču iz nerasvijetljenih krivičnih djela, a koje se nalaze u zbirci u Forenzičkom centru, nijesu pronađene podudarne individualne karakteristike koje nastaju prilikom ispaljenja iz vatrenog oružja.</span>
</p>
<p>&nbsp;</p>
<p>
<span class="span2">Sud je Izvještaj o balističkoj analizi Uprave policije – Forenzičkog centra Danilovgrad br. 2511/12, dostavljen uz Dopis 07 broj: 244/12 – 2 – 3511 od 05.10.2013. godine, cijenio kao objektivan, jasan i baziran na pravilima nauke.</span>
</p>
<p>&nbsp;</p>
<p>
<span class="span2">Iz Izvještaja o DNK analizi Uprave policije – Forenzičkog centra Danilovgrad, br. 3510/12 dostavljen uz Dopis 07 broj: 244/12 – 2 – 3510 od 01.10.2013. godine proizilazi da je tom centru dostavljen pištolj i okvir radi DNK analize i utvrđivanja DNK profila na dostavljenom pištolju, kao i upoređivanja sa referentnim DNK profilima lica B.A. čiji se profil nalazi u bazi tog centra i R.V. čiji je nesporan bris dostavljen centru. DNK analizom uzoraka labaratorijskog broja 3510_12_2  dobijen je referentni DNK profil R.V., a DNK analizom uzoraka labaratorijskog broja 2145_12_3 dobijen je referentni DNK profil B.A. </span>
</p>
<p>&nbsp;</p>
<p>
<span class="span2">Sud je Izvještaj o DNK analizi Uprave policije – Forenzičkog centra Danilovgrad, br. 3510/12 dostavljen uz Dopis 07 broj: 244/12 – 2 – 3510 od 01.10.2013. godine, cijenio kao objektivan, jasan i baziran na pravilima nauke.</span>
</p>
<p>&nbsp;</p>
<p>
<span class="span2">Uvidom u Fotodokumentaciju Uprave policije – Forenzički centar Danilovgrad, br. 3510/12 koja je sastavljena od osam fotografija, utvrđeno je da se radi o pištolju marke „CZ 99“, kalibra 9 mm, fabričkog broja, sa 11 metaka, koji je naveden u Potvrdi o privremeno oduzetim predmetima Uprave policije – PJ Podgorica, Ku. br. 964/2012 od 13.08.2012. godine.</span>
</p>
<p>&nbsp;</p>
<p>
<span class="span2">Sud je cijenio iskaze svjedoka </span><span class="span2">R.V., R.M. i M.P.</span><span class="span2">, pa je iste prihvatio  kao jasne, određene i istinite, u kojim iskazima su se ovi svjedoci na argumentovan i pouzdan način izjašnjavali o svim bitnim okolnostima u vezi ove krivičnopravne stvari. Naime, iz iskaza svjedoka R.V. proizilazi da je zaposlen kao taksista u taksi udruženju „CT“, te da je dana .. oko 00.30 časova u taksi vozilo kao mušteriju primio okrivljenog, koji je tražio da ga preveze ..., odnosno ispred kafane „Z.“. Kada su stigli na navedeno odredište primijetio je dva parkirana policijska automobila kao i to da se neki momci svađaju i guraju. Okrivljeni je prilikom izlaska iz automobila na suvozačevom sjedištu ostavio pištolj crne boje, koji pištolj je iz straha da ga ne okrive uzeo sa suvozačevog sjedišta i stavio na patos automobila između njegovih nogu. Ubrzo zatim mu je prišla policija koja je izvršila pregled taksi vozila i pronašla navedeni pištolj. Nakon što je priveden u PJ Podgorica okrivljeni je rekao da je to njegov pištolj. Nadalje, iz  saglasnih iskaza svjedoka R.M. i M.P. proizilazi da su kao ovlašćeni policijski službenici dana ... oko 00.35 časova upućeni na ..., odnosno ispred kafane „Z.“ zbog masovne tuče i narušavanja javnog reda i mira. Nakon što su uspostavili red i mir na lice mjesta je takijem taksi udruženja „CT“ stigao okrivljeni koji je suvlasnik kafane „Z.“.Okrivljenog su zaustavili i izvršili pregled taksi vozila u kojem vozilu su pronašli ispod sjedišta taksi vozača pištolj, za koji pištolj je okrivljeni odmah rekao da je njegov, te da su nakon toga okrivljenog i taksi vozača priveli u PJ Podgorica.</span>
</p>
<p>
<span class="span2">Analizom i ocjenom svih provedenih dokaza, pojedinačno i u međusobnoj vezi,  u ovom postupku je nesumnjivo utvrđeno da je okrivljeni B.A. izvršio krivično djelo nedozvoljeno držanje oružija i eksplozivnih materija iz čl. 403 st.1 Krivičnog zakonika. Naime, u postupku je utvrđeno da je okrivljeni dana …, na .. u P., svjestan svog djela čije je izvršenje htio, znajući da je njegovo djelo zabranjeno , suprotno čl. 10 a i čl. 11 Zakona o oružju, neovlašćeno nosio na javnom mjestu, ispred ugostiteljskog objekta “Zamka”, u putničkom vozilu marke “citroen ksara”, registarskih oznaka…, vatreno oružje – pištolj marke “CZ”, model 99, cal. 9 mm PARA, fabričkog broja, sa okvirom u kojem je bilo 11 metaka, za koji nije posjedovao oružani list izdat od strane nadležnog organa.</span>
</p>
<p>&nbsp;</p>
<p>
<span class="span2">Naprijed utvrđeno činjenično stanje proizilazi iz dokaza provedenih u postupku i to prije svega iz jasnih, određenih, istinitih i međusobno saglasnih iskaza svjedoka R.V., R.M. i M.P. koje je sud u cjelosti prihvatio, a koji iskazi su potvrđeni sadržinom Službene zabilješke Uprave policije – PJ Podgorica, Ku. br. 964/2012 od 19.12.2012. godine, sadržinom Potvrde o privremeno oduzetim predmetima Uprave policije – PJ Podgorica, Ku. br. 964/2012 od 13.08.2012. godine, sadržinom Izvještaja o balističkoj analizi Uprave policije – Forenzičkog centra Danilovgrad br. 2511/12, koji je dostavljen uz Dopis 07 broj: 244/12 – 2 – 3511 od 05.10.2013. godine iz kojeg proizialzi da je predmetni pištolj ispravan, sadržinom Izvještaja o DNK analizi Uprave policije – Forenzičkog centra Danilovgrad, br. 3510/12 koji je dostavljen uz Dopis 07 broj: 244/12 – 2 – 3510 od 01.10.2013. godine iz kojeg proizilazi da je DNK analizom uzoraka labaratorijskog broja 3510_12_2  dobijen referentni DNK profil R.V., a DNK analizom uzoraka labaratorijskog broja 2145_12_3 dobijen je referentni DNK profil B.A., te sadržinom Fotodokumentacije Uprave policije – Forenzički centar Danilovgrad, br. 3510/12 koja je sastavljena od osam fotografija iz koje proizialzi da da se radi o predmetnom pištolju. </span>
</p>
<p>&nbsp;</p>
<p>
<span class="span2">Okrivljeni B.A. u navodima svoje odbrane koju je dao na glavnom pretresu od 10.12.2013. godine, potvrdio je </span><span class="span2">da se dana ... oženio, i organizovana je svadba i slavlje u R. „M.“ P.. Nakon završetka slavlja u R. „M.“, slavlje je nastavljeno u kafiću „Z.“ na ..., koji kafić je njegovo vlasništvo. Sa salvlja iz kafića „Z.“ otišao je kući da odveze svoju ženu, dok se on taksijem vratio na slavlje. Sa sobom je imao pištolj, koji nije bio njegovo vlasništvo, već ga je prethodno uzeo od nekog lica, jer se u kafiću popilo dosta </span><span class="span2">alkohola, pa da ne bi došlo do neke incidentne situacije. Kada je taksijem stigao ispred kafića „Z.“ pištolj je ostavio na suvozačevom sjedištu u taksi vozilu, jer je ispred kafića bila gužva u kojoj se nalazila i policija i rekao je taksisti da ga sačeka. Kada su policajci vidjeli da izlazi iz taksi vozila, prišli su mu i vidjeli su pištolj na suvozačevom sjedištu u taksiju, za koji su pitali čije je vlasništvo, a na šta je on odgovorio da je njegov. Ne sjeća se da li je taksista pomjerao pištolj koji je on ostavio na suvozačevom sjedištu u vozilu taksi, moguće da je taksita pomjerio taj pištolj da ga policija ne bi vidjela, ali taksista nema nikakve veze sa tim događajem.Sud je prihvatio ovakve navode odbrane okrivljenog budući da su potvrđeni, analiziranim i prihvaćenim iskazima svjedoka R.V. ,R.M. i M.P., sadržinom Službene zabilješke Uprave policije PJ Podgorica Ku.br.964/2012 od 19.12.2012 godine, kao i sadržinom Izvještaja o DNK analizi Uprave policije – Forenzičkog centra Danilovgrad, br. 3510/12 dostavljen uz Dopis 07 broj: 244/12 – 2 – 3510 od 01.10.2013. godine, bez obzira na činjenicu što je okrivljeni B.A. objašnjavajući razliku u svoj odbrani iznijetoj pred ovlašćenim tužiocem i na glavnom pretresu, naveo da je odbranu na glavnom pretresu iznio na način na koji je iznio da bi se što prije okončao konkretni krivični postupak .</span>
</p>
<p>&nbsp;</p>
<p>
<span class="span2">Sud je cijenio navode odbrane okrivljenog B.A. koju je dao pred ovlašćenim tužiocem Osnovnog državnog tužilaštva u Podgorici od 07.05.2013. godine u kojima je tvrdio da je nakon što je izašao iz taksija ispred kafića „Z.“ od nekog lica oduzet pištolj za koji je rekao da je njegov jer je slavlje bilo organizovano kod njega pa da se isto ne bi prekidalo i da bi se smirila situacija, te da je u PJ Podgorica potvrdio da se radi o njegovom pištolju, ali da je u PJ Podgorica ušla neka ženska osoba koja je inspektorima rekla da taj pištolj nije njegov već njen, pa iste nije prihvatio nalazeći da je  </span><span class="span2">neistinita, neubjedljiva, i usmjerena na izbjegavanje krivičnopravne odgovornosti, a koja je obesmišljena istinitim i međusobno saglasnim iskazima svjedoka R.V., R.M. i M.P. koje je sud u cjelosti prihvatio, jer imenovani svjedoci nijesu imali nikakvog razloga da prikažu predmetni događaj, osim upravo onako kako se i desio, kao i  sadržinom Službene zabilješke Uprave policije – PJ Podgorica, Ku. br. 964/2012 od 19.12.2012. godine, i sadržinom</span><span class="span2"> Izvještaja o DNK analizi Uprave policije – Forenzičkog centra Danilovgrad, br. 3510/12 dostavljen uz Dopis 07 broj: 244/12 – 2 – 3510 od 01.10.2013. godine.</span>
</p>
<p>&nbsp;</p>
<p>
<span class="span2">Članom 10a Zakona o oružju, između ostalog propisano je da je </span><span class="span2">zabranjeno nabavljanje, držanje i nošenje oružja kategorije A, osim ako tim zakonom nije drukčije propisano, ta da je</span><span class="span4"> </span><span class="span2">zabranjeno nabavljanje, držanje i nošenje oružja kategorije B bez odgovarajuće isprave o oružju, dok je članom 11 istog zakona propisano da je </span><span class="span2">zabranjeno nošenje oružja na javnom mjestu. </span><span class="span2">U konkretnom slučaju okrivljeni je na javnom mjestu, neovlašćeno nosio vatreno oružije, pištolj marke „CZ 99“, kalibra 9 mm, PARA fabričkog broja .., sa okvirom u kojem je bilo 11 metaka, bez odgovarajuće isprave o oružju.</span>
</p>
<p>&nbsp;</p>
<p>
<span class="span2">Cijeneći naprijed utvrđeno činjenično stanje, ovaj sud nalazi da su se u radnjama okrivljenog B.A. ostvarili svi subjektivni i objektivni elementi bića krivičnog djela nedozvoljeno držanje oružija i eksplozivnih materija iz čl. 403 st. 1 Krivičnog zakonika. Naime okrivljeni je postupajući na naprijed opisani način, na javnom mjestu, neovlašćeno nosio vatreno oružije, pištolj marke „CZ 99“, kalibra 9 mm,PARA fabričkog broja ..., sa okvirom u kojem je bilo 11 metaka, bez odgovarajuće isprave o oružju.</span>
</p>
<p>&nbsp;</p>
<p>
<span class="span2">Cijeneći psihički odnos okrivljenog B.A. prema izvršenom krivičnom djelu, sud je našao da je okrivljeni postupajući na prethodno opisani način bio svjestan da svojom djelatnošću čini krivično djelo, odnosno da na javnom mjestu, neovlašćeno nosi vatreno </span><span class="span2">oružije, bez odgovarajuće dozvole o oružju  i da time čini krivično djelo, što je u konkretnom slučaju i htio, pa se njegov psihički odnos prema izvršenom krivičnom djelu manifestuje kao direktan umišljaj.</span>
</p>
<p>&nbsp;</p>
<p>
<span class="span2">Sud je prilikom odlučivanja o visini kazne za okrivljenog imao u vidu sve okolnosti na strani okrivljenog koje utiču da kazna bude veća ili manja, pa je u smislu čl. 42 Krivičnog zakonika od olakšavajućih okolnosti na strani okrivljenog cijenio njegove porodične prilike, odnosno da je oženjen, otac jednog djeteta, dok je od otežavajućih okolnosti cijenio osuđivanost okrivljenog</span><span class="span2">,</span><span class="span2"> a što je utvrđeno iz</span><span class="span2"> </span><span class="span2">Izvoda iz kaznene evidencije Uprave policije – CB Podgorica, broj 29 – 245/13 – 104037/2 – 3595 od 12.11.2013. godine, na ime B.A.</span>
</p>
<p>&nbsp;</p>
<p>
<span class="span2">Cijeneći ovako utvrdjene okolnosti koje utiču da kazna bude manja ili veća, a imajući u vidu svrhu kažnjavanja, sud je okrivljenog B.A. osudio na kaznu zatvora u trajanju od 3 (tri) mjeseca, nalazeći da će se ovako odmjerenom kaznom postići svrha kažnjavanja iz čl. 32 Krivičnog zakonika u okviru opšte svrhe Krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span2">Kako je okrivljeni oglašen krivim, sud ga je shodno odredbi čl. 229 Zakonika o krivičnom postupku obavezao na plaćanje troškova krivičnog postupka – sudskog paušala u iznosu od 30,00 eura, koji paušal je određen shodno složenosti predmeta, trajanju postupka i imovnim prilikama okrivljenog.</span>
</p>
<p>&nbsp;</p>
<p>
<span class="span2">Sud je okrivljenom B.A., na osnovu čl. 75 Krivičnog zakonika izrekao mjeru bezbjednosti oduzimanje predmeta i to, pištolja marke „CZ 99“, kalibra 9 mm, PARA fabričkog broja ..., sa okvirom u kojem je bilo 11 metaka, kao predmeta izvršenja krivičnog djela, kako bi se shodno čl. 66 Krivičnog zakonika otklonila stanja ili uslovi koji mogu biti od uticaja da učinilac ubuduće vrši krivična djela u okviru opšte svrhe krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span2">Na osnovu izloženog, a shodno odredbi čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana 10.12.2013. godine</span>
</p>
<p>&nbsp;</p>
<p style="text-align:center;">
<span class="span2">ZAPISNIČARKA,                                                                       S U D I J A,            </span><span class="span2">Radojka Rakočević                                                                 Nada Rabrenović</span>
</p>
<li>
<span class="span3">  </span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span3">DN-a: </span><span class="span3">Po</span><span class="span3"> primjerak presude dostaviti:                                                                                                  </span><span class="span3">- ODT Podgorica</span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">                                      </span><span class="span3">- Okrivljenom</span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">                         </span><span class="span3">-  a/a            </span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">  </span><span class="span3">                                                                                    </span>
</li>
<p>
<span class="span2">           </span>
</p>
<p>
<span class="span2">     Postupljeno, dana 27.12.2013. godine.          </span><span class="span2"></span><span class="span2"></span><span class="span2"></span><span class="span2"></span><span class="span2">                     Službenik Suda     ____________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">    ZAPISNIČARKA,                                                                            S U D I J A,</span>
</p>
<p>
<span class="span2">   Radojka Rakočević, s.r.                                                           Nada Rabrenović, s.r.</span>
</p>
<p>&nbsp;</p>
<p>&nbsp;</p>
<li>
<span class="span3">PRAVNA POUKA:</span>
</li>
<li>
<span class="span3">Protiv ove presude može se izjaviti žalba, </span>
</li>
<li>
<span class="span3">u roku od 8 dana od dana prijema pisanog otpravka, </span>
</li>
<li>
<span class="span3">Višem sudu u Podgorici, a preko ovog Suda. </span>
</li>
<p>&nbsp;</p>
<p>
<span class="span2">ZTO: </span>
</p>
<p>&nbsp;</p>
<p>&nbsp;</p>
</div>
</div>


</body>
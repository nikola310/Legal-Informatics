<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8736111in 0.875in 0.49930555in 1.0in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>	</span><span class="s1">K. br. 28/11</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao krivični prvostepeni sud, sudija Ivan Adamović, kao sudija pojedinac, uz učešće namještenika suda Draginje Bošković, kao zapisničara, rješavajući po Optužnom predlogu Osnovnog državnog tužilaštva u Bijelom Polju, Kt. br. 837/10 od 28. 12. 2010. godine, podnijetom protiv okrivljenog B.D.a, iz Bijelog Polja, zbog krivičnog djela krađa iz čl. 239 st. 1 Krivičnog zakonika, nakon održanog glavnog i javnog pretresa, u prisustvu zamjenika ODT-a u Bijelom Polju Ljubice Jelić i okrivljenog B.D.a, a u odsustvu  punomoćnika oštećene "E." u Bijelom Polju, donio je i javno objavio, dana 10. 02.  2011. godine, </span>
</p>
<p class="p5"></p>
<p class="p2"></p>
<p class="p6">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span class="s2">	</span><span>Okrivljeni</span><span class="s2"> </span><span>B.D. (jmb ...), od oca R., majke D., rođene R., rođen .... godine u Potrku, opština Bijelom Polju, sa prebivalištem u Bijelom Polju, ul.T.a bb. Srbin, državljanin Crne Gore, nezaposlen, oženjen, otac troje djece, završio SSS, lošeg imovnog stanja, osuđivan presudom Višeg suda u Bijelom Polju K. br. 35/99 od 15.11. 1999.g. - čl. 30 KZ RCG u vezi čl. 19 KZ SRJ na 2 godine zatvora-osuda brisana, </span>
</p>
<p class="p2"></p>
<p class="p2">
<span> </span>
</p>
<p class="p6">
<span>K R I V    J E </span>
</p>
<p class="p2"></p>
<p class="p7">
<span>	Što je:</span>
</p>
<p class="p2">
<span> 	-u periodu od 21. 11. 2009. godine, do 21. 02. 2010 godine, u mjestu Potrk, Opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je svoje domaćinstvo, mimo mjernog uređaja, priključio kablom presjeka 3x2,5 mm2, na čijem kraju je instalirao utičnicu, tako da se potrošnja električne energije nije registrovala i time nanio štetu E. Bijelo Polje u iznosu od  196,05€,</span>
</p>
<p class="p2">
<span>	</span>
</p>
<p class="p7">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p7">
<span> </span>
</p>
<p class="p2">
<span>	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postupku,  i z r i č e,</span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p7"></p>
<p class="p2">
<span>	Kojom mu utvrđuje kaznu zatvora od 50 (pedeset) dana, i istovremeno određuje da se ista neće izvršiti ukoliko u roku od 1 (jedne) godine ne izvrši  novo krivično djelo. </span>
</p>
<p class="p8">
<span>Okrivljeni se obavezuje da plati ovom sudu na ime paušala  iznos od 25,00€, kao i na ime troškova krivičnog postupka iznos od 27,50 €, koje iznose će uplatiti na račun Depozita novčanih kazni troškova postupka i paušala CG, broj: 832-151-35, u roku od 15 dana po pravosnažnosti presude, pod prijetnjom prinudnog izvršenja, s tim što je dokaz o uplati istih dužan dostaviti krivičnoj pisarnici ovog suda.  </span>
</p>
<p class="p2">
<span>	</span>
</p>
<p class="p8">
<span>Okrivljeni se istovremeno obavezuje da oštećenoj "E." u Bijelom Polju, na ime neovlašćene potrošnje električne energije, plati iznos od 196,05 €, u roku od 15 dana, po pravosnažnosti presude, dok se za ostvarenje preostalog dijela imovinsko - pravnog zahtjeva oštećena "E.a" u Bijelom Polju, upućuje se na parnični postupak.</span>
</p>
<p class="p2"></p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p7"></p>
<p class="p7"></p>
<p class="p2">
<span>	Optužnom predlogom Osnovnog državnog tužilaštva u Bijelom Polju, Kt. br. 837/10 od 28. 12. 2010. godine, optužen je B.D., iz Potrka, opština Bijelo Polje,  da je izvršio krivično djelo krađa iz čl. 239 st. 1 Krivičnog zakonika, s tim što je sud promijenio činjenični opis dispozitiva optužnog predloga, u pogledu vremena izvršenja djela i iznosa pričinjene štete, i isto je sadržano u izreci presude. </span>
</p>
<p class="p2"></p>
<p class="p8">
<span>Glavni pretres je održan i zaključen u prisustvu zamjenika ODT-a u Bijelom Polju Ljubice Jelić i okrivljenog B.D.a, a u odsustvu punomoćnika oštećene    "E." u Bijelom Polju.  </span>
</p>
<p class="p8">
<span> </span><span class="s2"> </span>
</p>
<p class="p2">
<span> 	Zamjenik ODT-a u Bijelom Polju u završnoj riječi je izjavila da ostaje pri podnijetom optužnom predlogu i predložila je  sudu da okrivljenog oglasi krivim i osudi na kaznu po zakonu.</span>
</p>
<p class="p2"></p>
<p class="p2">
<span>	Okrivljeni B.D., u svojoj odbrani u bitnom je izjavio da je u selu Potrk živjela njegova majka sve do 2007. godine, kada se i razboljela i preminula 2009. godine. Dakle, od 2008. godine niko u toj kući ne živi. Tačno je da ponekad svrati do kuće, jer je to njegovo imanje, a posebno kada se bavi poljoprivrednim poslovima na imanju. Tvrdio je da mu nije poznato da u kući u mjestu Potrk postoji bilo kakav kabal kojim je neovlašćeno preuzimana el.energija, a postojalo je samo kablo od antene. Dakle, sva potrošnja se registrovala preko el.brojila, s tim što je tačno da nije uredno i redovno izmirivao dug za utrošenu el.energiju. Istakao je i da se niko nije nalazio u kući prilikom vršenja kontrole od strane električara.</span>
</p>
<p class="p2"></p>
<p class="p8">
<span>U završnoj riječi okrivljeni je izjavio da ostavlja sudu na ocjenu utvrđivanje njegove krivice, pa ako je nađe molio je sud da ga što blaže kazni. </span>
</p>
<p class="p2"></p>
<p class="p8">
<span>Radi utvrđivanja odlučnih činjenica i donošenja pravilne i zakonite odluke,  sud je izveo dokaze: saslušao svjedoke K.B.a i P.V.a; pročitao zapisnik o kontroli mjernog mjesta br. 13 od 21. 02. 2010. godine; pročitao obračun neovlašćeno preuzete el.energije br. 01788 od 21.02.2010 godine; saslušao vještaka elektro struke; te izvršio uvid u izvod iz kaznene evidencije na ime okrivljenog. </span>
</p>
<p class="p8"></p>
<p class="p8">
<span>Iz iskaza svjedoka K.B.a, proizilazi da je ovaj svjedok  zajedno sa kolegom P.V.om, dana 21. 02. 2010. godine, vršio  kontrolu u mjestu Potrk. Prilikom kontrole kuće B.D., ispred kuće  zatekli su jednu ženu kojoj su saopštili da su došli sa namjerom da izvrše kontrolu brojila u kući, na šta im je ta žena odgovorila da u toj kući ne živi niko, s tim što su vrata od te kuće bila otvorena - otključana. Uz konsultaciju sa direktorom "E." izvršili su kontrolu, obzirom da je kuća otključana. U kući su bile dvije sobe i predsoblje, a u jednoj sobi su pronašli kabal presjeka 3x2,5 mm, koji je bio spojen na žice do konzole i vodio je kroz tavan do sobe, a na kraju kabla je bila instalisana utičnica, u koju u trenutku kontrole nije bilo uključenih nikakvih uređaja, s tim što je u kući bilo el. uređaja - el. šporet, peć, televizor i td. O izvršenoj kontroli sačinili su zapisnik.</span>
</p>
<p class="p2"></p>
<p class="p2">
<span>	Iz iskaza svjedoka K.B.a proizilazi, da je ovaj svjedok zajedno sa kolegom K.B.om vršio kontrolu, dana 21. 02. 2010. godine u mjestu Potrk, opština Bijelo Polje. Prilikom kontrole kuće koja se vodila na B.D., kod kuće nijesu pronašli nikog, a ispred kuće su pronašli jednu ženu koja ih je upoznala da se radi o kući B.D., a ista im je rekla i da D.a živi u Bijelom Polju. Međutim, ulazna vrata od kuće bila su otvorena, pa uz konsultaciju sa direktorom "E." ušli su u kuću jer su još s polja primijetili kabal koji je priključen na žice sa konzole i koji vodi u kuću. Ušli su u kuću i pronašli da kabal koji vodi od konzole, preko tavana, kroz probušeni tavan vodi u spavaću sobu kuće i na kraju tog kabla bila je instalisana utičnica u koju je bilo uključeno produžno kablo. Na dan kontrole u kući je bilo toplo, iz čega ovaj svjedok zaključuje da je prethodno neko bio u kući. Kablo koje je vodilo od konzole prema sobi je presjeka 3x2,5 mm.</span>
</p>
<p class="p2"></p>
<p class="p2">
<span>	Iz  pisanog dokaza zapisnika o kontroli mjernog mjesta, br 13. od 21. 02. 2010. godine, sud je utvrdio da je navedenog dana vršena kontrola, kojom prilikom je između ostalog pronađeno da je potrošač onemogućio tačno registrovanje utroška el.energije, na način što je sa konzole priključio kablo 3x2,5 mm i sproveo u spavaću sobu i napravio utičnicu, u  koju je bio uključen produžni kabal, koji je vodio prema, kuhinji. U kuhinju su nađeni električni uređaji - šporet, peć TA 3.5kw. U trenutku kontrole nije bilo uključenih uređaja. Sadržinu ovog pisanog dokaza sud je u potpunosti prihvatio kao vjerodostojnu. </span>
</p>
<p class="p2"></p>
<p class="p8">
<span>Sud je cijenio obračun neovlašćeno preuzete električne energije  broj 01788 od 21. 02. 2010. godine,  iz koga proizilazi da je okrivljeni  neovlašćeno preuzeo električnu energiju u novčanoj protivvrijednosti od 1.369,70 €, te da je ovaj obračun sačinjen za period od jedne godine. Sud je cijenio, ali nije prihvatio, ovaj dokaz jer je u odnosu na novčanu protivvrijednost neovlašćeno potrošene el. energije prihvatio  nalaz i mišljenje vještaka elektro-struke R.G., dat na zapisniku o glavnom pretresu od 10. 02. 2011. godine. Iz nalaza sud je utvrdio, da je okrivljeni oštećenoj neovlašćeno preuzeo električnu energiju u iznosu od 196, 05€, i to za tri mjeseca, počev od 21. 11. 2009 g. do 21. 02. 2010 godine. Sud je prihvatio obračun za period od tri mjeseca, obzirom da datum početka neovlašćene potrošnje el.energije, nije utvrđen, to je isti utvrđen shodno Pravilima za snabdijevanje električnom energijom ("Sl.list CG", br. 54/09), i obrčunava se za tri mjeseca, pa je el. energoja neovlašćeno preuzimana od 21. 11. 2009 g. do 21. 02. 2010 godine, kada je izvršena kontrola, a iznos pričinjene šteta oštećenoj za period od tri mjeseca, iznosi 196,05€. Iz nalaza proizilazi da je neovlašćena potrošnja električne energije na način opisan u dispozitivu presude tehnički moguća. Nalaz i mišljenje vještaka sud je prihvatio jer je isti dat po osnovu pravila struke i nauke i ničim nije doveden u pitanje.</span>
</p>
<p class="p8"></p>
<p class="p8">
<span>Kako je odredbom člana 59 st.3 Pravila za snabdijevanje električnom energijom (Sl.list CG, br.54/09), prpisano da, za slučaj da se ne može tačno utvrditi početak neovlašćene potrošnje el. energije uzeće se da ona traje od poslednjeg pregleda, i ne može biti obračunata za period duži od 3 tri mjeseca, te je sud promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude.</span>
</p>
<p class="p2"></p>
<p class="p2">
<span>	Uvidom u izvod iz kaznene evidencije na ime okrivljenog, sud je utvrdio da je isti do sada jednom osuđivan, s tim što je osuda brisana.</span>
</p>
<p class="p2"></p>
<p class="p8">
<span>Cijeneći navode podnijete optužbe, odbrane koju je okrivljeni dao tokom postupka, te svih provedenih kako materijalnih dokaza tako i onih koje je sud neposredno izveo i pritom cijeneći svaki dokaz sam za sebe i dovodeći ih u vezu jedan sa drugim, sud je na nesumnjiv način zaključio da je okrivljeni izvršio krivično djelo stavljeno mu  na teret i da je za isto kriv.</span>
</p>
<p class="p2"></p>
<p class="p8">
<span>Sud  je  cijenio odbranu okrivljenog, istu dovodio u  vezu  sa izvedenim dokazima, pa  odbranu okrivljenog  nije prihvatio, već  je  cijenio  kao  sračunatu u cilju  izbjegavanja sopstvene krivice. Okrivljeni ne spori da je povremeno dolazio u kuću u mjestu Potrk, u kojoj je kako navodi do 2008 godie živjela njegova pokojna majka. Međutim navode iz odbrane okrivljenog, da je u kući postojalo samo kablo za  antenu, sud cijeni unaprijed smišljenim u cilju izbjegavanja sopstene krivice, imajući u vidu saglasne iskaze svjedoka, K.a i P.a, koji jasno i određeno navode da su pronašli kabal presjeka, 3*2,5 mm, koji je spojen na elektro mrežu do konzole, i vodio je do spavaće sobe u kući, na čijem kraju je bila instalisana utičnica. Dakle navedeno kablo se po ocjeni ovog suda koristilo upravo za neovlašćeno preuzimanje električne energije, a vještak elektro struke je u svom nalazu navela je  da je neovlašćena potošnja električne energije, moguća na opisani način.  </span>
</p>
<p class="p8"></p>
<p class="p2">
<span>	S toga, iz dokaza izvedenih na glavnom pretresu, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrđeno da je okrivljeni u periodu od 21. 11. 2009. godine do 21. 02. 2010 godine, u mjestu Potrk, opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je svoje domaćinstvo, mimo mjernog uređaja, priključio kablom presjeka 3x2,5 mm2, na čijem kraju je instalirao utičnicu, tako da se potrošnja električne energije nije registrovala, čime je nanio štetu E. u Bijelom Polju u iznosu od 196,05€.</span>
</p>
<p class="p2"></p>
<p class="p2">
<span>	Prema odredbi čl. 239 st. 1 Krivičnog zakonika, krivično djelo krađe se sastoji u oduzimanju tuđe pokretne stvari u namjeri da se njenim prisvajanjem pribavi, sebi ili drugom, pribavi protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen. Shodno odredbi člana</span><span class="s2"> </span><span>59 st.3 Pravila za snabdijevanje električnom energijom ("Sl.list CG",  br. 54/09), kojim je propisano da za slučaj, da se ne može tačno utvrditi početak neovlašćene potrošnje el. energije uzeće se da ona traje od poslednjeg pregleda, i ne može biti obračunata za period duži od 3 tri mjeseca, shodno čemu je sud</span><span class="s2"> </span><span>utvrdio da je okrivljeni, u periodu od 21. 11. 2009. godine do 21.02.2010 godine,  vršio neovlašćenu potrošnju električne energije, i na taj način  izvršio krađu iste, u iznosu od 196,05€.</span>
</p>
<p class="p2">
<span>	Za  učinioca ovog  krivičnog  djela  krađe iz člana 239 st. 1 Krivičnog zakonika predviđena je novčana kazna ili kazna zatvora do 3 godine. </span>
</p>
<p class="p2">
<span>	</span>
</p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o porodičnoj osobi, ocu troje djece, da je nezaposleno lice, lošeg imovnog stanja, koje do sada nije osuđivano, te je mišljenja je da olakšavajuće okolnosti na strani okrivljenog, predstavljaju osnov za izricanje uslovne osude,  pa je okrivljenom utvrdio kaznu zatvora od 50 dana, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.   </span>
</p>
<p class="p8"></p>
<p class="p8">
<span>Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 25,00 €, pri čemu je sud vodio računa o složenosti i trajanju krivičnog postupka, te i o imovinskim prilikama okrivljenog, a shodno čl. 202 istog Zakonika u pogledu troškova krivičnog postupka, okrivljeni je obavezan da plati sudu iznos od 27,50€, koji troškovi se odnose na vještačenje vještaka elektro - struke isplaćenih iz predračunskih sredstava suda.</span>
</p>
<p class="p2"></p>
<p class="p2">
<span>	  Shodno čl. 212 ZKP-a, okrivljeni je obavezan, da oštećenoj "E." u Bijelom Polju, na ime neovlašćene potrošnje električne energije, plati iznos od 196,05€, u roku od 15 dana, po pravosnažnosti presude, dok je za ostvarenje preostalog dijela postavljenog imovinsko - pravnog zahtjeva oštećena "E.a" u Bijelom Polju, upućena  na parnični postupak.</span>
</p>
<p class="p2"></p>
<p class="p2">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p3">
<span>dana  10. 02.  2011.godine,</span>
</p>
<p class="p3"></p>
<p class="p3"></p>
<p class="p2">
<span>ZAPISNIČAR,								S U D I J A,   </span>
</p>
<p class="p9">
<span>Draginja Bošković  s.r. 				                     		 Ivan Adamović s.r.  </span>
</p>
<p class="p2"></p>
<p class="p2"></p>
<p class="p7"></p>
<p class="p5"></p>


</body>
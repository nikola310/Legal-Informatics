<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.571/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Radetić Lidije, kao zapisničara, u krivičnom predmetu protiv okrivljenog I. B., iz P., zbog krivičnog djela razbojništvo u pokušaju iz čl. 242 st.1 u vezi čl. 20 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija  iz čl. 403 st.1.  Krivičnog zakonika, odlučujući po optužnici  ODT-a Podgorica Kt.br.165/13 od 10.06.2013. godine, koju je na glavnom pretresu zastupao Radonjić Vukas, zamjenik ODT-a Podgorica, nakon glavnog i javnog pretresa, održanog u prisustvu zastupnika optužbe, okrivljenog sa braniocem po službenoj dužnosti M.R., advokatom iz P., 02.10.2013.  donio je, a 03.10.2013 godine i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">I. B.</span><span class="span2">,</span><span class="span1"> zvani B., od oca M., i majke D., rođene P., rođen ...u C., sa prebivalištem u P., ul. ...br..., državljanin Crne Gore, po zanimanju keramičar,nezaposlen, neoženjen, pismen, završio srednju školu, lošeg imovnog stanja, ranije neosuđivan, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 06. februara 2013. godine, oko 19:00 časova, u ulici B. J., u P., svjestan svojih djela čija je izvršenja htio, znajući da su njegova djela zabranjena, prijetnjom da će neposredno napasti na život i tijelo oštećene T. D. pokušao da oduzme tuđu pokretnu stvar u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je prišao kiosku „T. š.“ i kroz pult kioska, u trenutku kada je radnica kioska oštećena T. D. krenula da ga usluži, uperio u njenom pravcu vatreno oružje-pištolj marke „CZ“, model 57, cal.7,62 mm, fabričkog broja C-50806 sa okvirom u kojem se nalazio jedan metak, koji je suprotno čl. 11 Zakona o oružju neovlašćeno nosio na javnom mjestu, i naredio joj:“ Daj pare, pucaću“, pa je oštećena iz straha odgovorila da će mu da dati novac i odmah legla na pod, da bi u trenutku kada je vidio da se kiosku približava nepoznato muško lice, stavio navedeni pištolj za pojas i udaljio se sa lica mjesta,</span>
</p>
<p>
<span class="span1">-čime je izvršio krivično djelo razbojništvo u pokušaju iz čl.242 st.1 u vezi čl. 20 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st.1 Krivičnog zakonika</span>
</p>
<p>&nbsp;</p>
<p>
<span class="span1">Pa mu sud primjenom citiranih zakonskih odredbi, te čl. 3, 4, 5, 13, 15, 32, 36, 42, 45, 46 i 48 st.1 Krivičnog Zakonika, najprije utvrđuje:</span>
</p>
<p>&nbsp;</p>
<p>
<span class="span1">- za krivčno djelo razbojništvo u pokušaju iz čl. 242 st.1 u vezi čl.20  Krivičnog zakonika    kaznu zatvora u trajanju od 6 (šest) mjeseci</span>
</p>
<p>&nbsp;</p>
<p>
<span class="span1">- za krivčno djelo nedozvoljeno  držanje oružja i eksplozivnih materija  iz čl. 403 st.1 Krivičnog zakonika,  kaznu zatvora u trajanju od 2 (dva) mjeseca</span>
</p>
<p>&nbsp;</p>
<p>
<span class="span1">Za ovim Sud primjenom citiranih zakonskih odredbi, zatim čl. 48 st.2. Krivičnog zakonika, te čl. 226, 227, 229 i 374 Zakonika o krivičnom postupku, okrivljenog</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 7 (sedam) mjeseci.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka- paušala   uplati budžetu Crne Gore iznos od 50 € (pedeseteura), u roku od 15 (petnaest) dana po pravnosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Primjenom čl. 75 st.2 Krivičnog zakonika sud okrivljenom izriče i </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI </span>
</p>
<p>&nbsp;</p>
<p>
<span class="span1">Oduzimanje predmeta –</span><span class="span1"> pištolja marke „CZ“, model 57, cal.7,62 mm, fabričkog broja C-50806, kao predmeta izvršenja krivičnog djela.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom ODT-a Podgorica Kt.br.165/13 od 10.06.2013. godine koju je na glavnom pretresu zastupao Radonjić Vukas zamjenik ODT-a Podgorica, okrivljenom I.B.  stavljeno je na teret izvršenje krivičnog djela razbojništvo u pokušaju iz čl.242 st.1 u vezi čl. 20 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st.1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa ostao  pri podignutoj optužnici navodeći da je okrivljeni pred tužiocem priznao izvršenje krivičnog djela koje je pored toga što je bilo jasno i potpuno, i u skladu sa dokazima u spisima predmeta.Naglasio je da je prije svega isto potvrđeno i iskazom oštećene T. D., naročito činjenica da je okrivljeni uz prijetnju pištoljem od oštećene tražio da mu preda sav novac koji je u tom trenutku posjedovala u trafici, dok je razlog takvog postupanja naveo na saslušanju pred tužiocem, a to je da mu je bio potreban novac za izlazak. Istakao je da je potvrdom o oduzetim predmetima potvrđena činjenica da je okrivljeni u predmetnom događaju nosio vatreno oružje, ali da je odbranom na glavnom pretresu pokušao da ublaži svoju krivicu za predmetna djela, zbog čega je neke činjenice i predstavio drugačije, pravdajući to time da je u policiji bio prinuđen da da izjavu u vidu priznanja, ali za takve navode nije podnio nikakve dokaze, pa je tako onemogućio da se njegovo priznanje iz ranijeg postupka uzme kao olakšavajuća okolnost. Predložio je da sud prilikom odmjeravanja kazne ima u obzir sve olakšavajuće okolnosti, naročito da se radi o mlađem punoljetnom licu, da je krivično djelo razbojništva ostalo u pokušaju, te da mu utvrdi kazne za oba djela i zrekne </span><span class="span1">jedinstvenu kaznu, kao i da mu istovremeno izrekne i meru bezbjednosti oduzimanja pištolja koji je koristio za predmetno djelo.</span>
</p>
<p>&nbsp;</p>
<p>
<span class="span1">Okrivljeni I. B. je u prethodnom postupku pred Osnovnim državnim tužilaštvom naveo da je dana 06.02.2013. godine oko 18,00 časova iz porodičnog stana koji se nalazi u ulici ...uzeo očev pištolj „Tetejac“ koji se nalazio u nekom koferu, i za koji njegov otac ima dozvolu, sa namjerom da opljačka neki kiosk u B.V. Istakao je da je nakon što je uzeo pištolj pošao doB. V i prišao kiosku „T. š.“, koji se nalazi u blizini marketa „ R.“, te kako ispred istog nije bilo gužve, prišao je, i kroz pult kioska uperio pištolj u prodavačicu upućujući joj riječi „daj pare, pucaću“. Pojasnio je da je ta radnica nakon toga krenula u pravcu ulaznih vrata kioska, da je u tom trenutku naišao neki čovjek koji je krenuo u pravcu kioska, sa kojih razloga je on stavio pištolj za pojas i laganim hodom se udaljio sa lica mjesta, kako ga policija ne bi otkrila.Naglasio je da je nakon pet minuta u blizini marketa „Roda“ primijetio policijski auto, iz kojeg su izašla tri policajca, pojašnjavajući kako je on odmah počeo da bježi, a jedan od ovih policajaca da ga juri. Naveo je da je uspio da uđe u ulaz jednog solitera, da bi se stepenicama uputio u gornje  spratove zgrade, tako da ga je policajac koji ga je jurio uhvatio na četrnaestom spratu, kao i da je tom prilikom od njega uzeo pištolj koji je bio prethodno stavio za pojas, dok je kao razlog zbog čega je uradio navedeno neveo taj da mu je bio potreban novac za izlazak.</span>
</p>
<p>
<span class="span1">Na glavnom pretresu je izjavio da je 06.02.2013. godine oko 19,00 časova iz svoje kuće uzeo pištolj svog oca, u kojem se nalazio jedan metak, ali koji nije bio repetiran. Naveo je da niti je obučavan, niti umije da rukuje oružjem, te da je navedene večeri pošao do kioska T. š. koji se nalazi nedaleko od njegovog stana, i taj pištolj uperio u radnicu koja se nalazila u toj trafici. Pojasnio je da joj predmetnom prilikom nije ništa tražio, da joj ništa nije govorio, niti  joj je tražio pare. Nakon što je uperio pištolj, stajao je tako nekih desetak sekundi, da bi poslije toga stavio pištolj za pas i pošao, napominjući da je radnica sa kioska vidjela da je pištolj pravi, da je stala sa strane pored pulta i pozvala policiju. Izjavio je da je razlog zbog kojeg je uperio pištolj u radnicu bio taj da je malo uplaši, kao i da je nakon što je uhapšen, u policiji primoravan da potpisuje nešto što nije čitao,  da mu predmetnom prilikom nijesu dali potvrdu za oduzimanje pištolja, kao i da su mu uzimali uzorak za DNK analizu bez njegove dozvole.</span>
</p>
<p>
<span class="span1">Odgovarajući na pitanja suda i stranaka okrivljeni je naveo da ga policajci prilikom saslušanja nijesu udarali na način da ga povrijede, da na potvrdi o oduzimanju predmeta-pištolja koji je korsitio predmetne večeri jeste njegov potpis, te da je pred tužiocem rekao da se događaj odigrao na način kako to  na  zapisniku u prethodnom postupku piše iz straha od policije. Naveo je da je prije kretanja na trafiku uzimao pištolj, da je u šaržeru vidio nakon njegovog  vađenja jedan  metak,  da nije ništa dirao, te da je samo šaržer vratio nazad.</span>
</p>
<p>&nbsp;</p>
<p>
<span class="span1">Branilac okrivljenog po službenoj dužnosti M. R., advokat iz P. je u završnoj riječi naveo da su se u radnjama njegovog branjenika konkretnom prilikom ispunili elementi krivičnog djela nedozvoljeno držanje oružja i eksplozivnih materija, a da u smislu njegove odbrane ne stoje elementi krivičnog djela razbojništvo u pokušaju, već nekog drugog krivičnog djela kao što su ugrožavanje sigurnosti itd.Predložio je da sud donese odluku o krivici njegovog branjenika, a da prilikom odmjeravanja krivičnih sankcija cijeni brojne olakšavajuće okolnosti na njegovoj strani.</span>
</p>
<p>&nbsp;</p>
<p>
<span class="span1">Okrivljeni je u završnoj riječi prihvatio završnu riječ svog branioca, ostajući u svemu pri navodima svoje odbrane.</span>
</p>
<p>&nbsp;</p>
<p>
<span class="span1">Sud je u dokaznom postupku:saslušao svjedoka-oštećenu T. D., pročitao potvrdu UP PJ P. o privremeno oduzetim predmetima UP PJ P. Ku.br.87/2013 od 06.02.2013 godine od I. B., pročitao izvještaj Forenzičkog centra  o balističkom vještačenju 511/13 od </span><span class="span1">20.02.2013. godine, pročitao izvod iz KE na ime okrivljenog  izdat od UP Odjeljenja Bezbjednosti C. pod br. 02-245/917 od 04.07.2013. godine.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza kako pojedinačno, tako i u njihovoj međusobnoj vezi, ovaj Sud je utvrdio da je okrivljeni I</span><span class="span1">. B.</span><span class="span1"> izvršio krivična djela koje mu se optužbom stavljaju na teret, na način, vrijeme i mjesto kako je to bliže naznačeno izrekom ove presude, sa kojih razloga ga je sud oglasio krivim i osudio na kaznu zatvora kao  u dispozitivu presude.</span>
</p>
<p>&nbsp;</p>
<p>
<span class="span1">Svjedok–oštećena T. D. je u prethodnom postupku i na glavnom pretresu navela da se dana 06.02.2013. godine oko 19,00 časova nalazila na svom radnom mjestu trgovca u kiosku „T. š.“ vlasništvo DOO R., u ulici B. J. u P. Istakla je da je u jednom trenutku kiosku prišlo mlađe lice, koje je imalo lice dječaka, a zatim kroz pult kioska, kada je krenula da ga usluži uperio u nju pištolj i rekao joj „vadi pare“. Pojasnila je da je u tom trenutku doživjela pravi stres, obzirom da je vidjela da je pištolj pravi, da je uperen pravo u nju, tako da je odgovorila „dobro daću ti“, da bi se nakon toga povukla sa strane i legla na pod kioska. Naglasila je da je u tom trenutku bila izgubljena i nije mogla da pozove policiju, već je okretala pogrešan broj, pa je nakon toga pozvala svoju koleginicu sa kojom je prije toga imala razgovor i saopštila joj o čemu se radi, te da je dok je s njom pričala primijetila da lice koje joj je prijetilo nije više kod pulta, te da je nakon toga policija ubrzo stigla na lice mjesta. Dodala je da je u tim trenucima drhtala, da se ni sada ne osjeća sigurno, obzirom da ne zna ko može da joj se pojavi na prozoru trafike. </span>
</p>
<p>
<span class="span1">Izjavila je da se pridružuje krivičnom gonjenju i da ne postavlja imovinsko-pravni zahtjev. </span>
</p>
<p>&nbsp;</p>
<p>
<span class="span1">Iz potvrde UP PJ P. Ku.br.87/2013 od 06.02.2013.godine  o privremeno oduzetim predmetima od I. B. proizilazi da su ovlašćeni policijski službenici od navedenog lica privremeno oduzeli pištolj marke „CZ“ model 57 kalibar 7,62 mm, fabričkog broja C-50806, kao i jedan okvir u kome se nalazio jedan metak.</span>
</p>
<p>&nbsp;</p>
<p>
<span class="span1">Iz  izvještaja Forenzičkog centra  o balističkom vještačenju 511/13 od 20.02.2013. godine  proizilazi da je vizuenim pregledom i praktičnom provjerom utvrđeno da je pištolj  „CZ“ M-57 7,62 mm, fabričkog broja C-50806 funkcionalan, dok je na komparativnom mikroskopu marke LEICA DMC izvršeno upoređenje čaura iz navedenog pištolja i zbirke po NN počiniocima koje posjeduju u Forenzičkom centru, te da nijesu nađene podudarne karakteristike.</span>
</p>
<p>&nbsp;</p>
<p>
<span class="span1">Iz  izvoda  iz KE na ime okrivljenog izdatog od UP Odjeljenja Bezbjednosti C. pod br. 02-245/917 od 04.07.2013. godine, proizilazi da I. B. ranije nije osuđivan, te da ne prolazi kroz kaznenu evidenciju tog Odjeljenja Bezbjednosti.</span>
</p>
<p>&nbsp;</p>
<p>
<span class="span1">Okrivljeni I. B. je u prethodnom postupku pred Osnovnim državnim tužilaštvom priznao izvršenje krivičnih djela stavljenih mu na teret, navodeći kao motiv za svoje postupke činjenicu da mu je bio potreban novac za izlazak, te opisujući do detalja radnje koje je odnosnom prilikom preduzeo, od uzimanja očevog pištolja, preko namjere da njegovom upotrebom opljačka neki od kioska u B. V, do preduzimanja same radnje, odnosno pokušaja da opljačka navedeni kiosk, na način što je predmetne večeri uperio pištolj u radnicu istog, upućujući joj riječi „daj pare, pucaću“,  te da se, zbog  čovjeka  koji je u tim trenucima naišao i krenuo u pravcu kioska, stavljajući pištolj za pojas udaljio sa lica mjesta. Na glavnom pretresu okrivljeni je predmetni događaj predstavio i opisao  na drugačiji način, navodeći da je predmetne večeri pošao do kioska T. š. koji se nalazi nedaleko od njegovog stana, pištolj uperio u radnicu koja se nalazila u toj trafici ističući da joj predmetnom prilikom ništa nije govorio, niti  joj je tražio pare, te  navodeći kao motiv zbog čega je uradio navedeno taj što je htio da malo zaplaši radnicu. Takođe je na glavnom pretresu izjavio da je nakon što je uhapšen primoravan da potpisuje nešto što </span><span class="span1">nije čitao, da mu nije data ni potvrda o oduzetom pištolju, kao i da su mu uzimali uzorak za DNK analizu bez njegove dozvole.</span>
</p>
<p>
<span class="span1">Sud nije prihvatio navode odbrane okrivljenog iznijete na glavnom pretresu, cijenio ih je kao očigledno smišljene i naknadno pripremljene na izbjegavanje krivice, olakšavanje položaja okrivljenog u krivičnom postupku i tendencije da se predmetni događaj na glavnom pretresu što više predstavi kao bezazleni pokušaj okrivljenog da upotrebom pištolja i uz prijetnju neposrednog napada na život ili tijelo, zaplaši radnicu koja je radila na kiosku.</span>
</p>
<p>
<span class="span1">Ovo prvenstveno sa razloga što su navodi odbrane okrivljenog sa glavnog pretresa obesnaženi iskazom svjedoka-oštećene T. D. koji iskaz je sud prihvatio i cijenio ga istinitim i saglasnim sa ostalim provedenim dokazima, a  koja  je navela  da je okrivljeni predmetne večeri uperio u nju pištolj i tražeći pare pokušao da je na taj način </span><span class="span1">prinudi da mu preda novac, da bi nakon što je uplašena i pod stresom dok je telefonom razgovarala sa koleginicom, primijetila da se isti udaljio sa lica mjesta. Prednje navedeni iskaz svjedoka-oštećene je međusobno saglastan i sa iskazom okrivljenog iz prethodnog postupka, pa su,  po stanovištu ovog Suda,  iskaz okrivljenog iz prethodnog postupka i svjedoka oštećene  međusobno i u  dovoljnoj mjeri  logički povezani,  na način da se iz njihove sadržine i rezultata cjelokupnog dokaznog postupka može izvući jasan, uvjerljiv i nedvosmislen zaključak da je okrivljeni I. B. preduzimajući radnje kao u dispozitivu optužnice ostvario elemente krivičnih djela koja mu se optužnim aktom stavljaju na teret. Ovo posebno pri činjenici što su ovlašćeni policijski službenici od okrivljenog predmetnom prilikom oduzeli pištolj  kojim je pokušao da opljačka navedeni kiosk, za šta je uredno po sopstvenom kazivanju na glavnom pretresu potpisao i potvrdu o privremeno oduzetim predmetiima, iako je prethodno na glavnom pretresu izjavio da nije dobio nikakvu potvrdu o oduzimanju pištolja. Pored toga, okrivljeni na glavnom pretresu navodi da nije obučavan za rukovanje pištoljem, niti umije da rukuje istim, ali ipak i pored toga  uspijeva da  pojasni da pištolj nije bio repetiran, da je nakon vađenja šaržera iz pištolja, u istom vidio samo jedan metak, da ništa nije dirao, te da je samo šaržer vratio nazad u pištolj. Činjenica da pištolj po kazivanju okrivljenog, nije bio repetiran, po stanovištu ovog Suda nije od suštinskog značaja za utvrđivanje relevantnih činjenica pod kojima se predmetni događaj odigravao, obzirom da je fukcionalnost i ispravnost pištolja kojeg je okrivljeni koristio odnosnom prilikom potvrđena izvještajem o balističkoj analizi Forenzičkog centra, te pri činjenici da je okrivljeni imao namjeru da upotrebom prijetnje prema njegovim navodima iz prethodnog postupka „daj pare, pucaću“ neposredno napadne na život ili tijelo radnice-oštećene T. D., prinuđavajući istu da mu preda novac.Sticajem okolnosti, odnosno činjenice da se nepoznato muško lice približavalo kiosku, djelo razbojništva nije dovršeno, već je ostalo u pokušaju. Nadalje okrivljeni u svojoj odbrani na glavnom pretresu navodi da je nakon što je uhapšen, od strane policije primoravan da potpiše nešto što nije čitao. To je po  zaključivanju ovog Suda krajnje nelogično, jer okrivljeni ne definiše radnje koje predstavljaju „prinudu“ ili „primoravanje“, a koje su prilikom njegovog saslušanja policajci prema njemu navodno preduzimali, već naprotiv, na glavnom pretresu pojašnjava da ga policajci nijesu udarali na način da ga povrijede. Sud je imao u vidu činjenicu da je okrivljeni iskaz dao na zapisniku pred zamjenikom Osnovnog državnog tužioca, uz pouku o svim pravima koja mu shodno Zakoniku o krivičnom postupku pripadaju, kao i da se  kazivanja okrivljenog o navodnoj prinudi protiv njega pojavaljuju skoro osam mjeseci nakon iskaza u prethodnom postupku, pa sve prednje navedeno ovaj Sud ostavlja u uvjerenju da je okrivljeni imao tendenciju da predmetni događaj na glavnom pretresu predstavi na način za koji je smatrao da će mu omogućiti izbjegavanje krivice i lakšu poziciju u krivičnom postupku. Sud nije prihvatio ni navode odbrane okrivljenog sa glavnog pretresa da mu je cilj bio samo da zaplaši radnicu, prvenstveno sa razloga što je od iste držeći uperen pištolj zahtijevao da mu preda novac, tako da je u tim radnjama potvrđena i namjera okrivljenog da sebi pribavi protivpravnu imovinsku korist, iako je i samo držanje  uperenog pištolja  u oštećenu bilo dovoljno da po njenom kazivanju  izazove veliki  osjećaj straha, po njenom svjedočenju čak i nakon </span><span class="span1">predmetnog događaja, jer ne zna ko se i kada opet može pojaviti na na njenom kiosku. U takvim navodima odbrane okrivljeni ističe da mu je uzorak za DNK analizu uzet bez njegovog pristanka, što dovodeći navedeno u međusobnu logičku vezu sa tumačanjem čl.154 st.3 Zakonika o krivičnom postupku, koji propisuje  da za uzorke pljuvačke radi sprovođenja DNK analize, a u cilju  identifikacije lica, ili u cilju poređenja sa drugim biološkim tragovima i drugim DNK profilima nije potreban pristanak lica nad kojim se ta radnja preduzima, niti se ta radnja može smatrati opasnom po zdravlje, tako da po tumačenju prednje navedene zakonske odredbe, u konkretnom slučaju, za uzimanje DNK uzorka  nije bio nepohodan pristanak okrivljenog I. B.</span>
</p>
<p>&nbsp;</p>
<p>
<span class="span1">Sud je cijenio i isticanja odbrane da su se u preduzimanju radnji od strane okrivljenog ostavarili elementi nekog drugog krivičnog djela kao što je ugrožavanje sigurnosti, a ne krivičnog djela razbojništvo u pokušaju, što je po zaključivanju ovog suda nelogično, obzirom da je okrivljeni predmetnom prilikom držeći uperen pištolj u oštećenu T.D. započeo sa primjenom sile, a potom upotrebom prijetnje  „daj pare, pucaću“, da će neposredno napasti na njen život ili tijelo, po stanovištvu ovog Suda pokušao upravo izvršenje krivičnog djela razbojništva, budući da je njegov umišljaj bio upravljen na oduzimanje stvari-novca  koji je predmetnom prilikom od oštećene zahtijevao da mu preda, a do kojeg pritežanja nad novcem kojim je zahtijevao da mu se preda nije došlo, imajući u obzir okolnost da se nepoznato muško lice uputilo prema kiosku, nakon čega se okrivljeni I. B. udaljio sa lica mjesta. Dakle, u naprijed opisanim radnjama po zaključivanju ovog Suda ne mogu postojati elemetni krivičnog djela ugrožavanje sigurnosti, već samo i isključivo krivičnog djela razbojništvo u pokušaju u sticaju sa krivičnim djelom nedozvoljeno držanje oružja i eksplozivnih materija, jer je okrivljeni uz upotrebu očevog pištolja kojeg je prethodno uzeo, po sopstvenom kazivanju iz prethodnog postupka, koje je potvrđeno i drugim dokazima provedenim na glavnom pretresu, imao namjeru da opljačka kiosk u B. V, obzirom da su mu bile potrebne pare za izlazak. Okrivljeni je dakle, imao namjeru da pored upotrebe sile i prijetnje nad radnicom-oštećenom T. D., prisvoji i novac, odnosno  zasnuje i pritežanje nad novcem koji je zahtijevao da mu oštećena preda, pa bi se u tom slučaju djelo razbojništva imalo smatrati dovršenim, ali kako se okrivljeni, zbog činjenice da se kiosku približavalo nepoznato muško lice, udaljio sa lica mjesta, te kako mu novac  zbog te okolnosti nije predat, i kako na njemu nije uspio zasnovati pritežanje, krivično djelo razbojništa je, u konkretnom slučaju ostalo u pokušaju. Konačno, krivično djelo ugrožavanje sigurnosti je jednoaktno krivično djelo, odnosno isto se sastoji u ugrožavanju sigurnosti nekog lica prijetnjom  da će se napasti na život ili tijelo tog lica, ili njemu bliskog lica,  dok je razbojništvo dvoaktno-složeno krivično djelo koje se sastoji iz upotrebe sile ili prijetnje, sa jedne strane, i oduzimanja tuđe pokretne stvari, sa druge strane. Kako je u konkretnom slučaju okrivljeni imao namjeru da posredstvom sile i prijetnje prisvoji  i tuđu pokretnu stvar-novac u iznosu većem od 150 eura, ovaj Sud ostavlja u uvjerenju da je okrivljeni preduzimajući naprijed opisane radnje izvršio upravo krivično djelo razbojništvo u pokušaju u sticaju sa krivičnim djelom nedozvoljeno držanje oružja i eksplozivnih materija, tako da po stanovištu ovog Suda ne stoje navodi odbrane o inkriminaciji krivičnog djela ugrožavanja sigurnosti.</span>
</p>
<p>&nbsp;</p>
<p>
<span class="span1">Član 11 Zakona o oružju propisuje da je zabranjeno nošenje oružja na javnom mjestu, pa je tokom postupka utvrđeno da se okrivljeni nije pridržavao naprijed citirane zakonske odredbe, već je dana</span><span class="span1"> 06. februara 2013. godine, oko 19:00 časova, u ulici B. J., u P., nosio  vatreno oružje-pištolj marke „CZ“, model 57, cal.7,62 mm, fabričkog broja C-50806 sa okvirom u kojem se nalazio jedan metak.</span>
</p>
<p>&nbsp;</p>
<p>
<span class="span1">Dakle, u takvim naprijed utvrđenim radnjama okrivljenog, stekli su se svi subjektivni i objektivni elementi  bića  krivičnog djela razbojništvo u pokušaju  iz čl.242 st.1 u vezi čl. 20 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st.1 Krivičnog zakonika, u odnosu na koja djela  je </span><span class="span1">okrivljeni  I. B.  postupao sa direktnim umišljajem, obzirom da je bio svjestan svojih djela i htio njihovo izvršenje. </span>
</p>
<p>&nbsp;</p>
<p>
<span class="span1">Sud je primjenom čl.75 st.2 okrivljenom izrekao i mjeru bezbjednosti oduzimanje predmeta-pištolja, iako nije isti njegova svojina već vlasništvo njegovog oca, kao predmeta izvršenja krivičnog djela, a koji je koristio navedene večeri, u uvjerenju da će se izrečenom mjerom bezbjednosti otkloniti stanja ili uslovi koji su od uticaja da okrivljeni  ubuduće ne vrši krivična djela, a sud je uvjerenja da to zahtijevaju razlozi bezbjednosti u konkretnom slučaju.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve oklonosti od kojih zavisi izbor i visina krivične sankcije, pa je u odsustvu  otežavajućih  okolnosti, kao olakšavajuće okolnosti  na strani okrivljenog cijenio njegovu mladost u vrijeme izvršenja djela, loše imovno stanje,  raniju neosuđivanost koja ukazuje da se radi o osobi koja nije sklona vršenju krivičnih djela, pa je sud okrivljenom kaznu ublažio po mjeri, primjenom čl. 45 st.3. Krivičnog zakonika, cijeneći mladost okrivljenog ,njegovo loše imovno stanje i raniju neosuđivanost kao naročito olakšavajuće okolnosti , poštujući granice ublažavanja kazne propisane odredbom čl. 46. st.1 tač. 3,  i 45.st.1. tač.5 Krivičnog zakonika, u uvjerenju da se i ublaženom kaznom može postići svrha kažnjavanja.Nakon toga sud je primjenom čl. 48 st.1.Krivičnog zakonika  za krivično djelo razbojništvo u pokušaju iz čl. 242 st.1. u vezi čl.20 Krivičnog zakonika, najprije utvrdio kaznu zatvora u trajanju od šest mjeseci, a za krivično djelo nedozvoljeno držanje oružja i eksplozivnih materija iz čl. 403 st.1. Krivičnog zakonika  kaznu zatvora u trajanju od dva mjeseca, a zatim primjenom čl. 48 st.2. tač. 2 Krivičnog zakonika istog  osudio na jedinstvenu kaznu zatvora u trajanju od sedam mjeseci, nalazeći da je navedena kazna zatvora neophodna i dovoljna, kako sa aspekta generalne, tako i sa stanovišta specijalne prevencije, te da će ista uticati na okrivljenog da ubuduće ne vrši krivična djela, imati vaspitni uticaj na druge da ne vrše krivična djela, pa se navedenom kaznom osim svrhe kažnjavanja, ima ostvariti i svrha propisivanja i izricanja krivičnih sankcija iz čl. 4 st.2. Krivičnog zakonika.</span>
</p>
<p>&nbsp;</p>
<p>
<span class="span1">Kako stvarnih troškova postupka nije bilo, sud je primjenom odredbi čl. 226, 227 i 229 ZKP-a  obavezao okrivljenog da na račun budžetskih sredstava Crne Gore na  ime paušala uplati  iznosu od 50,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1"> OSNOVNI SUD U PODGORICI</span>
</p>
<p style="text-align:center;">
<span class="span1">Dana </span><span class="span1">03.10.2013</span><span class="span1">. godine</span>
</p>
<p>&nbsp;</p>
<p>&nbsp;</p>
<p>
<span class="span1">       ZAPISNIČAR                                                                     SUDIJA,   </span>
</p>
<p>
<span class="span1">        Radetić Lidija,s.r.                                                    Larisa Mijušković-Stamatović,s.r.                                                          </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA : </span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 15 (petnaest) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO:Radetić Lidija</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
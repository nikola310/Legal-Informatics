<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.22222222in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p2{margin-right:-0.22222222in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p3{margin-right:-0.22222222in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.22222222in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{text-indent:-0.16666667in;margin-right:-0.22222222in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{margin-right:-0.22222222in;text-align:center;hyphenate:auto;font-family:Arial;font-size:12pt;}
.p7{margin-right:0.0069444445in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p8{margin-right:-0.22013889in;text-align:justify;hyphenate:auto;font-family:Arial;font-size:12pt;}
.p9{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span>                                                              </span><a href="http://bs.wikipedia.org/wiki/Slika:Coat_of_arms_of_Montenegro.svg%22 \o %22Grb Crne Gore">
<!--Image link to '0.png' can be here--></a><span>                                			                           	      	    																	K.br.224/11</span>
</p>
<p class="p2">
<span>U IME CRNE GORE</span>
</p>
<p class="p3">
<span class="s1">	</span><span>OSNOVNI SUD U ULCINJU,</span><span class="s1"> </span><span>kao prvostepeni krivični, po sudiji Đokaj Amiru, uz učešće namještenika suda Markoč Roze, kao zapisničara, u krivičnom predmetu protiv okrivljenog N.G.a iz Ulcinja, koga brani branilac adv. Čapuni Mustafa iz Ulcinja, zbog  krivičnog djela napad na službeno lice u vršenju službene dužnosti iz čl.376 st.2 u vezi st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju KT.br.65/11 od 11.11.2011.godine, nakon glavnog i javnog pretresa održanog dana 18.02.2013.godine, u prisustvu zastupnika optužbe savjetnika na radu kod ODT-a u Ulcinju Resulbegović Faruka, okrivljenog i njegovog branioca adv.Mučaj Ramazana iz Ulcinja, po zamjeničkom punomoćju adv.Čapuni Mustafe, donio je a dana 21.02.2013. godine javno objavio, </span>
</p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p3">
<span class="s1">	</span><span>Okrivljeni N.G.,</span><span class="s1"> </span><span>od oca A. i majke M., rođene K., rođen xx.xx.19xx.godine u U., gdje i prebiva u naselju Đ. II bb, državljanin Crne Gore, pismen, završio srednju školu, radnik, oženjen, otac troje djece, srednjeg imovnog stanja, osuđivan presudom Vojnog suda u Ljubljani K.br.53/78 od 19.06.1978.godine zbog krivičnog djela ugrožavanje saobraćaja iz čl.251/3 KZ-a i izrečena mu je uslovna osuda, 3 (tri) mjeseca zatvora uslovno na 1 (jednu) godinu i 6 (šest) mjeseci.</span>
</p>
<p class="p3"></p>
<p class="p2">
<span>K r i v    j e</span>
</p>
<p class="p3">
<span>	Što je:</span>
</p>
<p class="p3">
<span>	Dana 28.04.2011.godine, oko 09,00 časova, u Ulcinju, naselje Velika Plaža, napao T.M., službeno lice-inspektora za drumski saobraćaj i puteve u Komunalnoj policiji u Ulcinju, u vršenju poslova kontrole teretnog saobraćaja, na način što je prišao oštećenoj koja je sjedjela na mjestu suvozača u službenom vozilu radi sačinjavanja zapisnika o kontroli teretnog motornog vozila vlasništvo okrivljenog i kroz otvorena vrata vozača gdje se na mjestu vozača nalazio njen kolega R.Š. nasrnuo na oštećenu hvatajući je rukama za njenu lijevu ruku u kojoj su se nalazila njegova saobraćajna dokumenta, povukao ju je za ruku, pokušavajući da ih od nje oduzme, nakon čega su vozilu prišli Č.M. i D.M. koji su okrivljenog izvukli iz vozila i spriječili dalji napad na oštećenu, kojom prilikom je oštećenoj nanio lake tjelesne povrede u vidu oguljotine (crtasta oguljotina) kože u predjelu kaži-prsta lijeve šake, pri čemu je bio svjestan svoga djela i htio njegovo izvršenje,</span>
</p>
<p class="p3">
<span>	- čime je izvršio krivično djelo napad na službeno lice u vršenju službene dužnosti iz čl.376 st.2 u vezi st.1 Krivičnog zakonika Crne Gore.</span>
</p>
<p class="p3">
<span>	Pa mu sud primjenom citiranih zakonskih propisa  i čl.4 st.2, 13, 15, 36, 42, 51, 52, 53 i 54 Krivičnog zakonika, te čl. 226, 229, 239  i 374 Zakonika o krivičnom postupku,  i z r i č e </span>
</p>
<p class="p2">
<span>USLOVNU OSUDU </span>
</p>
<p class="p3">
<span>	Kojom mu utvrđuje kaznu zatvora u trajanju od 5 (pet) mjeseci i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne učini neko novo krivično djelo.</span>
</p>
<p class="p4">
<span>Ukoliko dođe do opozivanja uslovne osude, vrijeme zadržavanja okrivljenog u policiji od 28.04.2011.godine u 13,30h do 29.04.2011.godine u 15,00h, uračunaće mu se u utvrđenu kaznu zatvora. </span>
</p>
<p class="p3">
<span>            Dužan je okrivljeni da ovom sudu na ime troškove krivičnog postupka uplati novčani iznos od 200,75 eura, kao i na ime paušala  iznos od 50,00 eura, sve u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p class="p3">
<span>	Oštećena T.M. se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p2">
<span>O b r a z l o ž e nj e </span>
</p>
<p class="p2"></p>
<p class="p4">
<span>Optužnim predlogom Osnovnog državnog tužilaštva u Ulcinju KT.br.65/11 od 11.11.2011.godine, okrivljenom N.G.u stavljeno je na teret izvršenje krivičnog djela  napad na službeno lice u vršenju službene dužnosti iz čl.376 st.2 u vezi st.1 Krivičnog zakonika. Zastupnik optužbe je do kraja glavnog pretresa ostao pri podnijetom  i na glavnom pretresu preciziranom optužnom predlogu, predlažući sudu u završnim riječima da okrivljenog oglasi krivim i osudi po zakonu.</span>
</p>
<p class="p3">
<span>	Okrivljeni ne priznaje izvršenje krivičnog djela koje mu se stavlja na teret, i u svojoj odbrani navodi da se dana 28.04.2011.godine kretao svojim teretnim motornim vozilom  reg.oznaka UL AJ 830 iz pravca Štoja u pravcu Ulcinja, oko 09,00 časova na raskrsnici kod hotela „B.“ zaustavio ga je N.N. muškarac mahajući rukama da stane sa strane na nepropisnom mjestu, pa pošto je vidio da su ispred njega još dva zaustavljena kamiona i on je stao. Kada se zaustavio prišla mu je ženska osoba koju poznaje iz viđenja, po imenu T.M.  i tražila mu je da joj da na uvid dokumenta tj. saobraćajnu i vozačku dozvolu, usled čega je nju upitao ko je, obzirom da nisu bili uniformisani niti su imali obiležje Komunalne policije. Nakon njegovog insistiranja ista mu je odgovorila da su inspektori Komunalne policije, ali nisu mu pokazali legitimacije. Na njeno insistiranje dao joj je vozačku dozvolu na uvid, a za saobraćajnu dozvolu joj je rekao da ista nije trenutno kod njega, ali kako živi u blizini može je odmah donijeti, na šta mu je ista saopštila "nemoj da lažeš" , i da će mu oduzeti vozačku pa može da ide gdje god hoće. Pozvao je svoju suprugu i ista mu je odmah donijela saobraćajnu ali  M. nije htjela da prihvati saobraćajnu dozvolu i rekla mu da je sada to ne interesuje. Pokušao je da razgovara sa njom, objašnjavajući joj da treba da ide na put van Crne Gore, te da mu je potrebna vozačka dozvola, ista mu je rekla da je to ne zanima.Dok je ista sjedjela u vozilu zelene boje, na mjestu suvozača  pri tome držeći njegovu vozačku dozvolu u ruke, pokušao da  oduzme iz njenih ruku vozačku dozvolu, ali je ona odmahnula rukom te je odustao od daljih pokušaja, nakon čega je došla patrola polocije i uputili su se u stanicu.Inspektori nisu sastavljali nikakav zapisnik niti su mu izdali potvrdu o oduzetoj vozačkoj dozvoli, niti su isti bili u pratnji policije, niti u uniformama, a vozačka  mu je vraćena nakon pet dana. Ističe da kada je pokušao da uzme njegovu vozačku dozvolu, u momentu je uhvatio vozačku dozvolu dok je oštećena držala u desnu ruku, ali je ista u tom momentu odmahnula rukom i sama se povrijedila. Oštećenoj je dao na uvid  vozačku dozvolu i ako ona nije bila ovlašćena da traži vozačku dozvolu, jer ovlašćenja komunalne inspekcije je da kontroliše teretna vozila da li su registrovani za prevoz ili za svoje potrebe. Pojasnio je da T.M. poznaje kao komunalnog policajca, jer je zaposlen u vatrogasnoj službi Opštine Ulcinj, te kada je njegovom vozilu prišla ista tražila mu je vozačku dozvolu i saobraćajnu dozvolu ali mu se nije predstavila, odnosno  legitimisala kao komunalni policajac, a tom  prilikom nije imala uniformu komunalne policije, niti je imala koje obiležje komunalne policije. Istako je da  nije nasrtao na T.M., niti  je  uhvatio  rukama  za njenu lijevu ruku. Prišao je sa strane  gdje je bio vozač  dok je M. T.  bila na mjesto suvozača,  a vozač za koga je kasnije saznao da se zove R. bio je u nekom odjelu, odnosno uniformi, ali misli da  nije imao nikakvo obiležje  na odjelo, te da  M.  i  R. su se nalazili  u vozilo svjetlo zelene  boje  na koje nije bilo obiljža komunalne policije. Prije navedenog dogadjaja jednom ga je zaustavio neki drugi komunalni policajac, odnosno  inspektor i  tada mu je zatražio saobraćajnu dozvolu i rješenje za  rad,  ali tom prilikom nije kažnjen, jer nije  autoprevoznik  u  vidu zanimanja.Kritičnom prilikom dok je raspravljao  sa T.   M.,  D.M. i Č.M. su  bili  na udaljenosti od 4 m od njega.</span>
</p>
<p class="p3">
<span>	Branilac okrivljenog u završnoj riječi naveo je da provedenim dokazima na glavnom pretresu i odbranom njegovog branjenika nije dokazano da je njegov branjenik izvršio krivično djelo koje mu je stavljenio na teret, stoga je predložio da sud njegovog branjenika oslobodi od optužbe.</span>
</p>
<p class="p3">
<span>	Sud je u dokaznom postupku na saglasan predlog stranaka pročitao iskaze svjedoka oštećene T. M. i svjedoka R.Š.a date na glavnom pretresu od 06.06.2012.godine, te svjedoka D.M.a dat na glavnom pretresu od 11.07.2012.godine, saslušao svjedoka Č.M.a, pročitao nalaz i mišljenje vještaka medicinske struke Dr. Nikolić Krsta, i salušao istog vještaka,  te počitao izvod iz KE izdatog od Uprave policije Ispostave Ulcinj br.03-245-1814 od 28.06.2011.godine za okrivljenog N.G.a.</span>
</p>
<p class="p3">
<span>	Svjedok-oštećena T.M. je u svom iskazu navela da je zaposlena u Komunalnoj policiji SO Ulcinj na mjestu inspektora za drumski saobraćaj i puteve. Dana 28.04.2011.godine oko 09,00h zajedno sa kolegom R.Š.om koji radi kao kontrolni redar pošla je službenim vozilom na regionalni put Ulcinj-Ada  da bi na Velikoj plaži na raskrsnici za hotel „Lido“ vršili kontrolu teretnih motornih vozila. Kada su stigli izašli su iz vozila, pa je Š. sa STOP palicom zaustavio tri teretna motorna vozila, pošla je kod treće zaustavljenog vozila, dok je Š. pošao kod prvo zaustavljenog vozača. Kada je prišla treće zaustavljenom vozaču, na kulturan način se predstavila i zamolila istog da joj da rješenje za rad i saobraćajnu dozvolu, na koje njene riječi je isti odgovorio da nema  rješenje za rad. Od njega je zatražila saobraćajnu dozvolu, a on joj je odgovorio da je nema, da je istu zaboravio kući, te je istom sugerisala da ne smije izaći u saobraćaj bez saobraćajne dozvole i zatim ga je upitala da li ima neki dokument kod sebe, pa joj je isti dao vozačku dozvolu. Na osnovu vozačke dozvole utvrdila je da se radi o licu po imenu N.G.u, pa mu je rekla da parkira vozilo i da donese na uvid saobraćajnu dozvolu. N.G. joj je dao polisu osiguranja i vozačku dozvolu, pa je pošla do službenog vozila kako bi sačinila zapisnik o kontroli TMV, a za njom je pošao i N.G.. Dolaskom kod službenog vozila sjela je na mjesto suvozača, a na mjesto vozača nalazio se kolega Š., potom je N. došao do vrata vozača  i povišenim tonom joj rekao da mu vrati vozačku dozvolu jer mora da ide za Skadar, na šta je ista odgovorila da je to ne interesuje jer mora da završi svoj dio posla, i u tom trenutku je N. nasrnuo i na nju, uhvatio ju je za lijevu ruku na kojoj je držala  dokumenta i počeo  je  da je  vuče  za ruku,  a njen kolega je pokušao da ga odmakne od nje i rekao mu da joj pusti ruku i da se odmakne, jer nema potrebe za time, što je N. odbio i rekao "ko je ova da od mene traži saobraćajnu i uzima mi vozačku dozvolu". Njen kolega nije uspio da ga udalji  već su prišli D.M. i Č.M., koji su  ga uhvatili   i povukli  su  ga od  pozadi  i   sklonili  ga od  vozila, nakon čega je iz vozila izašao i njen kolega Š., a ona je zaključala vrata i nije izašala vani jer se bojala težih posledica. Odmah nakon što je Š. izašao napolje pozvala je policiju putem telefona, a čula je da se i dalje raspravlja N., ali nije mogla čuti šta je tačno kazao, a onda je primjetila da joj je ruka krvava i osjetila je bol u ruci. Kada je vidjela svoju krvavu ruku izašla je napolje  i rekla je N.u da ga neće pustiti odatle, sve dok ne dodje policija, a u  međuvremenu je došla njegova supruga koja je donijela saobraćajnu dozvolu i N. je donio do njih ali je ista rekla redaru da je ne uzima. Zbog svega što se desilo osjetila je strah  i bila joj je ugrožena sigurnost pa je iz tog razloga i pozvala policiju koja je stigla nakon nekih pola sata. Nakon toga uputili su se ka stanici policije i dali svoje izjave da bi nakon toga pošla do Doma Zdravlja  radi ukazivanja ljekarske pomoći. Istakla je da kritične prilike kolega Š. i ona nijesu imali uniforme, niti su imali bedževe, obzirom da  im Opština Ulcinj nije obezbijedila uniforme, već su imali samo ovlašćenje koje su im dali u Opštini, koje se odnosilo na zvanje nje kao komunalnog inspektora za drumski saobraćaj. Kritičnom  prilikom je kontrolisala autoprevoznike po ovlašćenju koje ima  i to  da li  isti imaju rješenje za  obavljanje  djelatnosti, tom prilikom je prišla okrivljenom i  prestavila mu se da je komunalni policajac  i od njega je zatražila odobrenje  - rješenje za obavljanje  djelatnosti,  obzirom da je  na teretnom  motornom vozilu  istog, stajao natpis. Njen kolega Š. R. je redar a ona je komunalni inspektor i to od momenta kada je njihov Sekretarijat za inspekcijske poslove  prešao u Komunalnu policiju Opštine Ulcinj. Prilikom sačinjavanja zapisnika N. joj je prišao i uhvatio je za ruku, te tada nije uspjela da završi sastavljanje istog, već je to kasnije uradila po dolasku policije iz razloga jer je bila jako uplašena, a isti nije dostavila stranci jer je tražila pomoć policije i zbog  svega što se desilo kritične prilike.Ovlašćena je da zaustavlja sva vozila koja imaju istaknuti natpis firme, taxi vozila, linijskih, gradskih i prigradskih  vozila bez obzira da li su pod teretom ili ne. Kao oštećena pridružila se krivičnom gonjenju protiv okrivljenog i postavila je imovinsko pravni zahtjev.</span>
</p>
<p class="p3">
<span>	Svjedok R.Š. je u svom iskazu naveo da je zaposlen u Komunalnoj policiji SO Ulcinj - odsjek za drumski sabraćaj kao komunalni nadzornik. Dana 28.04.2011.godine u jutarnjim časovima  zajedno sa saobraćajnom inspektorkom T. M. bili su na regionalnom putu Ulcinj-Ada u mjestu Velika Plaža gdje su vršili redovnu kontrolu saobraćaja u skladu sa njihovim ovlašćenjima. Oko 09,45 h iz pravca Štoja naišla su tri TMV od koji je prvo bilo vozilo marke „Mercedes“ reg.oznaje UL AE 242 sa kojim je upravljao Č.M., drugo vozilo MAN reg.oznake UL AD 652 sa kojim je upravljao D.M., dok je treće bilo vozilo Mercedes reg.oznake UL AE 830 sa kojim je upravljao N.G.. Nakon što su ih propisno zaustavili sa STOP palicom na kome piše "Stop Inspekcija", od istih su zatražili dokumentaciju,  on je prišao prvoj dvojici D.u i Č.u, dok je njegova kolegenica prišla N.u. Primjetio je i to da je na vratima kod N.a stajao natpis prevoznik i ime okrivljenog. Nakon što se predstavio da je komunalni nadzornik, započeli su kontolu i on je od pomenutih lica dobio na uvid njihova dokumenta, dok je kolegenica ostala kod trećeg kamiona jer vozač istog nije posjedovao saobraćajnu dotzvolu. Nakon što je uzeo dokumenta pošao je do službenog vozila kako bi sačinio zapisnik, i sjeo je na mjesto vozača, a u međuvremenu je u vozilu došla i njegova kolegenica M. koja je sjela na mjesto suvozača. Nakon što je M. sjela u vozilo, vozač kamiona N. koga je ona kontrolisala krenuo je u pravcu službenog vozila, i prilikom prilaska do vrata vozača  koja su bila otvorena, gdje se on nalazio, kolegenici  M. je rekao da mu da vozačku dozvolu jer mora tog trenutka za Skadar, na šta mu je ista odgovorila da to nije problem i da će mu po završetku sastavljanja zapisnika vratiti vozačku dozvolu. Preko njega je N. tijelom ušao u unutrašnjost  službenog vozila i uhvatio je rukama M. za ruku i počeo da vuče, pokušavajući da joj iz ruke otme dokumenta. Sve to je trajalo  oko jedan minut,  pokušao je da istog odgurne da bi ga odmakao od njih, a nakon toga su prišli Č. i D. i izvukli N.a iz vozila i odmakli ga. Nakon toga pozvao je policiju i primjetio je da njegova kolegenica M. ima na lijevoj ruci ogrebotinu i malo je krvarila. Nakon izvjesnog vremena došla je jedna žena, za koju misli da je supruga N.a i donijela je saobraćajnu dozvolu, a potom  je stigla policija  i svi su pošli u stanicu policije da bi dali izjave.</span>
</p>
<p class="p3">
<span>	Svjedok D.M. je u svom iskazu naveo da se dana 28.04.2011.godine oko 09,00h kretao iz pravca Velike plaže u pravcu Ulcinja, kada ga je zaustavila komunalna policija  i tražila da im da na uvid isprave.Tom prilikom iza njega Komunalna policija ja zaustavila još jedno teretno vozilo, ali nije čuo razgovor između vozača i ovlaščenog lica, a u pitanju je bio N.G.. Dok je čekao da Komunalni policajac završi kontrolu, pored njega se nalazilo i lice po imenu Č.M., koji su čuli prepirku između N.G.a i komunalnih policajaca. Prišli su službenom vozilu Komunalne policije i čuli da je N.G. tražio od komunalnih policajaca da mu vrate vozačku dozvolu,  a u tim momentima N. je bio polusavijen blizu prozora vozačevih vrata, te kako su M. i on čuli da se prepiru  isti su uhvatili G.a za ruke i udaljili ga od vozila, a nakon toga su izašli komunalni policajci iz vozila i rekli im da dodju u 12,00 h u njihove kancelarije u Opštini da bi uzeli dokumenta.Dodao je i to da inspektorku poznaje od ranije jer ga je i ranije zaustavljala i kontrolisala, ali ne zna da li je drumski ili komunalni inspektor. Kritične prilike nije vidio da li je bilo kakvog fizičkog kontakta između N.a i inspektorke, što nije ni mogao da vidi jer je bio ispred svog kamiona ali je čuo neku prepirku između njih.</span>
</p>
<p class="p3">
<span>	Svjedok Č.M. u svom iskazu naveo je da se krajem aprila mjeseca 2011.godine sa svojim kamionom kretao se iz pravca Štoja prema Ulcinju i u naselju Velika Plaža zaustavila ga je komunalna policija, koja je zaustavila i N.G.a i D.M.a koji su bili iza njega sa svojim kamionima. Zaustavio ga je inspektor za drumski saobraćaj  R.Š. i zatražio mu je dokumenta, koja mu je dao na kontrolu. Nakon toga vidio je da je Š. pošao kod njegovih kolega  i od njih takođe uzeo dokumenta. Čekao je u vozilu dok ne završe provjeru. Vidio je da je u jednom momentu N.G. pošao do vozila komunalne policije, nezna šta je uradio tamo, ali zna da mu je G. rekao da ide po svoja dokumenta jer mu trebaju. Ističe da nije vidio da li je došlo do bilo kakve svađe između N.G.a  i inspektora za drumski saobraćaj, niti je vidio da je N.G. inspektorku T.M. hvatao za ruku, a sjeća se da je u vozilu bila inaspektor za drumski saobraćaj T.M.. Takođe je istakao da poznaje N.G.a od osnovne škole, a inače su kolege autoprevoznici.</span>
</p>
<p class="p3">
<span>	Iz nalaza i mišljenja vještaka medicinske struke Dr. Nikolić Krsta od 27.09.2011. godine proizilazi da je oštećena T.M. dana 28.04.2011.godine zadobila laku tjelesnu povredu  u vidu ogrebotine (crtaste oguljotine) kože u predjelu kaži-prsta lijeve šake. Da navedena povreda u vrijeme nanošenja predstavlja laku tjelesnu povredu i nanešena je dejstvom nokta prilikom pokušaja otimanja predmeta. </span>
</p>
<p class="p3">
<span>	Saslušan na glavnom pretresu vještak medicinske struke Dr. Nikolić Krsto  je u svemu  ostao pri  svom nalazu i mišljenju  od 27.09.2011.godine,  i dodao da patološki anatomski supstrat oguljotina je sljuštenost nadokožice i oguljenost podkožice. Da kod oguljotine ili ogrebotine, a koja predstavlja crtastu oguljotinu nema prekida kontinuiteta kože, što je po definiciji osnovni patološki anatomski supstat rane.Nokat ne sadrži sječivo kao dejstveni  princip mehaničkog oruđa. Dejstvo nokta nikada ne može da proizvede prekid kontinuiteta kože, odnosno nikad ne može da proizvede ranu ili „zaraznu ranu“. U konkretnom slučaju oštećena je zadobila ogrebotinu  tj. oguljotinu kože u predjelu kaži prsta lijeve šake, odnosno nije zadobila nikakvu ranu. Inače, povredu koju je zadobila imenovana u vrijeme nanošenja, predstavlja laku tjelesnu povredu. U raspoloživoj medicinskoj dokumentaciji nema detaljnog opisa povrede koju je predmetnom prilikom zadobila T.M.. Dr. Indira Čivović je u jedinici za HMP u Ulcinju dana 28.04.2011. godine  u 10,10 h kod T. M. bez bilo kakvog opisa konstatovala: “od traumatskih promjena registrujem ogrebotinu na lijevom kažiprstu. Druge traumatske promjene ne registrujem“, te je kod imenovane dijagnostifikovala  oguljotinu u predjelu kaži prsta lijeve šake, fizički konflikt na radno mjesto i akutnu afektivnu reakciju. Bez obzira što u raspoloživoj dokumentaciji nema opisa povrede u predjelu lijevog kaži prsta T. M., nema nikakvog razloga za eventualnu sumnju da je ista eventualno zadobila navedenu oguljotinu uopšte ili da je eventualno zadobila neku drugu vrstu povrede, a s obzirom da se radi o licenciranom dr.medicine, specijalisti urgentne medicine. Afektivnu akutnu rekaciju ljekar je sasvim jasno mogao da dijagnistifikuje za vrijeme pregleda T. M. s obzirom na tzv. spoljni aspekat, izgledi i ponašanje pacijanata, dok je fizički kontakt na radno mjesto ljekar dijagnistifikovao isključivo na tzv.anamnestičkim podacima tj. priče pacijenata, a oguljotinu kože u predjelu  kažiprsta lijeve šake je dijagnistifikovao kliničkim pregledom tj. inspekcijom, odnosno ljekar je prosto rečeno vidio tu oguljotinu i ista je dijagnistifikovana kao svježa. Od terapije ljekar je oštećenoj ordinirao diazepam od 0.5 mg, tj. sredstvo za umirenje. U raspoloživoj medicinskoj dokumentaciji nema notiranih medicinskih činjenica o eventualnoj tzv. toaleti oguljotine jer vjerovatno ta crtasta oguljotina nije zahtijevala nikakvo čišćenje antiseptičkim sredstvima, nikakvo previjanje niti bilo kakvu drugu terapiju, a što je razumivo obzirom na minimalnu opsežnost, minimalni intezitet povrede. Postoji mogućnost da je predmetna povreda osim noktom nanešena nekim drugim predmetom, jer teoretski svaka oguljotina može da nastane povlačenjem  bilo kog oštrog i hrpavog predmeta preko kože ili trenjem kože sa oštrim i hrapavim  predmetom, ali u konkretnom slučaju apsolutno je jasno da je navedena povreda nastala dejstvom nokta i nije mogla nastati udarom kažiprsta lijeve šake u neki tupotvrdi predmet, kao npr. okvir od stakla suvozača i slično.</span>
</p>
<p class="p5">
<span>		Sud je cijenio nalaz i mišljenje vještaka medicinske struke Dr Nikolić Krsto  sa dodatnim pojašnjenjem na glavnom pretresu, kao stručan, jasan i argumentovan, zasnovan na pravilima struke i nauke, pa je iz tih razloga isti u cijelosti i prihvatio.</span>
</p>
<p class="p3">
<span>	Iz izvoda iz kaznene evidencije izdatog od Uprave policije Ispostave Ulcinj br.03-245-1814 od 28.06.2011.godine, na ime okrivljenog N.G.a  proizilazi da je isti osuđivan i to presudom Vojnog suda u Ljubljani K.br.53/78 od 19.06.1978.godine zbog krivičnog djela ugrožavanje saobraćaja iz čl.251/3 KZ-a i izrečena mu je uslovna osuda,  3 (tri) mjeseca zatvora uslovno na 1 (jednu) godinu i 6 (šest) mjeseci.</span>
</p>
<p class="p4">
<span>Cijeneći navode optužbe i odbranu okrivljenog, te sve dokaze izvedene na glavnom pretresu, kako svakog pojedinačno, tako i u njihovoj međusobnoj povezanosti, sud nalazi da je okrivljeni N.G.a izvršio krivično djelo napad na službeno lice u vršenju službene dužnosti iz čl.376 st.2 u vezi st.1 Krivičnog zakonika, u vrijeme, mjesto i na način, kako je to bliže opisano u izreci presude.</span>
</p>
<p class="p3">
<span>	Naime, u postupku je nesumnjivo utvrđeno da je okrivljeni N.G., dana 28.04.2011.godine, oko 09,00 časova, u Ulcinju, naselje Velika Plaža, napao T.M., službeno lice-inspektora za drumski saobraćaj i puteve u Komunalnoj policiji u Ulcinju, u vršenju poslova kontrole teretnog saobraćaja, na način što je prišao oštećenoj koja je sjedjela na mjestu suvozača u službenom vozilu radi sačinjavanja zapisnika o kontroli teretnog motornog vozila vlasništvo okrivljenog i kroz otvorena vrata vozača gdje se na mjestu vozača nalazio njen kolega R.Š. nasrnuo na oštećenu hvatajući je rukama za njenu lijevu ruku u kojoj su se nalazila njegova saobraćajna dokumenta, povukao ju je za ruku, pokušavajući da ih od nje oduzme, nakon čega su vozilu prišli Č.M. i D.M. koji su okrivljenog izvukli iz vozila i spriječili dalji napad na oštećenu, kojom prilikom je oštećenoj nanio lake tjelesne povrede u vidu oguljotine (crtasta oguljotina) kože u predjelu kaži-prsta lijeve šake, pri čemu je bio svjestan svoga djela i htio njegovo izvršenje.</span>
</p>
<p class="p3">
<span>	Prednje činjenično stanje sud je utvrdio iz iskaza svjedoka-oštećene T. M., koji iskaz je sud cijenio kao jasan, uvjerljiv i objektivan, i kao takvom poklonio punu vjeru, koja je navela da je kritičnog dana u svojstvu inspektora za drumski saobraćaj Komunalne policije Opštine Ulcinj  zajedno sa kolegom R.Š.om na regionalnom put Ulcinj-Ada na Velikoj plaži vršila kontrolu teretnih motornih vozila. Njen kolega Š. sa STOP palicom je zaustavio tri teretna motorna vozila, pa je pošla kod treće zaustavljenog vozila  kojim je upravljao okrivljeni i predstavila mu se da je komunalni policajac i od njega je zatražila rješenje za rad i saobraćajnu dozvolu, na šta je isti odgovorio da nema, te da je saobraćajnu zaboravio kući, nakon čega joj je okrivljeni dao vozačku dozvolu, na osnovu koje je utvrdila da se radi o okrivljenom N.G.u. Rekla mu je da parkira vozilo i da donese na uvid saobraćajnu dozvolu, a okrivljeni joj je dao polisu osiguranja i vozačku dozvolu, te je pošla do službenog vozila kako bi sačinila zapisnik o kontroli TMV, a za njom je pošao i okrivljeni. Dolaskom kod službenog vozila sjela je na mjesto suvozača, a na mjesto vozača nalazio se kolega Š., potom je okrivljeni došao do vrata vozača  i povišenim tonom joj rekao da mu vrati vozačku dozvolu jer mora da ide za Skadar, na šta je odgovorila da je to ne interesuje jer mora da završi svoj dio posla, i u tom trenutku je okrivljeni nasrnuo na nju, uhvatio ju je za lijevu ruku na kojoj je držala  dokumenta i počeo  je  da je  vuče  za ruku,  a njen kolega je pokušao da odmakne okrivljenog od nje i rekao mu da joj pusti ruku i da se odmakne, jer nema potrebe za time, što je okrivljeni odbio. Njen kolega nije uspio da udalji okrivljenog već su prišli D.M. i Č.M., koji su  ga uhvatili  i povukli  su  ga od  pozadi  i  sklonili  ga od  vozila, nakon čega je iz vozila izašao Š., a ona je zaključala vrata, te je odmah telefonom pozvala je policiju, a primjetila je da joj je ruka krvava i osjetila je bol u ruci. Zbog svega što se desilo osjetila je strah  i bila joj je ugrožena sigurnost pa je iz tog razloga i pozvala policiju koja je stigla nakon nekih pola sata, nakon čega  su pošli u stanicu policije, a potom u Doma Zdravlja  radi ukazivanja ljekarske pomoći. Kritične prilike kolega Š. i ona imali su ovlašćenje, koje su im dali u Opštini, koje se odnosilo na zvanje nje kao komunalnog inspektora za drumski saobraćaj, a kontrolisala je autoprevoznike  da li imaju rješenje za  obavljanje  djelatnosti, a okrivljenog je kontrolisala obzirom da je  na teretnom  motornom vozilu  istog, stajao natpis. Iskaz oštećene je potvrđen kako iskazom svjedoka R.Š.a koji iskaz je sud takođe cijenio kao jasan, uvjerljive i objektivne, i kao takvom poklonio punu vjeru, a koji o odlučnim činjenicama popuno identično kao i oštećena je prezentirao predmetni događaj, navodeći pored ostalog da je kritičnom prilikom sa oštećenom vršio kontrolu saobraćaja u skladu sa njihovim ovlašćenjima, i da su zaustavili okrivljenog koji je upravljao teretnim motornim vozilom, te da je okrivljeni N. dok je on bio na mjesto vozača, a oštećena na mjesto suvozača,  preko njega tijelom ušao u unutrašnjost  službenog vozila i uhvatio je rukama oštećenu M. za ruku i počeo da vuče, pokušavajući da joj iz ruke otme dokumenta. Pokušao je da okrivljenog odgurne da bi ga odmakao od njih, a nakon toga su prišli Č. i D. i izvukli okrivljenog iz vozila i odmakli ga. Nakon toga pozvao je policiju, a primjetio je da oštećena ima na lijevoj ruci ogrebotinu i malo je krvarila, te je potom stigla policija  i svi su pošli u stanicu policije da bi dali izjave. Tako i iskazom svjedoka D.M.a koji je naveo da ga je kritične prilike zaustavila komunalne policija, i zatražili mu na uvid isprave. Dok je čekao da Komunalni policajac završi kontrolu, pored njega se nalazio i Č.M., kada su čuli prepirku između okrivljenog i komunalnih policajaca, pa su prišli službenom vozilu Komunalne policije i čuli da je okrivljeni tražio od komunalnih policajaca da mu vrate vozačku dozvolu,  a u tim momentima okrivljeni N. je bio polusavijen blizu prozora vozačevih vrata, te kako su M. i on čuli da se prepiru, uhvatili su okrivljenog za ruke i udaljili ga od vozila. Iskaz svjedoka D.M. je sud cijenio kao jasan, uvjerljiv i objektivan, i kao takvom poklonio vjeru.</span>
</p>
<p class="p3">
<span>	Da je oštećena kritičnom prilikom zadobila laku tjelesnu povredu, sud je utvrdio iz nalaza i mišljenja vještaka medicinske struke Dr. Nikolić Krsta i njegovim dodatnim pojašnjenjem na glavnom pretresu, a iz kojeg je sud utvrdio vrstu i težinu tjelesne povrde koju je oštećena kritičnom priliko zadobila, kao i mehanizam kojim je ista nanjeta, a što upravo potvrđuje naprijed navedeno činjeničo utvđenje.</span>
</p>
<p class="p3">
<span>	Krivično djelo napada na službeno lice u vršenju službene dužnosti iz čl.376 st.2 u vezi st.1  Krivičnog zakonika, čini ono lice ko napadne ili prijeti da će napasti službeno lice u vršenju službene dužnosti, a koje pri vršenju tog djela službenom licu nanese laku tjelesnu povredu ili mu prijeti upotrebom oružja. Radnja krivičnog djela je napad na službeno lice ili prijetnja napadom. Pod napadom treba razumjeti sve oblike upotrebe sile u odnosu na tjelesni integritet službenog lica, takve su npr. guranje, vučenje za ruku odnosno odijelo, izbacivanje iz neke prostorije i slično. Prijetnja napadom je stavljanje u izgled službenom licu da će se napasti na njegov integritet, a osnovno je da je prijetnja ozbiljna i ostvarljiva. Napad ili prijetnja napadom treba da se vrše prema službenom licu u vršenju službene dužnosti. Djelo je svršeno napadom ili prijetnjom napada i pri tome nije od značaja kako se to odrazilo na vršenje službe. Na subjektivnom planu mora postojati umišljaj koji treba da obuhvati svijest o tome da se vrši napad na službeno lice u vršenju službene dužnosti.</span>
</p>
<p class="p4">
<span>Cijeneći naprijed utvrđeno činjenično stanje, a imajući u vidu naprijed navedena bitna obilježja predmetnog krivičnog djela, sud je našao da u radnjama okrivljenog N.G.a stoje svi bitni elementi bića krivičnog djela napad na službeno lice u vršenju službene dužnosti iz čl.376 st.2 u vezi st.1 Krivičnog zakonika. Ocjenjujući subjektivni odnos okrivljenog prema učinjenom krivičnom djelu, sud je mišljenja da je isti bio svjestan da svojim radnjama čini zabranjenu djelatnost, odnosno svjestan činjenice da nasrnuvši na oštećenu-službenicu Komunalne policije u službenom vozilu, i hvatajući je rukama za njenu lijevu ruku u kojoj su se nalazila njegova saobraćajna dokumenta, te vukući  je za ruku, pokušavajući da ih od nje oduzme, čini krivično djelo, pa je to i htio, pri čemu se njegov psihički odnos prema izvršenom krivičnom dijelu manifestuje kao direktni umišljaj. </span>
</p>
<p class="p3">
<span>	Sud je odbranu okrivljenog N.G.a cijenio kao neosnovanu, nelogičnu i neobjektivnu, sračunatu sa ciljem izbjegavanja krivice za učinjeno krivično djelo, jer je takva odbrana u potpunosti opovrgnuta i obezvrijeđena, jasnim, uvjerljivim i objektivnim iskazima svjedoka oštećene T. M.,  i svjedoka R.Š.a i D.M.a, koji su o odlučnim činjenicama međusobno saglasni, te nalazom i mišljenjem vještaka medicinske struke Dr. Nikolić Krsta  od 27.09.2011.godine, i njegovim izjašnjenjem na glavnom pretresu, a kojima se u potpunosti potvrđuju navodi optužbe.</span>
</p>
<p class="p3">
<span>	Iskaze svjedoka Č.M.a, sud nije prihvatio, i ocjenio kao neistinit, neuvjerljiv i nelogičan, sračunate na pomaganje okrivljenom u cilju izbjegavanja krivice, jer je iskaz nevedenog svjedoka u potpunosti obezvrijeđen i opovrgnut, iskazima svjedoka oštećene T. M.  i svjedoka R.Š.a i D.M.a, jer svjedok Č.M. u svom iskazu navodi da je vidio da je u jednom momentu N.G. pošao do vozila komunalne policije, ne zna šta je uradio tamo, ali zna da mu je G. rekao da ide po svoja dokumenta jer mu trebaju, dok su oštećena i svjedoci R.Š.a saglasno naveli da su okrivljenog iz vozila odmakli Č.M.  i D.M., a što je potvrdio i svjedoka D. navodeći da su upravo on i Č. nakon što su čuli prepirku između komunalnih policajaca i okrivljenog koji je bio polusavijen blizu prozora vozačevih vrata, uhvatili okrivljenog za ruke i udaljili ga od vozila. Pored toga svjedok Č.M.  u svom iskazu navodi da nije vidio da li je došlo do bilo kakve svađe između N.G.a i inspektora za drumski saobraćaj, niti je vidio da je N.G. inspektorku T.M. hvatao za ruku, što je najčešća formulacija kojom se svjedoci koriste kada hoće svojim iskazom nekome da pomognu, a nije eksplicitno naveo da nije bilo nikave svađe između okrivljenog i inspektora za drumski saobraćaj, niti je eksplicitno naveo da okrivljeni nije hvatao za ruku oštećenu. </span>
</p>
<p class="p3">
<span>	Odlučujući o vrsti i visini krivične sankcije za okrivljenog sud je cijenio sve okolnosti iz čl.42 Krivičnog zakonika (olakšavajuće i otežavajuće), pa je od olakšavajućih okolnosti na strani okrivljenog cijenio da je porodičan čovjek, dok otežavajućih okolnosti nije bilo. Sud okrivljenom kao otežavajuću okolnost nije cijenio činjenicu što je ranije osuđivan, obzirom da je od te osude proteklo 34 godina, a što je sud utvrdio iz izvoda iz KE za okrivljenog. Imajući u vidu prethodno navedeno, ličnost okrivljenog i težinu izvršenog krivičnog dijela, sud je mišljenja da radi krivično pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu kojom mu je utvrdio kaznu zatvora u trajanju od 5 (pet) mjeseci i odredio da se ista neće izvršiti ako okrivljeni u roku od dvije godine po pravosnažnosti presude ne učini neko novo krivično dijelo. Sud je mišljenja i uvjerenja da će se navedenom uslovnom osudom, kao mjerom upozorenja, dovoljno uticati na okrivljenog da ubuduće ne vrši krivična djela i na eventualne druge učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl. 52. Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.   </span>
</p>
<p class="p4">
<span>Shodno čl.51 Krivičnog zakonika, ukoliko dođe do opozivanja uslovne osude, vrijeme zadržavanja okrivljenog u policiji od 28.04.2011.godine u 13,30h do 29.04.2011. godine u 15,00h, uračunaće mu se u utvrđenu kaznu zatvora. </span>
</p>
<p class="p3">
<span>	Na osnovu čl.239 st.2 ZKP-a, oštećena T.M., se radi ostvarivanja imovinsko-pravnog zahtjeva upućuje na parnični postupak, obzirom na to da činjnice utvrđene u krivičnom postupku ne pružaju pouzdan osnov, ni za potpuno ni za djelimično presuđenje u tom dijelu, a njihovo utvrđivanje bi vodilo znatnom odugovlačenju postupka. </span>
</p>
<p class="p5">
<span>		Kako je sud okrivljenog oglasio krivim to ga je shodno čl.226 i 229 Zakonika o krivičnom postupku obavezao na plaćanje troškova krivičnog postupka u iznos od 200,75 eura, a koji se odnose na ime nagrade za izvršeno vještačenje vještaku medicinske struke dr. Nikolić Krstu iznos od 93,50 Eura, i na ime pristupa na glavnom pretresu i razjašnjenja nalaza vještaku medicinske struke iznos od 107,25 Eura, kao i na ime pušala iznos od 50,00 Eura, a koji je određen s obzirom na složenost i trajanje postupka, te imovno stanje okrivljenog, a sve to u roku od 15 dana po pravosnažnosti presude.</span>
</p>
<p class="p4">
<span>Sa iznijetih razloga, a na osnovu čl. 374 ZKP, odlučeno je kao u izreci ove presude.                              </span>
</p>
<p class="p6"></p>
<p class="p6">
<span>OSNOVNI SUD U ULCINJU</span>
</p>
<p class="p6">
<span>Dana 21.02.2013.godine</span>
</p>
<p class="p4"></p>
<p class="p7">
<span>Zapisničar,                                                      S U D I J A,                                        Markoč Roza                                                                                        Amir Đokaj</span>
</p>
<p class="p4"></p>
<p class="p3">
<span>PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda u roku od 8 dana od dana prijema prepisa iste. </span>
</p>
<p class="p3"></p>
<p class="p8">
<span>       DN-a</span>
</p>
<p class="p8"></p>
<p class="p8">
<span>- ODT ULCINJ</span>
</p>
<p class="p8">
<span>- Okr. N. G.</span>
</p>
<p class="p8">
<span>- adv. Mustafi Čapuni </span>
</p>
<p class="p8">
<span>- po paravosnažnosti oštećenoj </span>
</p>
<p class="p8">
<span>- u spise  </span>
</p>
<p class="p3"></p>
<p class="p9"></p>


</body>
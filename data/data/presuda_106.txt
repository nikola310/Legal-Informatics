<h1 align="right">
	K. br. 256/10</h1>
<div style="text-align: center;">
	&nbsp;<br>
	<strong>U IME NARODA</strong></div>
&nbsp;<br>
<strong>OSNOVNI SUD U BARU</strong>, sudija Ljiljana Joković, sa zapisničarom&nbsp; Amirom Nikičić, u krivičnom predmetu okrivljene M .D. , zbog krivičnog djela - krađa iz čl. 239 st. 1 Krivičnog zakonika, po optužnom predlogu Osnovnog državnog tužioca u Baru Kt.br. 530/09 od 08.12.2009. godine, nakon održanog glavnog javnog pretresa u prisustvu zastupnika optužbe pripravnika kod Osnovnog državnog tužioca iz Bara Vujović Sanje i branioca okrivljene po zamjeničkom punomoćju Gorana Šljivančanina, u odsustvu okrivljene, &nbsp;dana 05.11.2010. godine donio je, a dana 08.11.2010. godine javno objavio<br>
&nbsp;
<div style="text-align: center;">
	<strong>PRESUDU</strong></div>
&nbsp;<br>
&nbsp;<br>
Okrivljena&nbsp; <strong>M. DJ.</strong>, JMBG ...., od oca N. i majke J., rodjene M., rodjena ..... godine u V., stalno nastanjena u B. ..... Crnogorka, penzioner, udovica, majka dvoje djece, pismena, završila četri razreda osnovne škole, lošeg imovonog stanja, neosudjivana,<br>
&nbsp;<br>
<strong>Kriva je:</strong><br>
&nbsp;<br>
<strong>Što &nbsp;je</strong><br>
&nbsp;<br>
U vremenu od 17.05.2009 do 17.08.2009 godine, u naselju I., Opština B., u svojoj kući, oduzimala tudju pokretnu stvar - električnu energiju vlasništvo oštećene Elektroprivrede Crne Gore AD Nikišić - Elektrodistribucija u Baru, u ukupnoj vrijednosti od 260,24 eura, na način što je na električnom brojilu marke "Iskra" br. 6007082, bile oštećene&nbsp; državne plombe i skinut jedan naponski most, usled čega stvarna potrošnja struje u objektu nije mjerena, u namjeri da prisvajanjem i trošenjem električne energije pribavi sebi protivpravnu imovinsku korist,<br>
&nbsp;<br>
-čime je učinila krivično djelo - krađa iz čl.239 st.1 Krivičnog zakonika,<br>
&nbsp;<br>
Pa joj sud primjenom&nbsp; čl. 4, 32, 36, 42, 52, 53, 54 Krivičnog zakonika i čl. 359,360 i 364 ZKP-a&nbsp; izriče
<div style="text-align: center;">
	<strong>USLOVNU OSUDU</strong></div>
&nbsp;<br>
Kojom joj utvrđuje kaznu zatvora u trajanju od 30 /trideset/ dana, i istovremeno određuje da se kazna neće izvršiti ukoliko okrivljena u roku od 1 /jedne/ godine, po pravosnažnosti presude, ne izvrši novo krivično djelo.<br>
&nbsp;<br>
Okrivljena je dužna da na ime imovinsko pravnog zahtjeva oštećene Elektroprivredi CG AD Nikšić- Elektrodistribuciji Bar isplati iznos od 260,24 eura, u roku od 15 dana od dana pravosnažnosti presude, pod prijetnjom izvršenja.<br>
&nbsp;<br>
Okrivljena &nbsp;je dužna da plati troškove krivičnog postupka u iznosu od 232,50 eura, u roku od 15 dana od dana pravosnažnosti presude.&nbsp;<br>
&nbsp;
<div style="text-align: center;">
	<strong>O b r a z l o ž e nj e </strong></div>
&nbsp;<br>
Optužnim predlogom Osnovnog državnog tužioca u Baru Kt br. 530/09 od 08.12.2009. godine, koju je zastupnik optužbe precizirao na glavnom pretresu dana 05.11.2010. godine, stavljeno je na teret okrivljenoj izvršenje krivičnog djela bliže opisanog u izreci presude.<br>
&nbsp;<br>
Okrivljenoj je sudjeno u odsustvu na &nbsp;osnovu čl. 453. st.3. ZKP-a, jer se pozivu nije odazvala, a kako je saslušana ocjenjeno je da njeno prisustvo nije nužno.<br>
&nbsp;<br>
Okrivljena je u svojoj odbrani u bitnom navela da &nbsp;nije izvršila radnje koje joj se stavljaju na teret, da nije &nbsp;oštetila državnu plombu i skinula jedan naponski most na svom brojilu u naselju I.. Sa njom u kući ne živi niko, kćerka joj je udata, a&nbsp; sin živi u prizemlju kuće. Taj sat se nije otvarao više od 30 godine i isti nije niko otvarao prije nego što su radnici Elektrodistribucije izvršili kontrolu električnog sata. Redovno je plaćala električnu energiju&nbsp; i o tome se može izvršiti provjera u Elektrodistribuciju u Baru, dok zimi radi šporet na drva, tako da nema potrebe da koristi grijanje na električnu energiju. Dok je jedan od radnika distribucije vršio kontrolu sata, sa drugim radnikom je sjedjela u dvorištu kuće i nakon toga joj je ovaj drugi radnik koji je bio na spratu obavjestio da joj je isključio struju i tražio od nje da ode u Elektrodistribuciju u Baru da traži ponovno uključenje. Taj radnik joj je rekao da je sat neispravan, jer je plomba oštećena i da će joj ujutru ponovo uključiti struju, samo da podje u Elektrodistribuciju.&nbsp; Na glavnom pretresu dana 14.10.2010. godine je navela da u kući u naselju I. u potkrovlju živi samo ona, u prizemlju živi njen sin sa porodicom. &nbsp;Dalje je navela da je potpisala &nbsp;zapisnik o kontroli,na kom je konstatovano da je oštećena plomba i skinut jedan naponski most sa električnog brojila koji se nalazi u potkrvolju njene kuće, medjutim, ona &nbsp;to nije uradila i ne zna ko je to mogao da uradi.<br>
&nbsp;<br>
U dokaznom postupku sud je izveo sledeće dokaze:&nbsp; saslušan je&nbsp; ovlašćeni predstavnik Elektrodistribucije Bar, na saglasan predlog stranka pročitani su&nbsp; iskazi svjedoka I. M. i M. M., pročitan je zapisnik Elektrodistribucije u Baru br. 4101-12637 o kontroli mjernog mjesta od 17.08.2009.godine, nalaz i mišljenje sudskog vještaka elektro struke ing. R. L. od 04.12.2009.godine, izvod iz kaznene evidencije za okrivljenu M. D. UP PJ Bar br. 24-03/3-245/09-9290/2 od 26.11.20009.godine, dopis Elektroprivrede CG AD Nikšić, Elektrodistribucije Bar od 05.11.2010. godine i dopunski nalaz i mišljenje vještaka elektro struke R. L. od 29.10.2010.godine.<br>
&nbsp;<br>
Ovlašćeni predstavnik Elektrodistribucije u Baru P. D. je izjavila da su radnici Elektrodistribucije Bar I. M. i M. M. prilikom kontrole brjila marke "Iskra" br. 6007082, &nbsp;vlasništvo M. Đ. koje brojilo se nalazi u njenom stambenom objektu,utvrdili da se neovlašćeno troši električna energija na način što su na navedenom brojilu bile oštećene&nbsp; državne plombe i skinut jedan naponski most.O nađenom stanju radnici su sačinili zapisnik koji je potpisala M. Đ. &nbsp;Dalje je navela da inkasanti prilikom očitavanja utrošene energije ne mogu da uoče bilo kakve nepravilnosti na brojilu ukoliko ih ima.Pridružila se krivičnom gonjenu i&nbsp; postavila je imovinsko pravni zahtjev u iznosu od 260,24 eura.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;<br>
Svjedok M. M. je izjavio da je predmetnog dana bio u kontroli brojila u naselje Ilino i došli su kod potrošača M. Dj. im je saopštila da ima jedno brojilo u prizemlju koje je vlasništvo njenog sina i da ne radi uklopni sat, a inače to brojilo se nalazilo na fasadi.Oni su brojilo &nbsp;izkontrolisali i ono je bilo ispravno, popravili su uklopni sat. Dj. M. im je saopštila da ima još jedan sat na spratu, i otišli su zajedno sa Dj. M. na spratu. Kolega I. je kontrolisao sat, a on je pravio zapisnik. Kolega I. je vidio da su dvije savezne plombe oštećene i to lijeva i desna koje su bile otkinute&nbsp; i da je elektrodistributivna plomba na poklopcu oštećena. Nakon toga kolega I. je skinuo poklopac brojila i vidio da je jedan most odšrafljen i on se uvjerio da je jedan most odšrafljen. Zatečeno stanje je konstatovao na zapisniku, isključili su struju sa električne&nbsp; mreže i to su saopštili Dj. M. i rekli joj da potpiše zapisnik. Ona im je tom prilikom pokazala svoju ličnu kartu, oni su sat plombirali. Okrivljena je bila prisutna dok je sastavljao zapisnik i sve što je pisao pročitao je okrivljenoj. U tom momentu okrivljena nije pročitala zapisnik, ali su joj ostavili kopiju zapisnika.<br>
&nbsp;<br>
Svjedok I. M. je izjavio je da je sa kolegom M. izvršio kontrolu brojila u naselju I., u kući M. Dj.. U prizemlju kuće je zamjenio uklopni sat, a nakon toga im je M. Dj. saopštila da ima sat&nbsp; i na spratu kuće. Pristupili su kontroli tog brojila i vidjeli da su otkinute obe Savezne plombe i lijeva i desna, a takodje je i elektrodistributivna plomba bila oštećena. Kada je otvorio poklopac brojila vidio je da je rastavljen treći most od lijeve strane. O zatečenom stanju su sačinili zapisnik i M. Dj. je isti potpisala.<br>
&nbsp;<br>
Iz zapisnika Elektrodistribucije u Baru br. 4101-12637 o kontroli mjernog mjesta od 17.08.2009. godine utvrdjeno je da je oštećena elektrodistributivna plomba, rastavljen treći most od lijeve strane i otkinute lijeva i desna savezna plomba, te da je potrošač isključen ispod brojila nakon zatečenog stanja.<br>
&nbsp;<br>
Iz nalaza i mišljenje vještaka elektro struke dipl. el. ing. R. L. utvrdjeno je da je u stabenom objektu M. Đ. koji se nalazi u naselju .B.,neovlašćeno preuzimana neregistrovana električna energija&nbsp; preko brojila »Iskra« broj 6007082, na način što su na brojilu oštećene plombe&nbsp; i skinut jedan naponski most, pa brojilo, preko te faze, nije registovalo preuzetu električnu energiju. Ovakvo mišljenje je formirao na osnovu podataka i činjenica navedenih u Zapisniku o kontroli mjernog mjesta broj 12637 od 17.08.2009. godine, koji su sačinili i u ime Elektrodistribucije Bar potpisali radnici M.I.&nbsp; i M.M., a u ime vlasnika, svojim potpisom potvrdila prisutna M. Dj.<br>
&nbsp;<br>
Prema obračunu napravljen u skladu sa Pravilama iz ("Sl List RCG" 13/05), koja su važila na dan utvrdjivanja neovlašćene potrošnje, vrijednost neregistrovane neovlašćene preuzete električne energije iznosi 1.923,40 eura.<br>
&nbsp;<br>
Iz izvještaja sa podacima iz kaznene evidencije za okrivljenu M.Dj. br. 24-03/3-245/09-9290/2 od 26.11.2009. godine utvrdjeno je da okrivljena M.Dj. nije osudjivana.<br>
&nbsp;<br>
Iz dopisa Elektroprivrede CG AD Nikšić, Elektrodistribucije Bar&nbsp; od 05.11.2010. godine proizilazi da u periodu od 17.08.2008. godine do 17.08.2009. godine nije vršena kontrola od strane radnika Elektrodistribucije Bar, na električnom brojilu br. 6007082, marke »Iskra« koja se nalazi na stambenom objektu M. Dj. u naselju I., u B. Očitavanjem utroška električne energije na mjernom mjestu pret. br. 299057 marke »Iskra«, broj brojila 6007082 je vrešeno redovno, svakog mjeseca.<br>
&nbsp;<br>
Iz dopunskog nalaza i mišljenja vještaka elektro struke R.L. od 29.10.2010.godine utvrdjeno je da u stambenom objektu M.Dj. koji se nalazi u B.,I. neovlašćeno je preuzimana neregistrovana električna energija&nbsp; preko brojila »Iskra« broj 6007082, na način što su na brojilu oštećene plombe &nbsp;i skinut jedan naponski most, pa brojilo, preko te faze, nije registovalo preuzetu električnu energiju. Ovakvo mišljenje je formirao na osnovu podataka i činjenica navedenih u Zapisniku o kontroli mjernog mjesta broj 12637 od 17.08.2009. godine, koji su sačinili i u ime Elektrodistribucije Bar potpisali radnici I.M. i M.M., a u ime vlasnika, svojim potpisom potvrdila prisutna M. Dj. Način obračuna neovlašćene neregistrovane potrošnje električne energije je regulisan članom 59. i članom 62. Pravila o snabdjevanju električnom energijom,objavljenom&nbsp; u SL list RCG 54/09, važećom Tarifom pravilnika i cijenama električne energije. Vrijednost neregistrovane neovlašćene potrošnje, obračunat u skladu sa normativnim aktima iz tačke 2. iznosi 260,24 eura.<br>
&nbsp;<br>
Ocjenom izvedenih dokaza utvrđeno je da je okrivljena M.Dj. učinila krivično djelo koje joj je stavljeno na teret.Okrivljena ne priznaje izvršenje krivičnog djela u bitnom navodeći da se predmetno brojilo nije otvaralo 30 godina,te da ona ništa nije skidala sa brojila, i da ona živi sama u kući, a njen sin sa porodicom živi u prizemlju kuće za koji ima poseban sat. Sud je odbranu okrivljene cjenio kao neosnovanu i sračunatu na izbjegavanje krivice &nbsp;jer ista u suprotnosti sa izvedenim dokazima.U postupku je utvrdjeno da je&nbsp; okrivljena&nbsp; u&nbsp; vremenu od od 17.05.2009 do 17.08.2009 godine, u naselju I. , Optšina B., u svojoj kući, oduzimala tudju pokretnu stvar - električnu energiju vlasništvo oštećene Elektroprivrede Crne Gore AD Nikišić - Elektrodistribucija u Baru, u ukupnoj vrijednosti od 260,24 eura, na način što je na električnom brojilu marke "Iskra" br. 6007082, bile oštećene&nbsp; državne plombe i skinut jedan naponski most, usled čega stvarna potrošnja struje u objektu nije mjerena.Navedeno činjenično stanje utvrđeno je iz zapisnika o kontroli mjernog mjesta, iskaza svjedoka I.M. i M.M., i dopunskog nalaza i mišljenja vještaka elektro struke R.L., koje dokaze je sud cijenio kao jasne i u bitnom saglasne. Krivično djelo je učinjeno u kući okrivljene u kojoj kući ona&nbsp; stanuje sama , a okrivljena je jedina imala interes da skidanjem naponskog mosta umanji račune za utrošenu električnu energiju.Uz to objektivno se može poći od toga, s obzirom na godine okrivljene, da je samu radnju skidanja naponskog mosta izvršilo treće lice sa saznanjem okrivljene jer se radi o njenoj kući. Sud je prihvatio pravnu kvalifikaciju iz optužnog predloga, zbog čega je krivično djelo pravno kvalifikovao kao krivično djelo krađa iz čl. 239 st. 1 Krivičnog zakonika.<br>
&nbsp;<br>
Kontrola u kući okrivljene izvršena je dana 17.08.2009. godine, a kao vrijeme izvršenja krivičnog djela sud je naveo period između 17.05.2009. godine i 17.08.2009. godine, jer je članom 59. st.3 Pravila o snabdijevanju električnom energijom, propisano je da ako se ne može tačno utvrditi početak neovlašćene potrošnje uzeće se da ona traje od dana poslednjeg pregleda instalacije i da ista ne može biti obračunata za period duži od 3 mjeseca, pa je kao period u kome je učinjeno krivično djelo određeno vrijeme od 3 mjeseca, s obzirom da od 17.08.2008. godine do 17.08.2009. godine nije vršena kontrola u kući okrivljene kojom bi bila utvrđena neovlašćena potrošnja.&nbsp;<br>
&nbsp;<br>
Okrivljena je krivično djelo učinila sa direktnim umišljajem, jer je bila svjesna da oduzima tuđu pokretnu stvar, a utvrđena je i njena namjera da prisvajanjem tuđe pokretne stvari pribavi sebi protivpravnu imovinsku korist.<br>
&nbsp;<br>
Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike jer se radi o starijoj osobi, porodične prilike jer je majka dvoje djece, imovinske prilike jer je lošeg imovnog stanja, kao i njen raniji život jer okrivljena nije osuđivan. Otežavajućih okolnosti na strani okrivljene nije bilo. Imajući u vidu navedeno ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude prema okrivljenoj u potpunosti postići svrha izricanja uslovne osude i na taj način dovoljno uticati da u buduće ne vrši krivična djela.<br>
&nbsp;<br>
Odluka o imovinsko pravnom zahtjevu zasniva se na odredbi čl. 212 st.2 KZP. Ovlašćeni predstavnik oštećene Elektrodistribucije u Baru je postavila imovinsko pravni zahtjev u iznosu od od 260,24 eura. Sud je iz dopunskog nalaza i mišljenja vještaka elektro struke R.L. na nesumnjiv način utvrdio da je okrivljena izvršenjem krivičnog djela na štetu oštećenog preduzeća pribavila protivpravnu imovinsku korist u iznosu od 260,24 eura, pa je&nbsp; okrivljena&nbsp; obavezna da oštećenom preduzeću plati navedeni iznos u roku od u roku od 15 dana &nbsp;po pravosnažnosti presude.<br>
&nbsp;<br>
Odluka o troškovima krivičnog postupka zasniva se na odredbi čl. 202 st.1 ZKP-a. Dosuđeni iznos se odnosi na troškove vještaka elektro struke u ukupnom iznosu od 182,50 eura (82,50 eura i 100,00 eura) i troškove za rad suda koji su određeni prema trajanju, složenosti krivičnog postupka i imovinskim prilikama okrivljene.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;
<div style="text-align: center;">
	<strong>OSNOVNI SUD U BARU</strong><br>
	<strong>Dana 08.11.2010. godine</strong><br>
	&nbsp;<br>
	<strong>&nbsp;ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A</strong><br>
	<strong>Amira Nikičić &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ljiljana Joković</strong></div>
&nbsp;<br>
<strong>PRAVNA POUKA</strong>:Protiv ove presude može se<br>
izjaviti žalba Višem sudu u Podgorici u roku od<br>
8 (osam) dana od dana prijema pismenog otpravka.<br>
Žalba se predaje ovom sudu u dva primjerka.<br>
&nbsp;<br>
DNA:<br>
1 x ODT,<br>
1 x okrivljena,<br>
1 x branilac okrivljene,<br>
1 x oštećeni nakon pravosnažnosti,<br>
&nbsp;1 x spisi
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:-0.125in;text-align:end;hyphenate:auto;font-family:Arial;font-size:12pt;}
.p2{margin-left:-0.125in;text-align:justify;hyphenate:auto;font-family:Arial;font-size:12pt;}
.p3{margin-left:-0.125in;text-align:justify;hyphenate:auto;font-family:Times New Roman;font-size:10pt;}
.p4{margin-left:-0.125in;text-align:center;hyphenate:auto;font-family:Arial;font-size:12pt;}
.p5{margin-left:-0.125in;text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:10pt;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 141/12</span>
</p>
<p class="p2"></p>
<p class="p3"></p>
<p class="p2"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2">
<span>         </span>
</p>
<p class="p2"></p>
<p class="p2"></p>
<p class="p4">
<span>U IME CRNE GORE</span>
</p>
<p class="p2">
<br>
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljene M.S., zbog krivičnog djela – samovlašće iz čl.384. st.1. Krivičnog zakonika, po optužnom predlogu Osnovnog državnog tužilaštva u Baru Kt br. ... od 07.03.2012.godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužilaštva u Baru Sanje Vujović I branioca okrivljene M.S. po službenoj dužnosti D. D., advokat iz B., a u odsustvu okrivljene M.S., dana 21.02.2013. godine donio je i istog dana javno objavio</span>
</p>
<p class="p2"></p>
<p class="p4">
<span>PRESUDU</span>
</p>
<p class="p5"></p>
<p class="p2"></p>
<p class="p2">
<span>Okrivljena </span>
</p>
<p class="p2"></p>
<p class="p2">
<span>M.S., JMBG ..., rodjena .... godine, sa prebivalištem u B., L. ... Republika Srbija, ili na adresi ...., neosudjivana,</span>
</p>
<p class="p2"></p>
<p class="p4">
<span>Kriva je</span>
</p>
<p class="p4"></p>
<p class="p4"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>Dana 28.07.2011.godine, u naselju ... Opština Bar, protivno odredbi čl.141. st.1. Zakona o energetici ("Službeni List Crne Gore" 28/10), samovlasno pribavila pravo korišćenja električne energije za koje smatra da joj pripada, na način što je stambeni objekat samovlasno preko brojila marke "Ei Niš" br...., priključila na elektromrežu, iako prethodno nije pribavila saglasnost E.C.G. AD N. -E. u B;</span>
</p>
<p class="p2"></p>
<p class="p2">
<span>-čime je učinila krivično djelo - samovlašće iz čl.384. st.1. Krivičnog zakonika.</span>
</p>
<p class="p2"></p>
<p class="p2">
<span>pa joj sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a,  i z r i č e</span>
</p>
<p class="p2"></p>
<p class="p2"></p>
<p class="p4">
<span>USLOVNU OSUDU</span>
</p>
<p class="p4"></p>
<p class="p2"></p>
<p class="p2">
<span>Kojom joj utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljena u roku od 1(jedne) godine, od pravosnažnosti presude, ne učini novo krivično djelo. </span>
</p>
<p class="p2"></p>
<p class="p2">
<span>Okrivljena je dužna da plati troškove krivičnog postupka u iznosu od 181,25 eura, u roku od 15 dana od dana pravosnažnosti, pod prijetnjom izvršenja.</span>
</p>
<p class="p2"></p>
<p class="p2"></p>
<p class="p4">
<span>O b r a z l o ž e n j e</span>
</p>
<p class="p4"></p>
<p class="p2"></p>
<p class="p2">
<span>Optužnim predlogom Osnovnog državnog tužilaštva u Kt br. ... od 07.03.2012.godine, stavljeno je na teret okrivljenoj izvršenje krivičnog djela bliže opisanog u izreci presude. </span>
</p>
<p class="p2"></p>
<p class="p2">
<span>Okrivljenoj M. S. je sudjeno u odsustvu na osnovu rješenja ovog suda  Kv br... od 08.06.2012. godine.</span>
</p>
<p class="p2"></p>
<p class="p2">
<span>Okrivljena M. S. tokom postupka nije saslušana jer sud I nakon više pokušaja nije mogao obezbjediti prisustvo okrivljene. </span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušani su ovlašćeni predstavnik E. u Baru D. P. i svjedok Đ. V., pročitani su zapisnik E. u B.br. ... o kontroli mjernog mjesta od 28.07.2011.godine, izvod iz KE MUP Direkcija policije Policijska uprava za grad Beograd Uprava za analitiku Stp.pov. br. ... od 21.03.2012.godine za okrivljenu M.S. i dopis E. B. K br.  ...  od 19.12.2012. godine.</span>
</p>
<p class="p2"></p>
<p class="p2">
<span>Ovlašćeni predstavnik E. u Baru D. P. je u prethodnom postupku izjavila da su od zaposlenih radnika E. B. saznali da su prilikom kontrole potrošača u naselju Šušanj u Baru, utvrdili da je stambeni objekat vlasništvo S. M.priključen samovoljno, neovlašćeno na distributivnu mrežu bez prethodno pribavljene elektroenergetske saglasnosti za priključenje od E. B.. Provjerom u bazi podatka u E. B. utvrdjeno je da se S. M. ne nalazi u evidenciji legalnih potrošača, iako iz zapisnika o kontroli mjernog mjesta br. ... od 28.07.2011 godine, stoji da je prisutna S. M. pokazala kopiju elektroenergetske saglasnosti iz 2006 godine radnicima koji su vršili kontrolu. Uvidom u evidenciju utvrdjeno je da joj nije izdato rješenje o izdavanju elektroenergenske saglasnosti za priključenje na distributivnu mrežu. Takodje je izjavila da potrošač sve dok ne dobije rješenje o izdavanju elektroenergetske saglasnosti za priključenje, ne smije se samovoljno priključivati na distributivnu mrežu. Sama činjenica da je S. M. pokazala elektroenergetsku saglasnost koja datira iz 2006 godine, nije dovoljna, jer je rok važenja ove saglasnosti jedna godina, u kom roku ukoliko imalac saglasnosti ne podnese zahtjev za donošenje rješenja za priključenje na elektrodistributivnu mrežu gubi pravo, odnosno rok izdate saglasnosti ističe, pa samim tim ni navedeno rješenje o priključenju mu se ne može izdati. Na glavnom pretresu dana 13.12.2012. godine je izjavila se M.S. ne nalazi u bazi podataka kod E. u Baru, niti joj je ikada izdato rješenje o izdavanju elektroenergetske saglasnosti. Pridružila se krivičnom gonjenju, ali nije postavila imovinsko pravni zathjev. </span>
</p>
<p class="p2"></p>
<p class="p2">
<span>Svjedok Đ. V. je izjavio da se zbog proteka vremena ne sjeća svih detalja, ali u cjelosti potvrdjuje sadžinu zapisnika  o kontroli mjernog mjesta. Naime, tačno je da je 28.07.2007 godine bio u kontrolu kod potrošača M.S., čiji objekat se nalazi u naselju Šušanj... Kritične prilike izašao je  sam u kontrolu, na licu mjesta zatekao je potrošača  M.S., koja mu je potpisala zapisnik o kontroli mjernog mjesta i od koje je uzeo podatake. Identitet potrošača M.S. koju je zatekao na licu mjesta je utvrdio na osnovu lične karte i u zapisniku je upisao matični broj iste. Naime, dobio je nalog od E. kako bi evidentirao spisak potrošača koji su samovoljno  priključeni na električnu mrežu. Ne sjeća se zbog proteka vremena šta mu je tačno M.S. kritične prilike dala, ali mu je dala neku dokumentaciju i on je to zapisnički konstatovao. U cjelosti potvrdjuje sadržinu zapisnika, dakle, M. S. mu je uz zapisnik priložila i kopiju elektroenergetske saglasnosti, kao i uplatnicu onako kako je naveo u zapisnik. </span>
</p>
<p class="p2"></p>
<p class="p2">
<span>Iz zapisnika E. u B. br. ... o kontroli mjernog mjesta od 28.07.2011.godine proizilazi da je dana 28.07.2011. godine ovlašćeni  radnik E. B. Đ. V.  izvršio kontrolu mjernog mjesta  kod potrošača Sv. M. u .B....  Tom prilikom je konstatovao da je uzeto stanje na brojilu marke "Ei Niš" br...., radi obračuna utrošenih kWh na brojilu pošto se radi o potrošaču koji nije registrovan u E Bar  I ECG,te da je potrošač priložio kopiju elektroenergetske saglasnosti iz 2006.godine.Zapisnik je potpisan od strane E. B. Đ. V. i potrošača S. M.</span>
</p>
<p class="p2"></p>
<p class="p2">
<span>Iz izvoda iz KE  MUP Direkcija policije Policijska uprava za grad Beograd Uprava za analitiku Stp.pov. br. ... od 21.03.2012.godine za okrivljenu M.S.  utvrdjeno je da imenovana nije osudjivana.</span>
</p>
<p class="p2"></p>
<p class="p2">
<span>Iz dopisa E. B. K br. ... od 19.12.2012. godine proizilazi  da je M.S. dobila Rješenje o izdavanju elektroenergetske saglasnosti 2006.godine, koje predstavlja dokument koji je stranci potreban u postupku dobijanja građevinske dozvole. Tek nakon dobijanja građevinske dozvole od nadležnog Sekretarijata, stiču se uslovi da nakon podnošenja zahtjeva za priključenje  M.S. dobije rješenje o priključenju , nakon čega se može izvršiti priključenje.Međutim, u momentu kontrole mjernog mjesta 28.07.2011.godine, M.S. nije imala rješenje o saglasnosti za priključenje, a njen stambeni objekat je bio samovlasno neovlašćeno priključen na distributivnu mrežu, zbog čega je i podnijeta krivična prijava.</span>
</p>
<p class="p2"></p>
<p class="p2">
<span>Ocjenom izvedenih dokaza utvrđeno je da je okrivljena učinila krivično djelo koje joj je stavljeno na teret. U toku postupka je utvrđeno da je okrivljena M.S. samovlasno pribavila pravo korišćenja električne energije za koje smatra da joj pripada, na način što je svoj stambeni objekat koji se nalazi u  naselju Šušanj bb,Opština Bar, samovlasno preko brojila marke "Ei Niš" br....,  priključila na elektromrežu, iako prethodno nije pribavila saglasnost E.C.G. AD N. -E. u B.. Navedeno činjenično stanje utvrđeno je iz iskaza ovlašćenog predstavnika E. u B. D. . ,kao i iz iskaza svjedoka Dj. V. čiji iskaz je potvrđen sadržinom  zapisnika E. u B. br. ... o kontroli mjernog mjesta od 28.07.2011.godine.</span>
</p>
<p class="p2"></p>
<p class="p2">
<span>Naime, iz iskaza svjedoka Dj. V.,čiji iskaz je sud cjenio kao jasan, objektivan i uvjerljiv je utvrđeno da je dana 28.07.2011.godine kao radnik E. izvršio kontrolu mjernog mjesta potrošača M.S. , koje se nalazi u naselju Šušanj bb , Opština Bar, kojom prilikom je utvrdio da je objekat potrošača M.S. nelegalno priključen na niskonaponsku mrežu ,odnosno da se potrošač ne nalazi u bazi podataka E. B..Isti svjedok je pojasnio da je na licu mjesta zatekao potrošača  M.S., koja mu je potpisala zapisnik o kontroli mjernog mjesta i od koje je uzeo podatake,a identitet iste utvrdio  je na osnovu lične karte i u zapisniku je upisao matični broj iste.Iskaz svjedoka Dj. V. ,potvrđen je  sadržinom  zapisnika E. u B br. ... o kontroli mjernog mjesta od 28.07.2011.godine iz kog je utvrđeno da se brojilo marke "Ei Niš" br....,,koje se vodi  na  potrošača   M.S. ,ne nalazi u bazi podataka E.C.G. AD N. -E. u B.,a što je u konačnom u svom iskazu potvrdio I ovlašćeni predstavnik E. u B.D. P.,koji iskaz je sud takođe cjenio kao jasan, objektivan i uvjerljiv.Svjedok  Đ. V. je u svom iskazu nedvosmisleno potvrdio da je prilikom kontrole bila prisutna okrivljena M.S. koja mu je konkretnom prilikom dala matični broj i potpisala zapisnik,a što se potvrđuje i sadržinom zapisnika E. u B. o kontroli mjernog mjesta .Nadalje, iz dopisa E. B. K br. .od 19.12.2012. godine nesporno je utvrđeno da je M.S. dobila Rješenje o izdavanju elektroenergetske saglasnosti 2006.godine, koje riješenje predstavlja dokument koji je stranci potreban u postupku dobijanja građevinske dozvole,ali tek nakon dobijanja građevinske dozvole od nadležnog Sekretarijata, stiču se uslovi da nakon podnošenja zahtjeva za priključenje  M.S. dobije i rješenje o priključenju , i tek nakon toga se može izvršiti priključenje.Međutim, u momentu kontrole mjernog mjesta potrošača M.S. dana  28.07.2011.godine, ista nije imala rješenje o saglasnosti za priključenje, a njen stambeni objekat je bio samovlasno neovlašćeno priključen na distributivnu mrežu,a što je u konačanom u svom iskazu potvrdila i ovlašćeni predstavnik E. u B. D. P..Dakle,iz napred navedenog sud zaključuje da je nelogično  da je bilo ko drugi bez znanja okrivljene, njenu kuću priključio na elektro mrežu, svjestan da na taj način čini krivično djelo. Jedino lice koje je imalo interes da predmetni stambeni objekat  priključi na elektromrežu, svjestan da ne ispunjava uslove za to, bila je okrivljena, iz kojih razloga je utvrđeno da je okrivljena učinila krivično djelo.   </span>
</p>
<p class="p2"></p>
<p class="p2">
<span>Okrivljena  je postupala suprotno čl. 141 st.1.Zakona o energetici ("Službeni List Crne Gore" 28/10), kojom je propisano da  priključenje objekta na prenosni ili distributivni sistem električne energije ili gasa vrši se na osnovu saglasnosti za priključenje koju izdaje operator prenosnog ili distributivnog sistema.Okrivljena nije imala saglasnost za priključenje izdato od strane oštećenog preduzeća, već je to pravo samovlasno pribavila.</span>
</p>
<p class="p2"></p>
<p class="p2">
<span>Okrivljena je ostvarila objektivna obilježja krivičnog djela samovlašće, jer je samovlasno pribavila pravo koje je smatrala da joj pripada, jer je smatrala da joj pripada pravo da svoj stambeni objekat priključi na elektrodistributivnu mrežu, radi dobijanja električne energije, preko brojila marke "Ei Niš" br.....Činjenica da je okrivljena 2006.godine dobila elektroenergetsku saglasnost nakon čega je u roku  važenja ove saglasnosti morala podnjenti i zahtjev za donošenje rješenja za priključenje na elektrodistributivnu mrežu, nakon čega bi se donjelo rješenje o priključenju ukoliko postoje uslovi za priključenja ,ukazuju na zaključak suda da je okrivljena  krivično djelo učinila sa direktnim umišljajem jer je bila svjesna da joj nije izadato rješenje za priključenje njenog objekta na elektromrežu,odnosno bila je svjesna svjesna da nema elektroenergetsku saglasnost da stambeni objekat priključi na niskonaponsku mrežu i da pravo koje smatra da joj pripada pribavlja samovlasno.</span>
</p>
<p class="p2"></p>
<p class="p2">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani  okrivljene cijenjene su lične prilike obzirom da se radi  o osobi u zrelim godinama,jer je ista rođena ... godine.Otežavajućih okolnosti nije bilo. Imajući u vidu navedenu olakšavajuću okolnosti a u nedostatku otežavajućih okolnosti, ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude prema okrivljenoj u potpunosti postići svrha izricanja uslovne osude i na taj način dovoljno uticati da u buduće ne vrši krivična djela.</span>
</p>
<p class="p2"></p>
<p class="p2"></p>
<p class="p2">
<span>Kako ovlašćeni predstavnik oštećene E. u B. D. P.  nije  postavila imovinsko pravni zahtjev,to  sud o istom nije ni odlučivao .</span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 229 ZKP-a. Dosudjeni iznos se odnosi na troškove branioca po službenoj dužnosti adv.  D. Du. u iznosu od 131,25 eura ,kao I troškove za rad suda koji su određeni prema trajanju, složenosti krivičnog postupka i imovinskim prilikama okrivljene.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p2"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 21 .02.2013. godine</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span> ZAPISNIČAR,				                                              S U D I J A</span>
</p>
<p class="p2">
<span>Amira Nikičić 							        Ljiljana Joković </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA:Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>8 (osam) dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2">
<span>DNA:</span>
</p>
<p class="p2">
<span>- 1 x ODT,</span>
</p>
<p class="p2">
<span>- 1 x okrivljenoj na oglasnoj tabli,</span>
</p>
<p class="p2">
<span>- 1 x  braniocu adv. D.D. </span>
</p>
<p class="p2">
<span>- 1 x E. u B. nakon pravosnažnosti,</span>
</p>
<p class="p2">
<span>u spise</span>
</p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.25in;}
.s1{font-weight:bold;}
.s2{color:black;}
.s3{font-size:13pt;}
.s4{font-size:13pt;font-weight:bold;}
.s5{font-size:12pt;}
.s6{color:red;}
.s7{font-family:Courier New;}
.s8{font-family:Arial;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-align:justify;hyphenate:auto;font-family:Times New Roman;font-size:12pt;}
.p8{text-indent:0.475in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.475in;text-align:start;hyphenate:auto;font-family:Times New Roman;font-size:12pt;}
.p10{text-indent:0.5in;text-align:start;hyphenate:auto;font-family:Times New Roman;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">      K.br. 310/11</span>
</p>
<p class="p2"></p>
<p class="p2">
<span>                                                    </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p4">
<span class="s1">         U IME CRNE GORE</span>
</p>
<p class="p2"></p>
<p class="p5">
<span class="s1">     	</span>
</p>
<p class="p6">
<span class="s1"> OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom F. R., u krivičnom predmetu okrivljenog </span><span class="s1">K. N.</span><span>, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 311/11 od 11.10.2011. godine, nakon održanog glavnog javnog pretresa u prisustvu savjetnika Osnovnog državnog tužioca u Baru C.A., a u odsustvu okrivljenog, dana 18.01.2012. godine donio je i javno objavio</span>
</p>
<p class="p2">
<span>   </span>
</p>
<p class="p4"></p>
<p class="p4">
<span class="s1">PRESUDU</span>
</p>
<p class="p2">
<span>	</span>
</p>
<p class="p7">
<span>	</span>
</p>
<p class="p6">
<span>Okrivljeni </span><span class="s1">K. N.</span><span>, JMBG ..., od oca T. i majke Lj., rođene M.,  rođen ... godine u B., stalno nastanjen u Č., Opština Bar, državljanin Srbije, penzioner, otac dvoje punoljetne djece, lošeg imovnog stanja, neosuđivan,  </span>
</p>
<p class="p5"></p>
<p class="p4">
<span class="s1">K  r  i  v    j  e :</span>
</p>
<p class="p2"></p>
<p class="p8">
<span class="s2">Što je,</span>
</p>
<p class="p8"></p>
<p class="p8">
<span>Dana 01.07.2011. godine oko 06,30 časova, na lokalnom putu Mišići-Čanj, u naselju Čanj, Opština Bar, upravljajući u saobraćaju putničkim vozilom marke „Mercedes” reg. oznaka ..., ne pridržavajući se saobraćajnih propisa, ugrozio saobraćaj i doveo u opasnost život oštećene K. S., olako držeći da do posledice neće doći, na način što protivno odredbama čl.31 st. 1. i čl. 42 st. 1 Zakona o bezbjednosti saobraćaja na putevima (SL list RCG br.72/05), brzinu kretanja vozila nije prilagodio okolnostima, karakteristikama i stanju puta, atmosferskim prilikama, usled čega je krećući se brzinom od oko 68 km/h na mjestu na kome je prilagođena brzina iznosila do 55 km/h, prilikom savlađivanja kritičnog poteza puta koji se prostire u obliku desne krivine, u smjeru kretanja, a u fazi mimoilaženja sa putničkim vozilom marke „VW Pasat” reg. oznaka ... i to u trenutku kada je prostorna udaljenost između vozila bila kritična, vozilom zahvatio prostor lijeve kolovozne trake, i u pokušaju izbjegavanja nezgode, preduzeo je intezivno kočenje i skretanje vozila na desno, usled čega nije uspio vratiti vozilo na desnu stranu kolovoza, već je došlo do nalijetanja prednje lijeve bočne strane ovog vozila na bočnu zadnju lijevu stranu vozila marke „VW Pasat” na prostoru lijeve kolovozne trake, smjera kretanja vozila marke „Mercedes”, nakon čega se vozilo „Mercedes” nije zaustavilo, već je izletjelo preko desne ivice puta, u smjeru kretanja, a nakon toga se prevrnulo niz kosinu terena, kojom prilikom je K. S., koja se nalazila kao saputnik u vozilu „Mercedes” zadobila laku tjelesnu povredu u vidu krvnog podliva kože u desnoj polovini čeonog predjela i manje oguljotine kože u predjelu lijevog koljena,</span>
</p>
<p class="p9"></p>
<p class="p9">
<span>- </span><span class="s3">čime je učinio krivično djelo - </span><span class="s4">ugrožavanje javnog saobraćaja iz čl.339 st. 3 u vezi st. 1. Krivičnog zakonika. </span>
</p>
<p class="p2"></p>
<p class="p5">
<span class="s2">             P</span><span>a mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p class="p2">
<span>      </span>
</p>
<p class="p4"></p>
<p class="p4">
<span class="s1">USLOVNU OSUDU</span>
</p>
<p class="p2">
<span>        </span>
</p>
<p class="p5">
<span>          </span>
</p>
<p class="p6">
<span> Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od  1 (jedne) godine, od dana pravosnažnosti, ne učini novo krivično djelo.</span>
</p>
<p class="p5"></p>
<p class="p10">
<span>Okrivljeni je dužan da plati troškove krivičnog postupka u iznosu od 280,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p2"></p>
<p class="p4"></p>
<p class="p4">
<span class="s1">O b r a z l o ž e n j e</span>
</p>
<p class="p2"></p>
<p class="p5">
<span>        	</span>
</p>
<p class="p6">
<span>Optužnim predlogom Osnovnog državnog tužilaštva u Baru Kt.br. 311/11 od 11.10.2011. godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p5"></p>
<p class="p6">
<span class="s2">Glavni pretres je održan u odsustvu okrivljenog koji se nije odazvao uredno primljenom pozivu, niti je svoj izostanak opravdao, a njegovo prisustvo nije nužno, a  na osnovu čl.457 Zakonika o krivičnom postupku.</span>
</p>
<p class="p6"></p>
<p class="p6">
<span class="s2">Okrivljeni je u svojoj odbrani izjavio da se </span><span>dana 1.7.2011.godine u jutarnjim satima kretao lokalnim putem  Čanj – Mišići, u pravcu Mišići, vozilom marke „Mercedes” reg. oznake .... Sa njim u vozilu se nalazila njegova supruga K. S. na mjestu suvozača. Kretao se uzbrdo, brzinom kretanja od 40, najviše 45 km/h. Prethodno je padala kiša, kolovoz je bio klizav i on se u jednom trenutku  našao ispred jedne krivine koja se prostire u obliku latiničnog slova S. U pokušaju da savlada ovu krivinu on je zaista  prednjim lijevim točkom malo prešao središnju liniju  i to oko 0,5 m, u kom trenutku je iz suprotnog smjera naišlo vozilo marke „Passat” kojim je upravljao Đ. D., koji je „oštro“ vozio, a vidio je da je imao putnike u vozilu  i u trenutku mu se učinilo da je nešto razgovarao sa putnicima.  On se u trenutku nailaska na lice mjesta lijevim točkovima kretao po lijevoj središnjoj liniji a samim tim neki istureni djelovi lijeve strane njegovog vozila bili su na njegovoj traci i tada je  skinuo nogu sa gasa, maksimalno okrenuo upravljač udesno, nije kočio jer je znao da bi to dovelo do nekontrolisanog kretanja, međutim, i pored preduzetih radnji oni su  se okrznuli zadnjim lijevim djelom vozila, on je vozilom nastavio da se kreće van kolovoza, sletio je u jedan potok i nakon okretanja vozilo se zaustavilo na krov. U nezgodi je  izgubio svijest i misli da je to trajalo oko 5 minuta i zadobio je tjelesne povrede u predjelu oko lijevog ramena, vratnog pršljena, a kada je došao kući vidio je da je imao jedan hematom iznad lijevog uva. Njegova supruga je u nezgodi zadobila ogrebotinu na koljenu i glavi. Dakle, nije tačno da je kontakt ostvario svojim prednjim dijelom jer bi to značilo da se radi o direktan sudar i posledice bi bile veoma teške, a to dokazuje činjenica da je vozilom skrenuo sa puta, jer da je došlo do direktnog kontakta vozilo bi se zadržalo na kolovozu. Napominje da su on i drugi učesnik u saobraćaju kontakt ostvarili na jednoj manjoj pravini, nakon što je savladao krivinu koja se prostire udesno, a drugi učesnik krivinu koja se prostire ulijevo. Kolovoz je bio podijeljen punom središnjom linijom. Drugi učesnik u nezgodi je nakon kontakta nastavio kretanje  i nije se ni zaustavio.</span>
</p>
<p class="p5"></p>
<p class="p6">
<span>U dokaznom postupku saslušan je svjedok oštećena K. S., svjedok Đ. D., pročitani su </span><span class="s2">zapisnik o uviđaju saobraćajne nezgode UP PJ Bar br. 201/2011 od 01.07.2011. godine, zapisnik o ispitivanju vozača da li ima alkohola u organizmu UP PJ Bar od 01.07.2011. godine na ime Đ. D., zapisnik o ispitivanju vozača da li ima alkohola u organizmu UP PJ Bar od 01.07.2011. godine na ime  K. N., izvještaj ljekara specijaliste Opšte bolnice Bar broj protokola 6339 na ime K. N. od 01.07.2011.godine,  izvještaj ljekara specijaliste Opšte bolnice Bar broj protokola 6347 na ime K. N. od 01.07.2011. godine, izvještaj ljekara specijaliste Opšte bolnice Bar broj protokola 6340 na ime K. S. od 01.07.2011.godine, izvještaj ljekara specijaliste Opšte bolnice Bar broj protokola 6346 na ime K. S. od 01.07.2011.  godine, nalaz i mišljenje sudskog vještaka medicinske struke K. N. od 09.08.2011. godine, nalaz i mišljenje sudskog vještaka saobraćajne struke M. Š. od oktobra 2011. godine, izvod iz kaznene evidencije na ime okrivljenog MUP PU Beograd br. 235.2.1/23139/11 od 14.11.2011. godine i izvršen je uvid u skicu lica mjesta saobraćajne nezgode UP PJ Bar. </span>
</p>
<p class="p6"></p>
<p class="p6">
<span>Svjedok oštećena </span><span class="s1">K. S.</span><span> je izjavila da se dana 1.7.2011.godine nalazila  u vozilu marke „Mercedes” reg. oznake ... kojim je upravljao njen suprug K. N. i to na mjestu suvozača. Kretali su se lokalnim putem Čanj- Mišići, u pravcu Mišića. Kolovoz je bio mokar i klizav zbog kiše koja je padala a da bi došli do Mišića morali su da se kreću uzbrdo, tako da je brzina kretanja vozila njenog supruga bila prilagođena iako se ne može izjasniti o tačnoj brzini .U jednom trenutku je primijetila da iz suprotnog smjera nailazi jedno vozilo koje se dosta brzo kretalo i  očekivala je  da će to vozilo uspjeti da prođe pored njihovog vozila na svojoj traci, međutim, na sredini kolovoza došlo je do jednog udara, oni su nastavili kretanje i ona je tada očekivala da će se vozilo zaustaviti  , ali vozilo je nastavilo da se kreće i  nadala se da će se vozilo zaustaviti na točkovima, što se nije dogodilo, jer kada se vozilo konačno zaustavilo, zaustavilo se na krovu. Njen  suprug je u ovoj nezgodi izgubio svijest, a ona je zadobila jednu povredu na čelu iznad desnog oka i jednu povredu u predjelu desnog koljena. Kontakt između njihovog i vozila drugog učesnika ostvaren je zadnjim lijevim djelovima. Ne pridružuje se krivičnom gonjenju i ne postavlja imovinsko pravni zahtjev.</span>
</p>
<p class="p6"></p>
<p class="p6">
<span>Svjedok </span><span class="s1">Đ. D.</span><span> je izjavio da se  dana 1.7.2011.godine oko 06,30 časova  kretao lokalnim putem Mišići-Čanj, u pravcu naselja Čanj, svojim vozilom marke “Passat”, reg. oznake ... Na licu mjesta kolovoz se prostire u obliku nizbrdice, postoji više krivina, tog jutra je padala kiša i sve su to okolnosti koje su uticale da brzina kretanja njegovog vozila bude veoma mala. On  poznaje taj dio puta, poznato mu je da se, prilikom svake kiše, zbog klizavog kolovoza, na ovoj dionici puta dešavaju  saobraćajne nezgode i zbog toga je vozio sa posebnom opreznošću. Kada je došao ispod kafane Č.,  prošao  je jednu krivinu udesno koja je nepregledna, nakon toga dolazi se na jedan pravac i to kraći pravac iza koga se nalazi jedna krivina ulijevo gledano u pravcu njegovog kretanja i u trenutku kada je bio na ovoj maloj pravini on se kretao svojom desnom trakom kada je vidio da je iz ove krivine izašlo jedno vozilo koje se kretalo lijevo, desno i tada je shvatio da je vozač izgubio kontrolu nad vozilom. Vozilo je jednim svojim dijelom prešlo na njegovu traku, on je svoje vozilo usmjerio što je više mogao udesno, jer se iza desne ivice kolovoza nalazi zemljano brdo i nakon toga ovo vozilo je skrenulo udesno i napustilo kolovoz i sletjelo u jedan potok koji se nalazi pored puta.  On je odmah zaustavio svoje vozilo, pozvao je hitnu pomoć, sišao je u taj potok, pomogao je jednoj ženskoj osobi koja se nalazila u vozilu na mjestu suvozača da izađe iz vozila. Da precizira svoj iskaz misli da se ova osoba nalazila na mjestu suvozača jer mu je ona bila bliža kada je prišao vozilu sa desne strane.  On je  ovu žensku osobu odveo na put, nakon toga zaustavilo se jedno vozilo, misli da su tablice bile iz V. b. Iz vozila je izašao jedan momak koji je sa njim sišao do potoka, u kom trenutku je iz oštećenog vozila počeo da se vidi dim, ovaj momak se njemu predstavio kao lice koje radi u nekoj službi spasavanja. Isključio je kontakt u vozilu, a on je  u međuvremenu pošao do svog vozila da donese protivpožarni aparat, ali kada je sišao, vidio je da ovo vozilo više ne dimi, ovaj momak je pomogao vozaču da izađe na put. Vozač je mogao da se kreće. U tom trenutku došla je Hitna pomoć i policija koja je izvršila uviđaj, a njegovo vozilo je sve vrijeme bilo na licu mjesta, na istom mjestu na kome se i zaustavilo nakon nezgode. Upoznat sa odbranom okrivljenog da je nakon nezgode nastavio da se kreće bez zaustavljanja, izjavio je  da je ta odbrana potpuno neosnovana jer je opisao šta je sve uradio, a osim toga smatra da je i najzaslužniji što nije došlo do zapaljenja tog vozila čime su spriječene mnogo teže posledice. Želi da navede i to da  nijednim dijelom svog vozila nije prelazio na suprotnu traku i da  se kretao pravcem koji je vidljiv i na skici lica mjesta i dok  se cijelim svojim dijelom nalazio na svojoj traci drugi vozač je prešao na njegovu traku i okrznuo zadnji lijevi dio njegovog vozila.</span>
</p>
<p class="p6"></p>
<p class="p6">
<span>Iz z</span><span class="s2">apisnika o uviđaju saobraćajne nezgode UP PJ Bar br.201/2011 od 01.07.2011.godine je utvrđeno </span><span>vrijeme i mjesto saobraćajne nezgode, vozila i učesnici u saobraćajnoj nezgodi, opis lica mjesta, povrijeđena lica i oštećenja na vozilima.</span>
</p>
<p class="p6">
<span> </span>
</p>
<p class="p6">
<span class="s2">Iz zapisnika o ispitivanju vozača da li ima alkohola u organizmu UP PJ Bar od 01.07.2011.godine na ime  Đ. D. je utvrđeno da je bio u trijeznom stanju.</span>
</p>
<p class="p6"></p>
<p class="p6">
<span class="s2">Iz zapisnika o ispitivanju vozača da li ima alkohola u organizmu UP PJ Bar od 01.07.2011.godine na ime  K. N. je utvrđeno da je okrivljeni bio u trijeznom stanju.</span>
</p>
<p class="p6"></p>
<p class="p6">
<span class="s2">Iz izvještaja ljekara specijaliste Opšte bolnice Bar broj protokola 6339 na ime K. N. od 01.07.2011.godine i  izvještaja ljekara specijaliste Opšte bolnice Bar broj protokola 6347 na ime K. N. od 01.07.2011.godine je utvrđeno koje povrede je zadobio okrivljeni.</span>
</p>
<p class="p6"></p>
<p class="p6">
<span class="s2">Iz izvještaja ljekara specijaliste Opšte bolnice Bar broj protokola 6340 na ime K. Stane od 01.07.2011.godine i  izvještaja ljekara specijaliste Opšte bolnice Bar broj protokola 6346 na ime K. S. od 01.07.2011.godine je utvrđeno koje je povrede zadobila oštećena.</span>
</p>
<p class="p6"></p>
<p class="p6">
<span class="s2">Iz nalaza i mišljenja sudskog vještaka medicinske struke K. N. od 09.08.2011.godine je utvrđeno da je K. S. u saobraćajnoj nezgodi koja se dogodila dana 01.07.2011.godine zadobila </span><span>krvni podliv kože u desnoj polovini čeonog predjela i manje oguljotine kože u predjelu lijevog koljena. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu i nastale su uslijed udara K. S. o tupo-tvrde predmete u unutrašnjosti putničkog motornog vozila u kojem se imenovana nalazila, a koji su se nalazili ispred nje.</span>
</p>
<p class="p6"></p>
<p class="p6">
<span class="s2">Iz  nalaza i mišljenja sudskog vještaka saobraćajne struke M. Š. od oktobra 2011.godine je utvrđeno da je d</span><span class="s5">o </span><span>ove nezgode  došlo usled propusta u vožnji od strane vozača putničkog motornog vozila marke „Mercedes” reg. oznake .. . Ovo se ogleda u tome što isti nije prilagodio brzinu kretanja vozila uslovima saobraćaja : liniji prostiranja (zakrivljenosti puta) i klizavosti kolovoza ,usled čega je prilikom savlađivanja kritičnog poteza puta koji se prostire u obliku desne krivine, u smjeru kretanja, a u fazi mimoilaženja sa putničkim vozilom marke „VW Passat” reg. oznake ... i to u trenutku kada je prostorna udaljenost između vozila bila kritična vozilom je zahvatio prostor lijeve kolovozne trake, i u pokušaju izbjegavanja nezgode, preduzeo je intezivno kočenje i skretanje vozila na desno. Nije uspio vratiti vozilo na desnu stranu kolovoza, već je došlo do nalijetanja prednje lijeve bočne strane ovog vozila na bočnu zadnju lijevu stranu putničkog vozila marke „VW Passat” reg. oznake .. . na prostoru lijeve kolovozne trake smjera kretanja vozila marke „Mercedes”. Nakon ovog kontakta vozač vozila marke „Mercedes” nije uspio zaustaviti vozilo, već je došlo do izlijetanja vozila  preko desne ivice puta, u  smjeru kretanja, a nakon toga nastupilo je obrušavanje i prevrtanje vozila niz kosinu terena do konačnog zaustavljanja, kojom prilikom je K. S., koja se nalazila kao saputnik u vozilu marke „Mercedes”, zadobila laku tjelesnu povredu.</span>
</p>
<p class="p5"></p>
<p class="p6">
<span class="s2">Iz izvoda iz kaznene evidencije na ime okrivljenog MUP PU Beograd br.235.2.1/23139/11 od 14.11.2011.godine je utvrđeno da okrivljeni nije osuđivan.</span>
</p>
<p class="p6"></p>
<p class="p6">
<span class="s2">Uvidom u skicu lica mjesta saobraćajne nezgode UP PJ Bar je utvrđen izgled lica mjesta i položaj vozila nakon saobraćajne nezgode.</span>
</p>
<p class="p6"></p>
<p class="p6">
<span>Ocjenom izvedenih dokaza  utvrđeno je da je okrivljeni učinio krivično djelo koje mu je stavljeno na teret. Utvrđeno je da je okrivljeni K. N. dana 01.07.2011.godine, oko 6.30 h, upravljao pmv marke „Mercedes” reg. oznaka .. . i kretao se lokalnim putem Mišići-Čanj, u pravcu Mišića. Okrivljeni nije brzinu kretanja vozila prilagodio okolnostima, karakteristikama i stanju puta, atmosferskim prilikama, krećući se brzinom od oko 68 km/h na mjestu na kome je prilagođena brzina iznosila do 55 km/h, usled čega je prilikom savlađivanja kritičnog poteza puta koji se prostire u obliku desne krivine, u smjeru kretanja, a u fazi mimoilaženja sa putničkim vozilom marke „VW Pasat” reg. oznaka ... kojim je upravljao Đ. D., i koji se kretao iz pravca Mišića u pravcu Čanja, zahvatio prostor lijeve kolovozne trake kojom se kretao Đ. U pokušaju da izbjegne nezgodu preduzeo je kočenje i skretanje vozila udesno, a kako vozilo nije uspio vratiti na desnu kolovoznu traku kojom se kretao, došlo je do fizičkog kontakta prednje lijeve bočne strane vozila kojim je upravljao sa bočnom zadnjom lijevom stranom vozila kojim je upravljao oštećeni, na prostoru lijeve kolovozne trake kojom se kretao Đ. Nakon kontakta, vozilo „Mercedes” se nije zaustavilo, već je izletjelo preko desne ivice puta, u smjeru kretanja, a nakon toga se prevrnulo niz kosinu terena, kojom prilikom je K. S., koja se nalazila kao saputnik u vozilu „Mercedes” zadobila laku tjelesnu povredu. Povrede oštećene K. S. su detaljno opisane u nalazu i mišljenju vještaka medicinske struke, koji je sud u cjelosti prihvatio kao stručan, jasan i objektivan.</span>
</p>
<p class="p6"></p>
<p class="p6">
<span> Okrivljeni je prouzrokovao saobraćajnu nezgodu jer se nije pridržavao člana 31 st.1 Zakona o bezbjednosti saobraćaja na putevima kojim je propisano da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi. Okrivljeni prilikom kretanja vozilom nije imao u vidu zakrivljenost puta, da je kolovoz mokar i klizav usled kiše koja je padala, kretao se brzinom od oko 68 km/h na mjestu na kome je prilagođena brzina iznosila do 55 km/h. Nesporno je tokom postupka utvrđeno, a što proizilazi iz zapisnika o uviđaju sa skicom lica mjesta, nalaza i mišljenja vještaka saobraćajne struke, iskaza okrivljenog i iskaza svjedoka Đ., da je okrivljeni u fazi mimoilaženja  sa vozilom Đ., zahvatio prostor lijeve kolovozne trake kojom se kretao Đ. Okrivljeni je naveo da je u pokušaju da savlada krivinu prešao središnju liniju prednjim lijevim točkom oko 0,5 m, a svjedok Đ. je takođe naveo da je vozilo okrivljenog jednim dijelom prešlo na njegovu kolovoznu traku. U postupku nisu dokazani navodi iz odbrane okrivljenog da su se i neki istureni djelovi vozila svjedoka Đ. D. zbog kretanja lijevim točkovima po središnjoj liniji nalazili na njegovoj traci. Okrivljeni je lijevim točkovima svog vozila prešao na dio kolovoza namijenjen za kretanje vozila iz suprotnog smjera. Da su tačni navodi odbrane okrivljenog ne bi došlo do kontakta djelova vozila koji su oštećeni u nezgodi već do kontakta prednjih djelova vozila. Takođe nije dokazano da je Đ. D. nakon saobraćajne nezgode nastavio kretanje ne zaustavljajući se na licu mjesta jer je iz iskaza svjedoka Đ. utvrđeno da je svjedok pomogao okrivljenom i njegovoj supruzi nakon saobraćajne nezgode, a iz zapisnika o uviđaju i skice lica mjesta utvrđeno je da su se svjedok Đ. i njegovo vozilo nalazili na licu mjesta u vrijeme vršenja uviđaja. I iz nalaza vještaka saobraćajne struke, koji je sud cijenio kao jasan, precizan i zasnovan na pravilima struke, utvrđuje se da okrivljeni nije prilagodio brzinu kretanja vozila uslovima saobraćaja : liniji prostiranja (zakrivljenosti puta) i klizavosti kolovoza, usled čega je prilikom savlađivanja kritičnog poteza puta koji se prostire u obliku desne krivine, u smjeru kretanja, a u fazi mimoilaženja sa pmv „VW Passat” i to u trenutku kada je prostorna udaljenost između vozila bila kritična vozilom zahvatio prostor lijeve kolovozne trake. Postupajući na navedeni način proizilazi i da se okrivljeni nije pridržavao ni člana 42 st.1 Zakona o bezbjednosti saobraćaja na putevima kojim je propisano da je prilikom mimoilaženja vozač dužan da sa svoje lijeve strane ostavi dovoljno rastojanja između svog vozila i vozila sa kojim se mimoilazi, a po potrebi, i da svoje vozilo pomjeri ka desnoj ivici kolovoza. Prema tome, okrivljeni je bio dužan da brzinu svog vozila prilagodi stanju na putu i da u fazi mimoilaženja ostavi dovoljno rastojanja između svog vozila i vozila sa kojim se mimoilazi, a u ovom slučaju je postupio suprotno navedenim zakonskim obavezama, pa je postupajući na navedeni način ostvario uzrok ove saobraćajne nezgode.</span>
</p>
<p class="p6"></p>
<p class="p6">
<span>Okrivljeni je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na krivično djelo​ ugrožavanje javnog saobraćaja iz čl. 339 st. 3 u vezi st. 1 Krivičnog zakonika, optuženi je postupao sa svjesnim nehatom. </span>
</p>
<p class="p5">
<span class="s6">      	</span>
</p>
<p class="p6">
<span>Sud je precizirao optužni predlog navodeći da se okrivljeni kretao brzinom od oko 68 km/h na mjestu na kome je prilagođena brzina iznosila do 55 km/h, jer bi izreka presude u kojoj bi bilo navedeno da se okrivljeni kretao neprilagođenom brzinom bez navođenja brzine kretanja vozila i brzine koja je bila prilagođena, bila nerazumljiva. Ocijenjeno je da se navedenim preciziranjem ne narušava identitet optužnog predloga i presude.   </span>
</p>
<p class="p6"></p>
<p class="p6">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike okrivljenog jer je osoba u ozbiljnim godinama, penzioner, porodične prilike jer je oženjen i otac dvoje punoljetne djece, da se oštećena, koja je supruga okrivljenog nije pridružila krivičnom gonjenju i raniji život jer nije osuđivan.</span><span class="s7"> </span><span>Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela. </span>
</p>
<p class="p5">
<span class="s6">	</span>
</p>
<p class="p6">
<span>Kako oštećena nije postavila imovinsko pravni zahtjev sud o istom nije odlučivao.</span>
</p>
<p class="p5"></p>
<p class="p6">
<span> Odluka o troškovima zasniva se na odredbi čl.</span><span class="s8"> </span><span>229 Zakonika o krivičnom postupku. Dosuđeni iznos se odnosi na plaćanje nalaza i mišljenja vještaka saobraćajne struke u iznosu od 104,50 €, nalaza i mišljenja vještaka medicinske struke u ukupnom iznosu od 121,00 € i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p5"></p>
<p class="p6">
<span>Na osnovu izloženog odlučeno je kao u izreci presude</span>
</p>
<p class="p5"></p>
<p class="p4">
<span class="s1">OSNOVNI SUD U BARU</span>
</p>
<p class="p4">
<span class="s1">Dana 18.01.2012. godine</span>
</p>
<p class="p4"></p>
<p class="p2"></p>
<p class="p2"></p>
<p class="p2">
<span class="s1">        Zapisničar					       		             S U D I J A</span>
</p>
<p class="p2">
<span class="s1">					</span>
</p>
<p class="p2">
<span class="s1">    F. R.			               		                                        G. Š.</span>
</p>
<p class="p2"></p>
<p class="p2"></p>
<p class="p2">
<span>					                               </span>
</p>
<p class="p2">
<span class="s1">PRAVNA POUKA:</span><span> Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>8 dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka</span><span class="s6">.</span>
</p>
<p class="p2"></p>
<p class="p2">
<span class="s6">   </span>
</p>
<p class="p2">
<span>DN-a:  -1 x spisi</span>
</p>
<p class="p2">
<span>            -1 x okrivljenom </span>
</p>
<p class="p2">
<span>            -1 x ODT Bar  </span>
</p>
<p class="p2"></p>
<p class="p2"></p>
<p class="p2"></p>
<p class="p3"></p>


</body>
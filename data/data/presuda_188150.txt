<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:14pt;}
.p2{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:14pt;}
.p3{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:14pt;}
.p4{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:14pt;}
.p5{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{color:black;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>K.br.300/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane kao zapisničara, u krivičnom predmetu protiv okrivljenih K. R. i O. A. koji su kao saizvršioci izvršili krivično djelo krađa iz čl.239 st.1 u vezi čl.23 st.2 Krivičnog zakonika Crne Gore, odlučujući po optužnom predlogu ODT-a u Podgorici Kt.br.1201/11 od 12.03.2012.godine (izmijenjenog na glavnom pretresu) koji je zastupala savjetnik ODT-a u Podgorici, J. J., nakon održanog glavnog i javnog pretresa dana 10.07.2013.godine, u prisustvu zastupnika optužbe, okrivljenog O. A. i ovlašćenog predstavnika oštećenog DOO „K.“, B. B., a u odsustvu okrivljenog K. R., izrekao je i istog dana javno objavio</span>
</p>
<p class="p4"></p>
<p class="p2">
<span>PRESUDU</span>
</p>
<p class="p4">
<span>Okrivljeni: </span>
</p>
<p class="p4"></p>
<p class="p4">
<span>1.  K. R., od oca Z. i majke B., rođene R., rođenog ....godine u P., sa prebivalištem u mjestu rođenja, ulica V. M. P. br...., neoženjen, lošeg imovnog stanja, neosuđivan,</span>
</p>
<p class="p4"></p>
<p class="p4">
<span>2.   O. A., od oca B. i majke N., rođene A., rođenog ....godine u P., sa prebivalištem u mjestu rođenja, ul. Š. b. br...., neoženjen, lošeg imovnog stanja, neosuđivan,</span>
</p>
<p class="p4"></p>
<p class="p2">
<span>KRIVI SU</span>
</p>
<p class="p3">
<span>Zato što su:</span>
</p>
<p class="p3"></p>
<p class="p4">
<span>Dana 23.07.2011.godine, oko 22 časova u ul. V. V., u P., svjesni svog djela čije su izvršenje htjeli znajući da je njihovo djelo zabranjeno, zajedno i po prethodnom dogovoru, tuđu pokretnu stvar oduzeli drugom u namjeri da njenim prisvajanjem sebi pribave protivpravnu imovnisku korist, na način što su iskoristili nepažnju fizičkog obezbeđenja i sa gradilišta privrednog društva „K.“ DOO oduzeli i prisvojili 16 metalnih podupirača, vlasništvo oštećenog privrednog društva, ukupne vrijednosti 253,33 €,</span>
</p>
<p class="p4"></p>
<p class="p3">
<span>-čime su kao saizvršioci izvršili krivično djelo krađa iz čl.239 st.1 Krivičnog Zakonika u vezi čl.23 st.2 Krivičnog Zakonika.</span>
</p>
<p class="p3"></p>
<p class="p4">
<span>- Pa sud okrivljenim primjenom citiranih zakonskih propisa te čl.3, 4, 5, 13, 15, 32, 42, 52, 53 i 54 Krivičnog zakonika te čl. 226, 229 i 374 Zakonika o krivičnom postupku, i z r i č e:</span>
</p>
<p class="p4"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p4">
<span>Kojom im prethodno utvrđuje kaznu zatvora u trajanju od po 30 (trideset) dana i istovremeno određuje da se utvrđene kazne neće izvršiti ukoliko okrivljeni u roku od 1 (jedne) godine po pravosnažnosti presude ne izvrše nova krivična djela.</span>
</p>
<p class="p4"></p>
<p class="p4">
<span>Obavezuju se okrivljeni da ovom sudu na ime troškova postupka solidarno uplate novčani iznos od 82,50 €, kao i 30,00 € na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p4">
<span>Optužnim predlogom Osnovnog državnog tužilaštva u Podgorici Kt.br.1201/11 od 12.03.2012.godine, okrivljenim K. R. i O. A. je stavljeno na teret da su izvršili krivično djelo krađa iz čl.239 st.1 Krivičnog zakonika u vezi čl.23 st.2 Krivičnog zakonika Crne Gore. Prije davanja završne riječi, zastupnik optužbe je izmijenila činjenični opis dispozitiva optužnog predloga na način kao u izreci presude. U konačnom, zastupnik optužbe je u cjelosti ostala pri izmijenjenom optužnom predlogu i predložila sudu da okrivljene oglasi krivim i osudi po Zakonu.</span>
</p>
<p class="p4"></p>
<p class="p4">
<span>Sud je shodno čl.457 Zakonika o krivičnom postupku donio rešenje da se glavni pretres održi bez prisustva okrivljenog K. R.  koje je ranije saslušan, a isti je uredno obaviješten, a po ocjeni ovog suda njegovo prisustvo nije bilo nužno, te je pročitan njegov iskaz sa zapisnika u prethodnom postupku Kri.br.11/953  od 20.02.2012.godine, u kojem je u bitnom istakao da je dana 24.07.2011.godine, šetajući sa svojim pobratimom A. O. primijetio da se na gradilištu firme „K.“ u blizini S. tj. na S. nalaze neke metalne šipke, kao i da su te šipke bile van gradilišta blizu ograde i iste nijesu bile nasložene ili bilo čime obilježene da bi se znalo da je to njihov materijal jer su bile razbacane, te da su zbog toga mislili da se radi o otpadu. Nadalje, tom prilikom su on i A. primijetili da neka lica tovare te šipke i iznose napolje, pri čemu je kapija bila svo vrijeme otvorena tako da su bili ubijeđeni da  se radi o otpadu nakon čega su  se dogovorili da pođu kod njega kako bi uzeli kolica i natovarili nešto od tog metala i odnijeli na otpad da prodaju obzirom da su bili u veoma teškoj materijalnoj situaciji. Nakon toga, on i A. su sa kolicima došli do gradilišta na kojem je kapija bila otvorena, zatim su ušli i natovarili oko 14 šipki, nakon čega su imali namjeru da iste prodaju na otpadu. Nadalje je istakao da su krenuli na otpad koji se nalazi u blizini policijske stanice, jer su čuli da se na tom otpadu dobro plaća. Prolazeći pored policijske stanice, zaustavio ih je jedan policajac kojem su pokazali mjesto odakle su uzeli šipke, kao i da je kapija tu bila otvorena, te su zajedno sa njim i prošli oko te zgrade da bi on našao stražara, kojeg nije bilo, nakon čega su i privedeni u policiju. Istakao je da nisu imali namjeru da navedene šipke ukradu obzirom da nisu znali da su nečije vlasništvo tj.bili su ubijeđeni da su one otpad. Takođe, okrivljeni je istakao da su imali namjeru da ih ukradu, ne bi sa istima prolazili pored policijske stanice već bi ih prodali na neko drugo mjesto. Nadalje, istakao je da je ovo prvi put da mu se nešto ovakvo desi, da mu je žao zbog toga, napominjući da nikada ništa nije ukrao niti je bio osuđivan.</span>
</p>
<p class="p4"></p>
<p class="p4">
<span>Završna riječ okrivljenog K. R. je izostala obzirom da isti nije bio prisutan na glavni pretres o kojem je bio uredno obaviješen.</span>
</p>
<p class="p4"></p>
<p class="p4">
<span>Okrivljeni O. A. je u svojoj odbrani na glavnom pretresu istakao da je kritičnog dana zajedno sa svojim drugom K. R. prolazio ulicom V. V. pored jedne zgrade koja je bila u izgradnji.Tom prilikom, primijetili su jednu zgradu u izgradnji koja je bila ograđena metalnom ogradom na kojoj je bila otvorena kapija i u kojoj su se nalazili metalni podupirači. Tu su vidjeli neke ljude da nose te metalne podupirače, pa su on i K. R. odlučili da uđu unutar te ograde i uzmu metalne podupirače. Nakon što su ušli u unutrašnjost ograde, kroz otvorenu kapiju, uzeli su 15-16 podupirača, a zatim iste ponijeli kod njega kući. Nadalje, imali su namjeru da te podupirače prodaju u otpad. Nadalje, nijesu znali da su predmetni podupirači bili nečije vlasništvo, već da su otpad. </span>
</p>
<p class="p4"></p>
<p class="p4">
<span>Okrivljeni O. A. je u svom iskazu prethodnom postupku priznao da je zajedno sa K. R. koji mu je pobratim uzeo oko desetak metalnih podupirača sa gradilišta firme „K.“, s tim što je napomenuo da su to uradili isključivo zbog toga jer su mislili da je u pitanju otpad. Naime, on i R. su dana 23.07.2011.godine prolazili pored navedene firme i vidjeli više momaka koji izlaze i iznose neke stvari kao što su metalni djelovi i slično, pa su mislili da  da je to otpad, te da ljudi mogu da i da iznesu. Nakon toga, naišli su biciklom i prikolicom, van firme, na zemljištu, nedaleko od kapije koja je bila, gdje su se nalazile šipke, nakon čega su ušli i natovarili iste na prikolicu. Sjutradan (24.07.2011.godine), sa navedenim šipkama su krenuli na otpad, kojim putem su prošli pored policijske stanice na Koniku jer su smatrali da ne rade ništa protivzakonito i nelegalno, jer da su imali tu namjeru ne bi prolazili sa šipkama pored policijske stanice. Tom prilikom, prišao im je jedan policajac koji ih je pitao odakle im šipke. Napomenuo je da nijesu imali namjeru da uradu šipke niti su znali da to čine, već su ih uzeli jer su mislili da se radi o otpadu. Takođe, istakao je da mu je žao zbog svega što se dogodilo jer da su znali da ove šipke nisu otpad sigurno ih ne bi uzeli obzirom da nikada ranije nije bio u sličnoj situaciji niti je ikada bio osuđivan.</span>
</p>
<p class="p4"></p>
<p class="p4">
<span> Upitan od strane suda da pojasni razlike u kazivanju u odnosu na činjenicu da je u prethodnom postupku kazao da su na lice mjesta on i K. R. došli biciklom i prikolicom, a da su se predmetne šipke nalazile na zemljištu nedaleko od kapije, odnosno van zagrađenog prostora, okrivljeni je ostao pri svom iskazu na glavnom pretresu i pojasnio da su šipke bile unutar ograde, pri čemu nije mogao pojasniti razlike u kazivanju.</span>
</p>
<p class="p4"></p>
<p class="p4">
<span>Okrivljeni O. A. je u završnoj riječi ostao pri navodima svoje odbrane na glavnom pretresu.</span>
</p>
<p class="p4"></p>
<p class="p4">
<span>Sud je u dokaznom postupku, u cilju utvrđivanja potpunog i pravilnog činjeničnog stanja, proveo sledeće dokaze: saslušao ovlašćenog predstavnika oštećenog DOO „K.“  B. B.,pročitao službenu zabilješku UP PJ Podgorica Ku.br.713/2011 od 29.07.2011.godine,  pročitao,potvrdu UP PJ Podgorica o privremeno oduzetim predmetima Ku.br.713/2011 od 29.07.2011.godine, pročitao potvrdu UP PJ Podgorica o vraćenim predmetima Ku.br.713/2011 od 29.07.2011.godine, pročitao nalaz i mišljenje sudskog vještaka komercijalne struke Đ. D. Kri.br.11/953 od 22.02.2012.godine, pročitao izvod iz KE za okrivljenog K. R. izdat od UP PJ Podgorica br.29-245/12-6631/2-1386 od 23.03.2012.godine, pročitao izvod iz KE za okrivljenog O. A. izdat od UP PJ Podgorica br. 29-245/12-6632/2-1401 o26.03.2012.godine.</span>
</p>
<p class="p4"></p>
<p class="p4">
<span>Ovlašćeni predstavnik  oštećenog preduzeća „K.“ B. B. je u svom iskazu istakao da je dana 24.07.2011.godine u popodnevnim časovima od strane policije obaviješten da je na gradilištu firme „K.“ kod stadiona FK R. izvršena krađa, te da je otuđeno 16 metalnih podupirača. Sjutradan (25.07.2011.godine), pošao je u policiju gdje je potpisao potvrdu o vraćanju svih 16 metalnih podupirača koji su bili otuđeni. Nadalje, na tom njihovom gradilištu su se i ranije dešavale krađe, što su prijavljivali policiji, zbog čega je policija i vršila kontrolu i posmatranje gradilišta, u sklopu čega su i uhvaćeni počinioci ove zadnje krađe.Po pravilu, u večernjim kasnim časovima, obije kapije na navedenom gradilištu tj. sjeverna i južna, moraju biti zatvorene, a ključeve od istih , između ostalog, ima stražar koji je u smjeni, pri čemu se ulazak u gradilište može izvršiti da se ručno tj. upotrebom kliješta prekine i razvrne žica kojom je kapija zatvorena tako da se na prilično lak način može ući u dvorište. Zatim je istakao da su se matelni podupirači, zajedno sa ostalim građevniskim materijalom nalazili na prostoru gradilišta, a unutar ograde. Nadalje, svi podupirači su vraćeni, a on ih je preuzeo uz potvrdu o istom. Osim navedenih metalnih podupiraa, oko njih je bio i ostali građevinski materijal, oplata, cement i slično, ali po njegovim saznanjima, osim 16 metalnih podupirača konkretno navedene noći ništa drugo nije otuđeno. Nije se pridružio krivičnom gonjenju i nije postavio imovinsko pravni  zahtjev.</span>
</p>
<p class="p4"></p>
<p class="p4">
<span>Iz službene zabilješke UP PJ Podgorica Ku.br.713/2011 od 29.07.2011.godine proizilazi da je navedenog dana, ovlašćeni službenik Uprave policije PJ P.-Filijale K., Šćekić Igor, oko 16,00 časova, obilaskom reona u ul. 1. Maj primijetio 2 NN lica koja su na biciklu sa prikolicom vozili veću količinu metalnih podupirača.  O tome je upoznao „M.“ i „M-132“ kod kojeg je pomenuta lica priveo. Nadalje, od lica O. A. je, uz uredno izdatu potvrdu, oduzeo 16 metalnih podupirača dužine oko 5 metara.</span>
</p>
<p class="p4"></p>
<p class="p4">
<span>Iz potvrde UP PJ Podgorica o privremeno oduzetim predmetima Ku.br.713/2011 od 29.07.2011.godine proizilazi da je navedenog dana, ovlašćeno službeno lice izvršilo privremeno oduzimanje predmeta-stvarri od O. A. i to 16 metalnih podupirača dužine oko 5 metara.</span>
</p>
<p class="p4"></p>
<p class="p4">
<span>Iz potvrde UP PJ Podgorica o vraćenim predmetima Ku.br.713/2011 od 29.07.2011.godine proizilazi da je navedenog dana ovlašćeno službeno lice izvršilo vraćanje privremeno oduzetih predmeta-stvari B. B.- ovlašćenom predstavniku DOO „K.“ i to 16 metalnih podupirača dužine oko 5 metara. </span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka komercijalne struke Đ. D. Kri.br.11/953 od 22.02.2012.godine proizilazi da je nakon što je proučio spise predmeta da bi razjasnio određene činjenice u vezi oduzetih i prisvojenih predmetnih stvari, stupio u kontakt sa ovlašćenim službenim licem B. B. i od njega dobio potrebne podatke, a poslije utvrđene cijene koštanja predmetnih stvari na dan izvršenja krivičnog djela, postupajući u skladu sa Zakonom o amotizaciji, izvršio procjenu 16 komada metalnih podupirača koji su bili u upotrebi do 4.godine, kupoprodajne cijene 17,21 euro x 16= 275,36 eura sa stopom amortizacije od 8%, pa je procijenjena vrijednost protivpravno oduzetih i prisvojenih pokretnih stvari na dan izvršenja krivičnog djela iznosila 253,33 €. </span>
</p>
<p class="p4"></p>
<p class="p4">
<span>Iz izvoda iz KE za okrivljenog K. R. izdat od UP PJ Podgorica br.29-245/12-6631/2-1386 od 23.03.2012.godine proizilazi da isti ne prolazi kroz kaznenu evidenciju te Područne jedinice.</span>
</p>
<p class="p4"></p>
<p class="p4">
<span>Iz izvoda iz KE za okrivljenog O. A. izdat od UP PJ Podgorica br. 29-245/12-6632/2-1401 od 26.03.2012.godine proizilazi da isti ne prolazi kroz kaznenu evidenciju te Područne jedinice.</span>
</p>
<p class="p4"></p>
<p class="p4">
<span>Nakon ocjene navoda optužbe, odbrane okrivljenih, provedenih dokaza, kako pojedinačno, tako i u međusobnoj povezanosti, sud je nesumnjivo utvrdio da su okrivljeni kao saizvršioci izvršili krivično djelo  koje im je optužnim aktom stavljeno na teret, na način mjesto i vrijeme, kako je to opisano izrekom ove presude, iz kojih razloga je sud okrivljene oglasio krivim i izrekao krivične sankcije kao u izreci presude, a sve iz sledećih razloga:</span>
</p>
<p class="p4"></p>
<p class="p4">
<span>Okrivljeni K. R.  u svom iskazu datom u prethodnom postupku nije sporio da je da je dana 24.07.2011.godine, šetajući sa svojim pobratimom A.om O.em primijetio da se na gradilištu firme „K.“ u blizini S. tj. na S. nalaze neke metalne šipke. Nakon toga su  se dogovorili da pođu kod njega kako bi uzeli kolica i natovarili nešto od tog metala i odnijeli na otpad da prodaju obzirom da su bili u veoma teškoj materijalnoj situaciji. Nakon toga, on i A. su sa kolicima došli do gradilišta, zatim su ušli i natovarili oko 14 šipki, nakon čega su imali namjeru da iste prodaju na otpadu. Nadalje je istakao da su krenuli na otpad koji se nalazi u blizini policijske stanice, jer su čuli da se na tom otpadu dobro plaća. Prolazeći pored policijske stanice, zaustavio ih je jedan policajac koji ih je priveo u policiju. Ovaj dio odbrane okrivljenog sud cijeni kao istinit. </span>
</p>
<p class="p4"></p>
<p class="p4">
<span>Međutim, dio odbrane okrivljenog K. R. u kojem je istakao da su navedene šipke bile van gradilišta blizu ograde, koja je bila otvorena, i da iste nijesu bile nasložene ili bilo čime obilježene da bi se znalo da je to njihov materijal jer su bile razbacane, te da su zbog toga mislili da se radi o otpadu, kao i dio odbrane u kojem je istakao da su on i O. primijetili da neka lica tovare te šipke i iznose napolje, pri čemu je kapija bila svo vrijeme otvorena tako da su bili ubijeđeni da  se radi o otpadu, sud cijeni kao neistinit, nelogičan i sračunat na izbjegavanje krivice. Ovo sa razloga jer je iskaz okrivljenog sam po sebi protivrječan, jer u njemu ističe da su navedene šipke bile van kapije gradilišta, a da su iste iznosili napolje, što dovodi do pitanja odakle su „iznosili“ šipke, a što dovodi do logičnog zaključka da su se šipke nalazile unutar gradilišta. Osim toga ovaj dio odbrane okrivljenog K. R. obesnažen je navodima odbrane okrivljenog O. A. na glavnom pretresu gdje je istakao da su kritične zgode ušli u unutrašnjost ograde kroz otvorenu kapiju iz koje su uzeli 15 do 16 podupirača a koja činjenica je potvrdjena i iskazom ovlašćenog predstavnika oštećenog preduzeća "K." koji se saslušan na glavnom pretresu odredjeno izjasnio da su se metalni podupirači zajedno sa ostalim gradjevinskim materijalom nalazili unutar ograde predmetnog gradilišta.</span>
</p>
<p class="p4"></p>
<p class="p4">
<span>Nadalje okrivljeni O. A. je u svojoj odbrani u prethodnom postupku istakao da su on i K. R. dana 23.07.2011.godine prolazili pored navedene firme i vidjeli više momaka koji izlaze i iznose neke stvari kao što su metalni djelovi i slično, pa su mislili da  da je to otpad. Nakon toga, naišli su biciklom i prikolicom, van firme, na zemljištu, nedaleko od kapije koja je bila, gdje su se nalazile šipke, nakon čega su ušli i natovarili iste na prikolicu. Sjutradan (24.07.2011.godine), sa navedenim šipkama su krenuli na otpad, kojim putem su prošli pored policijske stanice na Koniku jer su smatrali da ne rade ništa protivzakonito i nelegalno, jer da su imali tu namjeru ne bi prolazili sa šipkama pored policijske stanice. Ovaj dio odbrane okrivljenog sud cijeni kao neistinit i sračunat na izbjegavanje krivice. Naime, ovaj dio odbrane okrivljenog O. A. obesnažen je dijelom njegove odbrane na glavnom pretresu u kojoj je pojasnio da je zajedno sa K. R.om predmetne metalne podupirače otudjio sa gradilišta koje se nalazilo unutar ograde. Takodje odbrana okrivljenog O. A. iz prethodnog postupka je obesnažena iskazom ovlašćenog predstavnika oštećenog preduzeća, citiranom službenom zabilješkom Uprave policije PJ Podgorica kao i nalazom i mišljenjem vještaka komercijalne struke koji sud cijeni kao stručan, jasan i objektivan.</span>
</p>
<p class="p4"></p>
<p class="p4">
<span>Nadalje, okrivljeni O. A. je na glavnom pretresu istakao da je kritičnog dana zajedno sa svojim drugom K. R.om prolazio ulicom V. V..Tom prilikom, primijetili su jednu zgradu u izgradnji koja je bila ograđena metalnom ogradom na kojoj je bila otvorena kapija i u kojoj su se nalazili metalni podupirači. Tu su vidjeli neke ljude da nose te metalne podupirače, pa su on i K. R. odlučili da uđu unutar te ograde i uzmu metalne podupirače. Nakon što su ušli u unutrašnjost ograde, kroz otvorenu kapiju, uzeli su 15-16 podupirača, a zatim iste ponijeli kod njega kući. Nadalje, imali su namjeru da te podupirače prodaju u otpad. Dio odbrane okrivljenog O. A. na glavnom pretresu u kome je istakao da su on i K. R. uzeli 15-16 metalnih podupirača, da su se isti nalazili u unutrašnjosti kapije, te da su imali namjeru da ih prodaju na otpad, sud cijeni kao istinit. Medjutim, ovaj dio njegove odbrane takodje na glavnom pretresu u kome je istakao da je mislio da su predmetni podupirači otpad sud cijenio kao dio odbrane koji je sračunat na izbjegavanje krivice. Naime, sam okrivljeni O. A. na glavnom pretresu je izjavio da je zajedno sa K. R. predmetne stvari oduzeo iz gradilišta unutar ograde pa je sasvim nelogičan onaj dio odbrane okrivljenog O. A. na glavnom pretresu da je mislio da su navedene stvari otpad i da nijesu bilo čije vlasništvo a koji dio odbrane je obesnažen iskazom ovlašćenog predstavnika oštećenog preduzeća "K.", kao i nalazom i mišljenjem vještaka komercijalne struke. </span>
</p>
<p class="p4"></p>
<p class="p4">
<span>Nadalje, odbrane okrivljenih (u dijelu koji sud ne prihvata) obesnažene su  i citiranom službenom zabilješkom UP PJ Podgorica Ku.br.713/2011 od 29.07.2011.godine, kao i potvrdama o privremeno oduzetim i vraćenim predmetima, u čiju vjerodostojnost sud nije imao razloga da sumnja, iz kojih dokaza je jasno utvrđeno da je navedenog dana ovlašćeni policijski službenik Šćekić Igor, oko 16,00 časova, obilaskom reona u ul. 1. M. primijetio 2 NN lica koja su na biciklu sa prikolicom vozili veću količinu metalnih podupirača.  O tome je upoznao „M.“ i „M-...“ kod kojeg je pomenuta lica priveo. Nadalje, od lica O. A. je, uz uredno izdatu potvrdu, oduzeo 16 metalnih podupirača dužine oko 5 metara.  Zatim je utvrđeno da ovlašćeno službeno lice izvršilo privremeno oduzimanje predmeta-stvari od O. A. i to 16 metalnih podupirača dužine oko 5 metara, kao i da je izvršeno vraćanje privremeno oduzetih predmeta-stvari B. B. - ovlašćenom predstavniku DOO „K.“ i to 16 metalnih podupirača dužine oko 5 metara. </span>
</p>
<p class="p4"></p>
<p class="p4">
<span>Takođe, iz nalaza i mišljenja sudskog vještaka komercijalne struke Đ. D., je utvrđeno da je izvršena procjena 16 komada metalnih podupirača, koji su bili u upotrebi do 4.godine, kupoprodajne cijene 17,21 euro x 16= 275,36 eura sa stopom amortizacije od 8%,  te da je procijenjena vrijednost protivpravno oduzetih i prisvojenih pokretnih stvari na dan izvršenja krivičnog djela iznosila 253,33 €, koji sud cijeni kao stručan, jasan i dat u skladu sa pravilima struke.</span>
</p>
<p class="p4"></p>
<p class="p4">
<span>Pravno kvalifikujuću utvrđeno činjenično stanje, sud je našao da su okrivljeni K. R. i O. A., postupajući na način kao u izreci presude, kao saizvršioci, ostvarili sva bitna obilježja bića krivičnog djela krađa iz čl.239 st.1 u vezi čl.23 st.2 Krivičnog Zakonika.</span>
</p>
<p class="p4"></p>
<p class="p4">
<span>Okrivljeni K. R. i O. A. su zajednički učestvovali u radnji izvršenja krivičnog djela, bili su svjesni krivičnog djela koje su htjeli kao zajedničko i kao vlastito, pa su postupali kao saizvršioci.</span>
</p>
<p class="p4"></p>
<p class="p4">
<span>Cijeneći subjektivni odnos okrivljenih prema izvršenom krivičnom djelu, sud je utvrdio da su okrivljeni bili svjesni krivičnog djela i da su htjeli njegovo izvršenje, pa se subjektivni okrivljenih  K. R. i O. A. prema krivičnom djelu definiše kao direktni umišljaj.</span>
</p>
<p class="p4"></p>
<p class="p4">
<span>Prilikom izbora vrste i visine krivične sankcije sud je cijenio sve okolnosti iz čl.42 Krivičnog zakonika, koje su od značaja da kazna bude manja ili veća, pa kako na strani okrivljenih K. R. i O. A. nije bilo otežavajućih okolnosti, kao olakšavajuće okolnosti na strani okrivljenog K. R. sud je cijenio loše imovno stanje, kao i mladost okrivljenog u vrijeme izvršenja krivičnog djela (imao je navršenih dvadeset godina života), uz činjenicu da je ranije neosuđivan što je sud utvrdio iz izvoda iz KE za okrivljenog izdat od UP PJ Podgorica br.29-245/12-6631/2-1386 od 23.03.2012.godine, dok je na strani okrivljenog O. A., kao olakšavajuće okolnosti cijenio njegovo loše imovno stanje, kao i mladost okrivljenog u vrijeme izvršenja krivičnog djela (imao je navršenih osamnaest godina života), uz činjenicu da je ranije neosuđivan što je sud utvrdio iz izvoda iz KE za okrivljenog izdat od UP PJ Podgorica br. 29-245/12-6632/2-1401 od 26.03.2012.godine,</span><span class="s1"> pa je sud okrivljenim K. R. i O. A. izrekao uslovnu osudu kojom im je prethodno utvrdio kaznu zatvora u trajanju od po 30(trideset) dana, a zatim nalazeći da nije neophodno da okrivljeni radi krivičnopravne zaštite prethodno utvrđenu kaznu i efektivno izdržavaju, istu uslovio sa rokom provjere u trajanju od 1(jedne) godine, čime će se po nalaženju ovog suda u dovoljnoj mjeri uticati na okrivljene da ubuduće ne vrše ovakva ili slična krivična djela, te da će se u konkretnom slučaju u potpunosti ostvariti svrha uslovne osude iz čl.52 st.2 Krivičnog zakonika, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.</span>
</p>
<p class="p4"></p>
<p class="p4">
<span class="s1">Odluku o troškovima postupka sud je donio shodno odredbi čl.229 st.1 Zakonika o krivičnom postupku, na način što je obavezao okrivljene K. R. i O. A. da ovom sudu na ime troškova postupka solidarno uplate novčani iznos od po 82,50 € (koji iznos se odnosi na ime nagrade sudskom vještaku komercijalne struke Đ. D.). Nadalje, sud je obavezao okrivljene da na ime paušala ovom sudu uplate novčani iznos od po 30,00 € shodno odredbi čl.226 st.3 Zakonika o krivičnom postupku. Visina paušala odmjerena je shodno imovnom stanju okrivljenih, dužini trajanja i složenosti krivičnog postupka.</span>
</p>
<p class="p4"></p>
<p class="p4">
<span class="s1">Na osnovu izloženog, a u smislu čl.374 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p2">
<span class="s1">OSNOVNI SUD U PODGORICI</span>
</p>
<p class="p2">
<span class="s1">Dana, 10.07.2013.godine</span>
</p>
<p class="p1">
<span class="s1">SUDIJA</span>
</p>
<p class="p1">
<span class="s1">Đuković Goran s.r.</span>
</p>
<p class="p1"></p>
<p class="p3"></p>
<p class="p3">
<span class="s1">PRAVNA POUKA:</span>
</p>
<p class="p3">
<span class="s1">Protiv ove presude može se izjaviti žalba u roku</span>
</p>
<p class="p3">
<span class="s1">od 8 dana od dana prijema pismenog otpravka,</span>
</p>
<p class="p3">
<span class="s1">Višem sudu u Podgorici a preko ovog suda.</span>
</p>
<p class="p3"></p>
<p class="p3">
<span class="s1">Z.T.O. Maraš Ana</span>
</p>
<p class="p3"></p>
<p class="p3"></p>
<p class="p5"></p>


</body>
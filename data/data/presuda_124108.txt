<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.s1{font-weight:bold;}
.s2{color:black;}
.s3{font-family:R;font-weight:bold;color:black;}
.s4{font-family:R;color:black;}
.s5{font-family:Times New Roman;color:black;}
.s6{font-weight:bold;color:black;}
.s7{font-family:R;font-weight:bold;}
.s8{font-family:R;}
.s9{font-size:12pt;}
.s10{font-family:Times New Roman;}
.p1{text-align:end;hyphenate:auto;font-family:Times;font-size:13pt;}
.p2{text-indent:0.5in;text-align:justify;hyphenate:auto;font-family:R;font-size:13pt;}
.p3{text-indent:0.5in;text-align:center;hyphenate:auto;font-family:R;font-size:13pt;}
.p4{text-indent:0.25in;text-align:center;hyphenate:auto;font-family:Times;font-size:13pt;}
.p5{text-align:justify;hyphenate:auto;font-family:Times;font-size:13pt;}
.p6{text-align:justify;hyphenate:auto;font-family:R;font-size:13pt;}
.p7{text-align:start;hyphenate:auto;font-family:R;font-size:13pt;}
.p8{text-indent:0.5in;text-align:start;hyphenate:auto;font-family:R;font-size:13pt;}
.p9{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-align:center;hyphenate:auto;font-family:Times New Roman;font-size:13pt;}
.p12{text-align:justify;hyphenate:auto;font-family:Times New Roman;font-size:13pt;}
.p13{text-align:center;hyphenate:auto;font-family:Times;font-size:13pt;}
.p14{text-indent:0.5in;text-align:justify;hyphenate:auto;font-family:Times;font-size:13pt;}
.p15{margin-left:0.19722222in;text-align:justify;hyphenate:auto;font-family:Times;font-size:13pt;}
.p16{text-align:start;hyphenate:auto;font-family:Times;font-size:13pt;}
.p17{margin-left:0.45833334in;text-align:start;hyphenate:auto;font-family:Times;font-size:13pt;}
.p18{text-align:start;hyphenate:auto;font-family:R;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 522/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">V. G. </span><span>iz Bara, zbog krivičnog djela samovlašće iz čl. 384 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 314/10 od 17.11.2010. godine, nakon održanog glavnog javnog pretresa u prisustvu savjetnika Osnovnog državnog tužilaštva C. A. i okrivljenog, dana 11.04.2011. godine donio je i javno objavio</span>
</p>
<p class="p2"></p>
<p class="p4">
<span class="s1">     PRESUDU</span>
</p>
<p class="p5"></p>
<p class="p5">
<span class="s2">	Okrivljeni </span><span class="s3">V. G.</span><span class="s4"> </span><span class="s5">od oca G. i majke N., rođene T., rođen ... godine u B., sa prebivalištem  u B., naselje Č. .., razveden, bez djece, pismen, lošeg imovnog stanja, neosuđivan</span>
</p>
<p class="p6"></p>
<p class="p7"></p>
<p class="p3">
<span class="s1">K r i v  j e :</span>
</p>
<p class="p8"></p>
<p class="p8">
<span class="s1">Što je:</span>
</p>
<p class="p2"></p>
<p class="p9">
<span class="s2">Dana 11.06.2010. godine, u naselju Čeluga, Opština Bar, samovlasno pribavio pravo korišćenja električne energije za koje smatra da mu pripada, na način što je sprat svoje porodične kuće samovlasno preko brojila marke „Citi“ br. 084782 priključio na elektro mrežu, iako prethodno nije pribavio saglasnost „Elektroprivrede Crne Gore“ – „Elektrodistribucije“ u Baru.</span>
</p>
<p class="p2"></p>
<p class="p9">
<span class="s2">-</span><span class="s4"> </span><span class="s2">čime je učinio krivično djelo - </span><span class="s6">samovlašće iz čl. 384</span><span class="s2"> </span><span class="s6">st. 1. </span><span class="s7">Krivičnog zakonika.</span>
</p>
<p class="p6"></p>
<p class="p9">
<span>pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 359, 360 i 364  ZKP-a,  i z r i č e</span>
</p>
<p class="p10">
<span>      </span>
</p>
<p class="p11">
<span class="s1">        USLOVNU OSUDU</span>
</p>
<p class="p10">
<span>        </span>
</p>
<p class="p12">
<span>      	Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo.</span>
</p>
<p class="p6">
<span> </span>
</p>
<p class="p6">
<span>	Okrivljeni je dužan da plati troškove krivičnog postupka u iznosu od 60,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p6"></p>
<p class="p6"></p>
<p class="p13">
<span class="s6">      O b r a z l o ž e n j e</span>
</p>
<p class="p13"></p>
<p class="p14">
<span class="s2">  Optužnim predlogom Osnovnog državnog tužilaštva u Baru</span><span> </span><span class="s8">Kt.br. 314/10 od 17.11.2010. godine</span><span class="s2"> stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p14"></p>
<p class="p2">
<span class="s2">Okrivljeni je u svojoj odbrani izjavio da </span><span class="s9">ima atest o brojilu i on je već predao zahtjev za izdavanje potvrde za elektro energetsku saglasnost u ED Bar u septebru ili oktobru prošle godine, tj. mnogo prije perioda kada je vršena kontrola mjernog mjesta. On taj zahtjev ima kod sebe. On se ne sjeća da je prisustvovao kontroli koja mu je predočena i da je ikakav zapisnik potpisivao. Kontrola se odnosi na porodičnu kuću u kojoj je prizemlje legalno priključeno, a novo izgrađeni sprat je priključio na način što je radnik ED došao i isti priključio. U tom periodu je postojala akcija EPCG za legalizaciju nelegalnih potrošača pa je istu iskoristio i podnio zahtjev.  Na glavnom pretresu je dodao da je </span><span class="s2">prije nego što je izvršena predmetna kontrola predao dokumentaciju oštećenom preduzeću, podnio molbu da se predmetni dio kuće priključi na elektromrežu, a oni su poslali radnika koji je postavio brojilo i za dobijanje elektroenergetske saglasnosti bilo je potrebno da podnese još jedan zahtjev, u toku je bila jedna akcija, međutim, on nije jedno vrijeme bio u Baru, njegova snaha je zaboravila da podnese taj zahtjev i prošla je ta akcija. Nakon toga on je podnio zahtjev za dobijanje elektroenergetske saglasnosti, ali o njemu još uvijek nije odlučivano. Nesporno je da se priključio na elektromrežu prije dobijanja te saglasnosti. On poznaje radnika u Distribuciji M. V. koji mu je i poslao radnika koji mu je postavio brojilo i od tada je dobio struju. Okrivljeni je nakon svjedočenja V. M. izjavio da precizira odbranu koju je dao na glavnom pretresu, jer je on u sopstvenoj organizaciji postavio električno brojilo u dijelu svoje kuće nakon čega mu je V. M. poslao radnika koji je izvršio plombiranje brojila i priključenje na električnu mrežu. Prije dolaska tog radnika to električno brojilo nije bilo priključeno na elektromrežu. Dodao je da je mislio da mu nije odobren status nelegalnog potrošača zbog toga što nije priložio kopiju lične karte, a s obzirom da mu je saopšteno da je atest unutrašnjih instalacije izvršen nakon obavljene kontrole 11.06.2010. godine vjerovatno da je to bio razlog zbog čega nije dobio status nelegalnog potrošača.</span>
</p>
<p class="p2"></p>
<p class="p2">
<span class="s2">U dokaznom postupku saslušana je ovlašćeni </span><span>predstavnik oštećene JP Elektroprivrede Crne Gore, Elektrodistribucije u Baru P. D.,</span><span class="s2"> saslušani su svjedoci Š. D. i V. M., na saglasan predlog stranaka pročitan je iskaz svjedoka P. I., pročitani su zapisnik JP Elektrodistribucije u Baru o kontroli mjernog mjesta br.17271 od 11.06.2010. godine, izvod iz kaznene evidencije na ime okrivljenog UP PJ Bar br. 24-03/3-245/10-7368/2 od 12.10.201. godine, zapisnik o izvršenom vizuelnom pregledu mjernih uređaja br.10 od 28.04.2009. godine, izvještaj preduzeća „Montinspekt“  od 28.06.2010. godine. </span>
</p>
<p class="p2"></p>
<p class="p2">
<span class="s2">Ovlašćeni </span><span>predstavnik oštećene JP Elektroprivrede Crne Gore, Elektrodistribucije u Baru </span><span class="s1">P. D.</span><span class="s6"> </span><span class="s2">je izjavila da</span><span class="s6"> </span><span class="s2">se ne može sjetiti detalja konkretnog slučaja,  ali zna da je do 1 aprila 2009. godine od strane oštećenog preduzeća organizovana akcija evidentiranja nelegalnih potrošača. Naime, zbog velikog procenta nelegalne potrošnje električne energije koja je u jednom trenutku iznosila 45 %, sporazumom koji je zaključen između Vlade i preduzeća bilo je odlučeno da se evidentiraju nelegalni potrošači koji bi nakon toga plaćali utrošenu električnu energiiju, ali ne bi dobijali status legalnih potrošača. Da bi jedan potrošač mogao da stekne svojstvo nelegalnog potrošača bilo je potrebno da radnici preduzeća izvrše vizualni pregled, nakon toga potrošač je bio dužan da dostavi atest ovlašćenog preduzeća da su unutrašnje instalacije urađene po propisima, jer ukoliko bi nekoga uveli u status nelegalnog potrošača, a ne bi postojao atest oni bi snosili odgovornost za eventualne štetne slučajeve koji bi bili posledica nestručnog postavljanja elektroinstalacija. Dakle, na ovaj način potrošač bi bio uveden u kategoriju nelegalnih potrošača, a da bi mogao da stekne svojstvo legalnog potrošača bilo bi potrebno da posjeduje građevinsku dozvolu za svoj objekat, da je platio komunalije koje su zakonom propisane. Zahvaljujući gore navedenom sporazumu Vlade i preduzeća oni nisu podnosili krivične prijave protiv potrošača koji bi u toku akcije bili evidentirani kao nelegalni potrošači pod uslovom da su platili svoje dugovanje, a u konkretnom slučaju pretpostavlja da V.nije posjedovao kompletnu dokumentaciju i da iz tog razloga nije mogao biti evidentiran kao nelegalni potrošač, jer je atest unutrašnjih instalacija obavljen nakon izvršene kontrole njihovih naših radnika. </span>
</p>
<p class="p6"></p>
<p class="p2">
<span class="s2">Svjedok </span><span class="s6">Š. D.</span><span class="s2"> je izjavio da je dana 11.06.2010. godine po nalogu preduzeća vršio kontrole objekata u naselju Čeluga sa kolegom P. I. i tom prilikom su kontrolisali i objekat vlasništvo V. G. Dio kuće koji je vlasništvo V. G. nalazio se na gornjem spratu kuće, izvršili su pregled brojila i tom prilikom konstatovali da se brojilo ne nalazi u evidenciji Preduzeća. O tome su sačinili zapisnik. Prema važećim propisima uslov za priključenje jednog objekta na mrežu jeste da je izdata elektrosaglasnost.</span>
</p>
<p class="p6"></p>
<p class="p2">
<span class="s2">Svjedok </span><span class="s6">P. I. </span><span class="s2">je izjavio da su k</span><span class="s9">olega Š. D. i on dobili nalog da izvrše kontrolu mjernih mjesta koja se ne nalaze u bazi EP CG Bar. Kako je on inkasant na terenu Čeluga, obišli su i mjerno mjesto vlasnika V. G. i prilikom kontrole dana 11.06.2010. godine sačinili su zapisnik o zatečenom stanju, da se el. brojilo koje koristi V. ne nalazi u evidenciji EP CG Bar. Brojilo se nalazilo na spratu kuće, na zidu pored ulaznih vrata i priključak je podzemni sa Tep ormara napojeno brojilo. Poslije kontrole zapisnik su dostavili nadređenim u Preduzeću. </span>
</p>
<p class="p2"></p>
<p class="p2">
<span class="s2">Svjedok </span><span class="s6">V. M. </span><span class="s2">je izjavio da kada su u pitanju potrošači električne energije oštećeno preduzeće poznaje legalne i nelegalne potrošače. Nelegalni potrošač je neko ko se priključio na elektromrežu bez elektrosaglasnosti preduzeća. Ne može se sjetiti tačnog datuma, ali zna da je postojala jedna akcija evidentiranja samovoljno priključenih potrošača na elektromrežu, ali te potrošače nisu mogli da legalizuju bez sprovedenog postupka, odnosno procedure koja je zakonom propisana. Po zakonu potrošač je dužan da je organizuje sve instalacije u svom objektu, da kupi brojilo, isto postavi, a da li je to urađeno u konkretnom slučaju ona se ne može izjasniti, ali u svakom slučaju radnici Elektrodistribucije nemaju ovlašćenje da u nekom objektu postave električno brojilo i da izvrše priključenje objekta na elektromrežu ukoliko se ne radi o legalnom potrošaču odnosno o potrošaču koji je prethodno dobio elektroenergetsku saglasnost. On se sjeća da je V. obavjestio o toj proceduri i pozvao kolegu koji je izašao na lice mjesta i koji je izvršio plombiranje brojila koje je već postojalo, odnosno bilo postavljeno kako bi se na taj način onemogućilo neovlašćeno korišćenje električne energije. </span>
</p>
<p class="p2"></p>
<p class="p2">
<span class="s2">Iz zapisnika JP Elektrodistribucije u Baru o kontroli mjernog mjesta br.17271 od 11.06.2010. godine utvrđeno je da je kontrolom brojila marke „Citi“ broj 084782, koje se nalazilo u kući V. G.  u naselju Čeluga utvrđeno da se brojilo ne nalazi u evidenciji Elektrodistribucije Bar. </span>
</p>
<p class="p2"></p>
<p class="p2">
<span class="s2">Iz izvoda iz kaznene evidencije na ime okrivljenog UP PJ Bar br. 24-03/3-245/10-7368/2 od 12.10.201. godine utvrđeno je da okrivljeni nije osuđivan.</span>
</p>
<p class="p2"></p>
<p class="p2">
<span class="s2"> Iz zapisnika o izvršenom vizuelnom pregledu mjernih uređaja br.10 od 28.04.2009. godine utvrđeno je da su radnici Elektrodistribucije u Baru dana 30.03.2009. godine izvršili pregled mjernih urežaja u kući okrivljenog i da je stanje ispravno. </span>
</p>
<p class="p2"></p>
<p class="p2">
<span class="s2">Iz izvještaja preduzeća „Montinspekt“ od 28.06.2010. godine utvrđeno je da su na električnim instalacijama objekta obezbijeđene propisane mjere zaštite. </span>
</p>
<p class="p2"></p>
<p class="p2">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni je u svojoj odbrani mijenjao odbranu navodeći da je nesporno da je </span><span class="s2">podnio zahtjev za dobijanje elektroenergetske saglasnosti, i da je svoju kuću priključio na elektro mrežu prije dobijanja te saglasnosti, da je sve radove oko postavljanja brojila i dobijanja električne energije preduzeo radnik Elektrodistribucije M. V., nakon čega je izjavio da je on u sopstvenoj organizaciji postavio električno brojilo u dijelu svoje kuće nakon čega mu je V. M. poslao radnika koji je izvršio plombiranje brojila i priključenje na električnu mrežu. </span>
</p>
<p class="p2"></p>
<p class="p2">
<span>U postupku je utvrđeno da su radnici </span><span class="s5">Elektrodistribucije Bar dana </span><span class="s2">11.06.2010. godine izvršili kontrolu kuće okrivljenog i konstatovali da se električno brojilo marke „Citi“ broj 084782, ne nalazi u evidenciji Elektrodistribucije Bar. Okrivljeni je nakon tog datuma, dana 28.06.2010. godine angažovao preduzeće „Montinspekt“, a nakon pregleda konstatovano je da su na električnim instalacijama objekta obezbijeđene propisane mjere zaštite. </span>
</p>
<p class="p2"></p>
<p class="p2">
<span>Iz iskaza svjedoka V. M. utvrđeno je da je njegov kolega na njegov zahtjev izašao </span><span class="s2">na lice mjesta i da je izvršio plombiranje brojila u kući okrivljenog, kako bi se na taj način onemogućilo neovlašćeno korišćenje električne energije. Sud je prihvatio iskaz svjedoka V. M. kao istinit, jer je okrivljeni opisijući priključenje predmetnog brojila na elektro mrežu nijenjao odbranu, a svjedok V. i kolega koga je angažovao bili su svjesni zakonske procedure priključenja objekta na elektro mrežu i posledica postupanja protivno toj proceduri. </span>
</p>
<p class="p2"></p>
<p class="p2">
<span class="s2">Okrivljeni je ostvario objektivna obilježja krivičnog djela samovlašće, jer je samovlasno pribavio pravo koje smatra da mu pripada, jer je smatrao da mu pripada pravo da dio svoje kuće priključi na elektrodistributivnu mrežu, radi dobijanja električne energije. Okrivljeni je krivično djelo učinio sa direktnim umišljajem jer je bio svjestan da pravo koje smatra da mu pripada pribavlja samovlasno, odnosno bio je svjestan da nema elektroenergetsku saglasnost da dio kuće priključi na niskonaponsku mrežu.  </span>
</p>
<p class="p2"></p>
<p class="p14">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike jer je okrivljeni mlad čovjek, do sada neporočnog vladanja. Otežavajućih okolnosti na strani okrivljenog nije bilo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude, </span><span class="s10">u okviru opšte svrhe izricanja krivičnih sankcija </span><span>i na taj način dovoljno uticati na da u buduće ne čini krivična djela. </span>
</p>
<p class="p15"></p>
<p class="p2">
<span>Odluka o troškovima zasniva se na odredbi čl. 202 ZKP-a. Dosuđeni iznos se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p16">
<span>          </span>
</p>
<p class="p16">
<span>          Na osnovu izloženog odlučeno je kao u izreci presude</span>
</p>
<p class="p16"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 11.04.2011. godine</span>
</p>
<p class="p13"></p>
<p class="p16">
<span class="s1">      ZAPISNIČAR,					       			S U D I J A</span>
</p>
<p class="p16">
<span class="s1">     M. M.	                                                                                                     G. Š. </span>
</p>
<p class="p16"></p>
<p class="p16"></p>
<p class="p16">
<span class="s1">PRAVNA POUKA</span><span>:Protiv ove presude može se </span>
</p>
<p class="p16">
<span>izjaviti žalba Višem sudu u Podgorici u roku od</span>
</p>
<p class="p16">
<span>8 dana od dana prijema pismenog otpravka.</span>
</p>
<p class="p16">
<span>Žalba se predaje ovom sudu u dva primjerka.</span>
</p>
<p class="p16"></p>
<p class="p16">
<span class="s1">DNA</span><span>:  -1 x ODT</span>
</p>
<p class="p17">
<span> -1 x okrivljenom</span>
</p>
<p class="p17">
<span>-oštećenom preduzeću </span>
</p>
<p class="p16">
<span>           - u spise  </span>
</p>
<p class="p18"></p>
<p class="p18"></p>


</body>
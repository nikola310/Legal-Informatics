&nbsp;
<div style="text-align: right;">
	K.br.154/11</div>
<div style="text-align: center;">
	U IME CRNE GORE</div>
<br>
<br>
VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke, kao zapisničara, u krivičnom predmetu protiv optuženog V. D., koga brani Mitar Mugoša, advokat iz Podgorice po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, odlučujući po optužnici Višeg državnog tužilaštva u Podgorici Kt.br. 127/11 od 02.09.2011. godine, koju je na glavnom pretresu zastupala Olivera Ražnatović-zamjenik VDT u Podgorici, nakon održanog glavnog i javnog pretresa dana 12.10.2011.godine u prisustvu zastupnika optužbe, optuženog i njegovog branioca, dana 14.10.2011. godine, donio je i istog dana javno objavio<br>
<div style="text-align: center;">
	P&nbsp; R&nbsp; E&nbsp; S&nbsp; U&nbsp; D U</div>
<br>
Optuženi V. D lošeg imovnog stanja, državljanin Crne Gore, neosudjivan, u pritvoru od 17.08.2011. godine od 22,50 časova do 14.10.2011. godine,<br>
<div style="text-align: center;">
	KRIV JE</div>
<br>
Zato što je:<br>
Dana 17.08.2011. godine, na relaciji Nikšić-Podgorica, neovlašćeno radi prodaje prenosio 3621,11 grama opojne droge marihuane-supstance proglašene za opojnu drogu Rješenjem o utvrdjivanju opojnih droga (Sl. list SRJ” br. 44/02), na način što je navedenu opojnu drogu, upakovanu u četiri veća ručno pravljena paketa od pvc kese težine 950,72 grama, 909,08 grama, 917,39 grama i 843,92 grama, preuzeo u Nikšiću od izvjesnog D., sa kojim je postigao dogovor da&nbsp; navedenu opojnu drogu za nadoknadu od 500 eura prenese iz Nikšića preko Podgorice za Beograd, istu prenio autobusom od Nikšića do Podgorice, da bi na željezničkoj stanici u Podgorici, prilikom ulaska u voz, koji saobraća na relaciji Podgorica-Beograd, bio kontrolisan od strane ovlašćenih policijskih službenika Uprave policije-Područne jedinice Podgorica, kojom prilikom je ličnim pretresom kod istog pronadjena opojna droga i oduzeta,<br>
- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.<br>
<br>
Pa ga sud primjenom citiranih zakonskih odredbi, te odredbi čl.4,5,6,7,8,14,15,32,36,42, 45, 46. i 51. Krivičnog zakonika, te odredbi čl. 226, 229. i 374. Zakonika o krivičnom postupku.<br>
<div style="text-align: center;">
	O S U Đ U J E</div>
<br>
Na kaznu zatvora u trajanju od 1 (jedne) godine i 6 (šest) mjeseci, u koju kaznu mu se uračunava vrijeme provedeno u pritvoru počev od 17.08.2011. godine, do 14.10.2011. godine.<br>
Dužan je optuženi da na ime troškova krivičnog postupka-sudskog paušala ovom sudu, plati novčani iznos od 50,00 eura, u roku od 15 dana po pravosnažnosti presude, pod prijetnjom prinudne naplate.<br>
II. Na osnovu čl. 75. u vezi čl. 300 st. 7. Krivičnog zakonika, sud optuženom&nbsp; i z r i č e:<br>
<div style="text-align: center;">
	MJERU BEZBJEDNOSTI<br>
	ODUZIMANJE PREDMETA</div>
<br>
Od optuženog V. D. oduzima se 3.621.11 grama opojne droge marihuane, koja se ima uništiti, nakon pravosnažnosti presude.<br>
<div style="text-align: center;">
	O b r a z l o ž e nj e</div>
<br>
Optužnicom Višeg državnog tužilaštva u Podgorici Kt.br.127/11 od 02.09.2011.godine optuženom V. D.u&nbsp; stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz člana 300. stav 1 Krivičnog zakonika. Zastupnik optužbe je na glavnom pretresu, u završnoj riječi u cjelosti ostao pri podignutoj optužnici, predlažući sudu da optuženog oglasi krivim i osudi po zakonu.<br>
Optuženi V. D. u cjelosti priznaje izvršenje krivičnog djela stavljenog mu na teret optužnicom i u svojoj odbrani navodi, da ga je dana 17.08.2011.godine, oko 15,00 časova, na njegov broj telefona ..., pozvao poznanik iz Nikšića, po imenu D., sa broja telefona ... i zamolio ga da se vide, na što je on pristao, da bi nakon nekih 15 do 20 minuta nakon prvog poziva dobio SMS poruku od D. sadržine „Dođi kod Gima“, misleći pritom na Gimnaziju u Nikšiću, gdje su se sastali negdje oko 16,00 časova istog dana, kada mu je D. predložio da za iznos od 500,00 eura prenese 4 kg marihuane, zapakovane u četiri paketa od PVC kese iz Nikšića za Beograd, na što je optuženi pristao. Dalje je naveo, da mu je tom prilikom D. predočio i plan, kojim su trebali zajedno da otputuju autobusom od Nikšića do Podgorice, a zatim iz Podgorice vozom, koji polazi u 22,15 časova za Beograd. Istom prilikom D. mu je rekao da će marihuanu preuzeti u parku kod „Skvera“ u blizini Autobuske stanice u Nikšiću, a da će mu dalje instrukcije dati putem telefona. Oko 18,00 časova pozvao ga je D. telefonom i rekao mu da ponese još jednu putničku torbu, da se pristojno obuče, uzme neku knjigu, koja će biti vidna, a sve kako nebi bio sumnjiv. Optuženi je postupio kako mu je D. rekao, pošao do mjesta gdje se nalazila marihuana, gdje je našao torbu koju je uzeo, a zatim se uputio na autobusko stajalište gdje ga je D. čekao, s tim što medjusobom nijesu komunicirali, jer su se dogovorili da ne komuniciraju ni u autobusu, ni u vozu, nakon čega su se obojica zaputili autobusom za Podgoricu. Po dolasku u Podgoricu, otišli su na Željezničku stanicu kako bi sačekali voz za Beograd i prilikom ulaska u voz, zaustavila ga je policija i prilikom kontrole torbe koju je nosio sa sobom pronašli četiri paketa, u kojima se nalazila marihuana.&nbsp; Optuženi je pojasnio, da je na sve to pristao, iz razloga, što je bio dužan novac koji je prethodno pozajmio kako bi kupio ljekove za majku, da nikada ranije nije imao kontakta sa opojnim drogama, niti ih je koristio, naprotiv, da je sportista, a da je izvjesnog D. upoznao nekih pola godine ranije u Nikšiću, sa kojim je povremeno igrao pikado i da mu D. nije rekao kome marihuanu treba da preda u Beogradu. Pri ovakvoj odbrani optuženi je ostao do završetka glavnog pretresa, izražavajući iskreno kajanje i prihvatanje krivice za izvršenje krivičnog djela.<br>
Branilac optuženog je u završnoj riječi zamolio Sud, da prilikom odmjeravanja kazne cijeni sve olakšavajuće okolnosti na strani optuženog i istog što blaže kazni.<br>
Sud je na glavnom pretresu, u dokaznom postupku: pročitao Zapisnik o pretresanju lica Uprave policije PJ Podgorica Ku.br.760/11 od 19.08.2011. godine, dvije potvrde Uprave policije PJ Podgorica Ku.br.760/11od 19.08.2011. godine, o privremenom oduzimanju predmeta od optuženog, Izvještaj Uprave policije - Forenzički centar Danilovgrad o vještačenju opojne droge br.3443/11 od 25.08.2011. godine i izvršio uvid u fotodokumentaciju koja je sastavni dio ovog izvještaja, pročitao izvod iz KE Uprave policije PJ Nikšić br.4443 od 25.08.2011. godine, na ime optuženog V. D..<br>
Iz sadržine Zapisnika o pretresanju lica, Uprave policije PJ Podgorica Ku.br.760/11 od 19.08.2011. godine, utvrdjuje se da su ovlašćeni policijski službenici te područne jedinice, dana 17.08.2011. godine u 21,45 časova izvršili lični pretres V. D. i tom prilikom kod njega pronašli u crnoj ručnoj torbici sledeće predmete: jedan mobilni telefon marke „Nokia 7310 C“ ... bez SIM kartice, jedan mobilni telefon marke „Samsung 400“ IMEI ... sa telefonskom Sim karticom serijskog broja 89381000830002079141, novac u iznosu od 30 eura u apoenima od 1 x 20 eura i 1 x 10 eura. Daljim pretresom V. D. kod istog su u crnoj putnoj torbi sa natpisom „REEBOK“, pronađena&nbsp; četiri veća vakumirana pakovanja od PVC kese sa sadržajem tamno zelene biljne materije nepoznatog porijekla, za koju se pretpostavljalo da je opojna droga marihuana-SKANK, koji predmeti su privremeno oduzeti od V. D., a što se utvrđuje iz sadržine dvije potvrde Uprave policije PJ Podgorica Ku.br.760/11 od 19.08.2011. godine, o privremenom oduzimanju predmeta od optuženog.<br>
Iz sadržine Izvještaja o vještačenju-Forenzički centar Danilovgrad br.3443/11 utvrđuje se, da je tom centru na vještačenje dostavljena crna putna torba&nbsp; sa natpisom „REEBOK“, u kojoj su se nalazila 4 ručno pravljena zamotuljka i to: 3 ručno pravljena pakovanja od plastične kese, obmotana providnom plastičnom folijom, sa sadržajem biljne materije zelene boje, karakterističnog opojnog mirisa, neto mase m1 = 950,72 grama, m2 = 909,08 grama i m3= 917,39 grama, te&nbsp; bijela plastična kesa oblijepljena selotejp trakom plave boje sa natpisom „interquell happy dog“, u kojoj se nalazi jedno (1) ručno pravljeno pakovanje od plastične kese, umotano u providnu plastičnu foliju, oblijepljeno selotejp trakom sa natpisom „ Agro mont „, u kome se nalazi biljna materija zelene boje, karakterističnog opojnog mirisa, neto mase m4= 843,92 grama, koji predmeti su oduzeti prilikom pretresa optuženog V. D.. Detaljnim makroskopskim i mikroskopskim pregledom dostavljenog biljnog materijala, utvrdjeno je prisustvo smole i bodlji, u obliku „medvedjih kandži“, dok je na osnovu karakteristične morfološke gradje&nbsp; dostavljenog biljnog materijala, utvrdjeno, da potiče od biljke, čiji je botanički naziv „Cannabis sativa L“ poznatija kao marihuana. Hemijskom analizom dostavljenih uzoraka utvrdjeno je da isti sadrže psihoaktivnu komponentu tetrahidrokanabiol (THC) u koncentraciji od 0,3%, koja utiče na centralni nervni sistem, izaziva stanje zavisnosti i nalazi se na listi opojnih droga (Sl.list SRJ br.44/2002).<br>
Iz Izvoda iz KE Uprave policije PJ Nikšić br.4443 od 25.08.2011.godine, na ime optuženog V. D., utvrdjuje se da isti nije osuđivan.<br>
Cijeneći navode optužbe, odbranu optuženog, te sve provedene dokaze kako pojedinačno, tako i u njihovoj medjusobnoj vezi, ovaj sud nalazi, da je optuženi V. D.&nbsp; izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1. Krivičnog zakonika,&nbsp; na način, u vrijeme i na mjestu kako je to predstavljeno u izreci presude.<br>
U toku postupka nesumnjivo je utvrdjeno, da je optuženi V. D., dana 17.08.2011. godine, na relaciji Nikšić-Podgorica, neovlašćeno radi prodaje prenosio 3.621,11 grama opojne droge marihuane, upakovane u četiri veća ručno pravljena paketa od PVC kese, neto masa 950,72 grama, 909,08 grama, 917,39 grama i 843,92 grama, a koju marihuanu je prethodno preuzeo u Nikšiću od izvjesnog D., sa kojim je postigao dogovor da ovu opojnu drogu za nadoknadu od 500,00 eura, prenese iz Nikšića preko Podgorice za Beograd, da bi optuženi najprije navedenu marihuanu autobusom prenio iz Nikšića za Podgoricu, odakle je trebao vozom da je prenese u Beograd, ali su ga prilikom ulaska u voz na relaciji Podgorica-Beograd zaustavili ovlašćeni policijski službenici PJ Podgorica i pretresom crne putne torbe, sa natpisom »REEBOK« kod njega pronašli opojnu drogu marihuanu u navednoj količini.<br>
Naprijed navedeno činjenično stanje, sud je nesumnjivo utvrdio, iz navoda odbrane optuženog, koji u potpunosti priznao izvršenje krivičnog djela, a koje priznanje nije dovedenu u sumnju ni jednim dokazom provedenim u postupku, naprotiv, isto je potvrdjeno i u potpunosti saglasno sa sadržinom materijalnih dokaza.<br>
Naime, optuženi V. D. u svojoj odbrani navodi, da je dana 17.08.2011. godine, od izvjesnog lica po imenu D., u Nikšiću, preuzeo opojnu drogu marihuanu u količini od 3.621,11 grama, koja droga se nalazila u crnoj torbi, zapakovana u 4 ručno pravljena paketa od PVC kese, koju drogu je trebao iz Nikšića preko Podgorice, da prenese za Beograd, za novčanu nadoknadu od 500 eura, te da je istog dana iz Nikšića sa crnom torbom u kojoj se nalazila marihuana, autobusom došao u Podgoricu, odakle je sa Željezničke stanice u Podgorici tu drogu trebalo vozom da prenese do Beograda, ali su ga na Željezničkoj stanici u Podgorici negdje oko 22,00 sati, dok je čekao voz, kontrolisali policajci i tom prilikom, njegovim ličnim pretresom, kod njega u crnoj torbi pronašli i oduzeli opojnu drogu marihuanu.<br>
Odbrana optuženog u potpunosti je saglasna i sa sadržinom Zapisnika o pretresanju lica Uprave policije PJ Podgorica Ku.br.760/11 od 19.08.2011.godine, iz koje proizilazi, da su ovlašćeni policijski službenici dana 17.08.2011. godine, prilikom ličnog pretresa optuženog V. D., kod istog, u crnoj torbi koju je optuženi imao kod sebe pronašli četiri veća ručno pravljena pakovanja od PVC kese, sa sadržajem biljne materije tamno zelene boje, za koju se pretpostavljalo da je opojna droga marihuana, a što se potvrdjuje i sadržinom potvrde o privremenom oduzimanju predmeta Ku.br.760/11 od 19.08.2011. godine, koju je optuženi uredno potpisao, a na koju stranke nijesu imale primjedbi. Da se radi o opojnoj drogi marihuani nesumnjivo je utvrđeno vještačenjem sadržaja četiri ručno pravljena zamotuljka od PVC kese, neto masa m1=950,72 grama, m2=909,08 grama, m3=917,39 grama i m4=843,92 grama, iz kog nalaza se nesumnjivo utvrdjuje, da dostavljena biljna materija potiče od biljke, čiji je botanički naziv »Cannabis sativa L.« poznatija kao marihuana, koja u sebi sadrži psihoaktivnu komponentu tetrahidrokanabinol (THC) u koncetracijici iznad 0,3%, koja utiče na centralni nervni sistem, izaziva stanje zavisnosti i nalazi se na listi opojnih droga (Sl.list SRJ br.44/2002), a što je prikazano i u fotoelaboratu koji je sastavni dio Izvještaja o vještačenju Uprave policije - Forenzički centar Danilovgrad br.3443/11 od 25.08.2011.godine, a koji Izvještaj je sud u cjelosti prihvatio kao jasan, objektivan, te zasnovan na pravilima struke i nauke.<br>
Količina opojne droge marihuane koja je pronađena kod optuženog V. D. i privremeno oduzeta od njega, u&nbsp; količini od 3.621,11 grama marihuane, način na koji je opojna droga marihuana bila zapakovana, te priznanje optuženog, nesumnjivo upućuju na zaključak suda da je optuženi predmetnu opojnu drogu marihuanu, prenosio radi prodaje.<br>
Cijeneći naprijed utvrdjeno činjenično stanje, ovaj sud nalazi, da su se u radnjama optuženog V. D., stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, obzirom da je u postupku nesumnjivo utvrdjeno, a imajući u vidu priznanje optuženog, te sadržinu materijalnih dokaza, kako je to predhodno navedeno, da je optuženi V. D. dana 17.08.2011. godine, neovlašćeno radi&nbsp; prodaje&nbsp; prenosio 3621,11 grama opojne droge marihuane-supstance proglašene za opojnu drogu Rješenjem o utvrdjivanju opojnih droga (Sl. list SRJ br. 44/02).<br>
Sve činjenice utvrdjene u postupku, okolnosti konkretnog slučaja doveli su ovaj sud do zaključka, da je optuženi V. D. predmetno krivično djelo izvršio sa direktnim umišljajem. Optuženi je bio u potpunosti svjestan da radi prodaje prenosi opojnu drogu marihuanu, što je optuženi u svojoj odbrani i priznao, te da za to nema potrebna ovlašćenja, a što predstavlja bitno obilježje ovog krivičnog djela, a koja okolnost je optuženom morala biti poznata, obzirom da se radi o odrasloj i zreloj osobi, što sve znači da je kod optuženog postojala svijest o svim obilježjima predmetnog krivičnog djela i htjenje njegovog izvršenja.<br>
Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koje čine bitna obilježja ovog krivičnog djela, a o kojima se sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela. Naime, Rješenjem o utvrdjivanju opojnih droga (Službeni list SRJ br. 44/02) marihuana je proglašena za opojnu drogu i nalazi se na spisku opojnih droga.<br>
Odlučujući o kazni za optuženog, sud je najprije, u smislu čl.42 Krivičnog zakonika,&nbsp; cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio njegove lične prilike, da se radi o relativno mladoj osobi, koja je u vrijeme izvršenja krivičnog djela imala navršenih 23 godine života, potom činjenicu da je optuženi u cjelosti priznao izvršenje krivičnog djela, a koje priznanje je doprinijelo brzom i efikasnom razrješenju ove krivično pravne stvari, njegov raniji život, tj. neosudjivanost, a što je sud utvrdio iz izvoda iz KE za optuženog, te izraženo iskreno kajanje i prihvatanje krivice zbog izvršenja krivičnog djela, dok otežavajućih okolnosti na strani optuženog nije bilo, pa je sud naprijed navedene olakšavajuće okolnosti na strani optuženog u svojoj ukupnosti, a posebno okolnost da je optuženi priznao izvršenje krivičnog djela, kao i okolnost da ranije nije vršio krivična djela, cijenio kao osobito olakšavajuće, te u smislu odredbi člana 45 i 46 Krivičnog zakonika, optuženom ublažio kaznu ispod zakonom propisanog minimuma za predmetno krivično djelo i istog osudio na kaznu zatvora u trajanju od 1 (jedne) godine i 6 (šest), nalazeći da je tako ublažena kazna srazmjerna stepenu krivice optuženog i težini počinjenog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32 Krivičnog zakonika, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl.4 st.2 Krivičnog zakonika.<br>
Shodno čl.51 Krivičnog zakonika, Sud je optuženom u kaznu zatvora uračunao vrijeme provedeno u pritvoru, počev od 17.08.2011.godine&nbsp; do 14.10.2011. godine.<br>
Shodno čl.300 st.7. u vezi čl. 75. Krivičnog zakonika, Sud je optuženom izrekao mjeru bezbjednosti oduzimanja 3621,11 grama opojne droge marihuane, kao predmeta izvršenja krivičnog djela, koja se ima uništiti nakon pravosnažnosti presude i za koje predmete zakon predviđa obavezno oduzimanje.<br>
Kako je optuženi oglašen krivim, to ga je sud shodno članu 226 i članu 229 Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 50,00 eura, koji iznos je odredjen shodno složenosti krivičnog postupka, dužini njegovog trajanja i imovinskim prilikama optuženog, u roku od 15 dana po pravosnažnosti presude, dok će o ostalim troškovima krivičnog postupka Sud odlučiti naknadno, posebnim rješenjem, po pribavljanju podataka o njihovoj visini, a shodno čl. 227. st. 2. Zakonika o krivičnom postupku.<br>
Sa izloženog, odlučeno je kao u izreci.<br>
<div style="text-align: center;">
	VIŠI SUD U PODGORICI<br>
	Dana 14.10.2011. godine<br>
	<br>
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S&nbsp; U&nbsp; D&nbsp; I&nbsp; J&nbsp; A&nbsp;&nbsp;&nbsp;&nbsp;&nbsp;&nbsp;&nbsp; Novčić Slobodanka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tabaš Predrag</div>
DN-a, po primjerak:<br>
- 
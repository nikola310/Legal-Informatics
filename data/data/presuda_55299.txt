<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;font-weight:bold;}
.s2{font-weight:bold;}
.s3{color:black;}
.s4{font-family:Arial;font-size:12pt;}
.s5{font-family:Times New Roman;font-size:13pt;}
.s6{font-family:Times New Roman;font-size:14pt;}
.p1{margin-right:-0.052083332in;text-align:end;hyphenate:auto;font-family:Times New Roman;font-size:12pt;}
.p2{margin-right:-0.052083332in;text-align:start;hyphenate:auto;font-family:Arial;font-size:12pt;}
.p3{margin-right:-0.052083332in;text-align:center;hyphenate:auto;font-family:Arial;font-size:12pt;}
.p4{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p5{margin-right:-0.072916664in;text-align:justify;hyphenate:auto;font-family:Times New Roman;font-size:13pt;}
.p6{margin-right:-0.072916664in;text-align:justify;hyphenate:auto;font-family:Arial;font-size:12pt;}
.p7{margin-right:-0.072916664in;text-align:center;hyphenate:auto;font-family:Arial;font-size:12pt;}
.p8{margin-right:-0.5in;text-align:start;hyphenate:auto;font-family:Arial;font-size:12pt;}
.p9{margin-right:-0.5in;text-align:center;hyphenate:auto;font-family:Arial;font-size:12pt;}
.p10{text-indent:0.375in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p11{text-indent:0.33333334in;margin-right:-0.052083332in;text-align:justify;hyphenate:auto;font-family:Times New Roman;font-size:14pt;}
.p12{text-indent:0.33333334in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p13{margin-left:-0.125in;margin-right:-0.375in;text-align:center;hyphenate:auto;font-family:Arial;font-size:12pt;}
.p14{margin-left:-0.125in;margin-right:-0.375in;text-align:justify;hyphenate:auto;font-family:Arial;font-size:12pt;}
.p15{margin-left:0.5in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p16{text-indent:0.5in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p17{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="a" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br. 1215/12</span>
</p>
<p class="p2"></p>
<p class="p3">
<span class="s2">U IME CRNE GORE</span>
</p>
<p class="p3"></p>
<p class="p4">
<span class="s2">          OSNOVNI SUD U PODGORICI</span><span>, kao prvostepeni, krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog </span><span class="s2">E. D.</span><span>, zbog krivičnog djela napad na službeno lice u vršenju službene dužnosti iz čl. 376 st. 3  u vezi st.1 Krivičnog zakonika, rješavajući po optužnom predlogu ODT-a u Podgorici Kt. br. 1442/12 od 06. 11. 2012. godine, nakon završenog glavnog, javnog pretresa održanog dana 15. 01. 2013. godine, u prisustvu zastupnika optužbe Ivana Medojevića i okrivljenog, </span><span class="s3">donio je i dana 16. 01. 2013. godine javno objavio,</span>
</p>
<p class="p2"></p>
<p class="p3">
<span class="s2">P R E S U D U</span>
</p>
<p class="p3"></p>
<p class="p5">
<span>         </span><span class="s4">Okrivljeni   </span>
</p>
<p class="p6">
<span class="s2">	E. D.</span><span>,  JMB xxxxxxxxxxxxx, od oca A. i majke A., rođene M., rođen 23. 02. 19xx. godine u Podgorici, sa prebivalištem u mjestu rođenja, Karabuško polje bb, državljanin Crne Gore, nezaposlen, neoženjen, bez djece, završio srednju školu, lošeg imovnog stanja, neosuđivan.</span>
</p>
<p class="p6"></p>
<p class="p7">
<span class="s2">Kriv je</span>
</p>
<p class="p6"></p>
<p class="p6">
<span class="s2">	Što je:</span>
</p>
<p class="p6">
<span>	Dana 07. oktobra 2012. godine, oko 03,00 časova, u prostorijama Urgentnog centra, u Podgorici, svjestan svog djela, čije izvršenje je htio, napao službeno lice, oštećenog K. A., službenika Uprave policije - PJ Podgorica, u vršenju poslova javne bezbjednosti, na način, što je nakon što su mu saopštili da će njegova prijateljica P. M., nakon date terapije, biti transportovana u Specijalnu bolnicu u Kotoru, počeo da viče, pokušavajući da je izvede iz prostorija Urgentnog centra, u kojem trenutku mu je oštećeni K. A., koji je raspoređen na poslovima održavanja javnog reda i mira, prišao i rekao da istu ne može izvesti, što okrivljeni nije prihvatio, već mu je zaprijetio da će ga zapamtiti, da se neće na ovome završiti, da će se ponovo sresti, pa kada je oštećeni Kajošaj, zajedno sa B. M. i R. M., koji su zaposleni u Urgentnom centru, pokušao da ga spriječi da izvede pacijenta iz čekaonice, okrivljeni ga je rukama uhvatio za rame, i gurnuo ga preko stolica koje su se nalazile u čekaonici, usljed čega je oštećeni pao na pod</span>
</p>
<p class="p6">
<span>	- čime je izvršio krivično djelo napad na službeno lice u vršenju službene dužnosti iz čl. 376 st. 3 u vezi st.1 Krivičnog zakonika.</span>
</p>
<p class="p6">
<span>          Pa ga  Sud na osnovu čl. 4 st. 2, 32, 36, 42 st.1 čl. 45, 46 Krivičnog zakonika, te čl. 226, 229, 239 i 374 Zakonika o krivičnom postupku, </span>
</p>
<p class="p8"></p>
<p class="p8">
<span>                                                            </span><span class="s2">O S U Đ U J E</span>
</p>
<p class="p9"></p>
<p class="p6">
<span>          Na kaznu zatvora u trajanju od 3 (tri) mjeseca, koju kaznu je dužan izdržati nakon pravosnažnosti presude.</span>
</p>
<p class="p6"></p>
<p class="p6">
<span>         Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja</span><span class="s5">.</span>
</p>
<p class="p2"></p>
<p class="p3">
<span class="s2">O b r a z l o ž e nj e</span>
</p>
<p class="p2"></p>
<p class="p4">
<span>          Optužnim predlogom Osnovnog državnog tužioca u Podgorici Kt. br. 1442/12 od 06. 11. 2012. godine, stavljeno je na teret okrivljenom E. D. izvršenje krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika, pa je zastupnik optužbe Medojević Ivan precizirao optužni predlog kao u izreci presude i u završnoj riječi naveo, da je dokazima provedenim na glavnom pretresu utvrđeno da je okrivljeni izvršio krivično djelo stavljeno mu na teret, te predložio sudu da okrivljenog oglasi krivim i osudi po zakonu.</span>
</p>
<p class="p4">
<span>	Okrivljeni E. D. je u svojoj odbrani, u predhodnim postupku, naveo da je oko 02:00 h ujutru, kritičnom prilikom, vraćajući se iz grada, dobio poziv od svoje dugogodiišnje prijateljice M. P., koja mu je rekla da se nalazi u bolnici i pitala ga da li može da dođe, jer joj treba podrška. On tom prilikom nije konzumirao alkohol, a kolima se vratio u grad, odnosno do Urgentnog centra, i kada je ušao unutra vidio je M. da sjedi na jednoj stolici u holu i da su sa njom njeni roditelji. Kada je prišao M. vidio je da nije baš u redu, odnosno, djelovala mu je kao da će da zaspe i da padne sa stolice, pa je prišao da joj pomogne. M. mu nije ništa govorila kada je došao do nje, a uvidio je da nije bila u stanju da priča. U jednom trenutku M. je krenula da pada sa stolice pa je on uhvatio da je podigne, odnosno ponese do kreveta u neku od soba koje su se tu nalazile, jer mu se učinilo da pada u komu. U tom trenutku prišao mu je jedan policajac u uniformi i rekao mu da izađe iz hola napolje, a on mu je odgovorio nešto u smislu „druže vidiš li šta se dešava“, da bi ga policajac nakon toga udario otvorenom šakom u predjelu lijeve strane lica i uva, od kog udarca nije zadobio nikakve povrede. Nakon toga se ispravio i okrenuo prema policajcu, možda mu se i unio u facu, i rekao mu nešto u smislu „evo šamaraj me“, a možda ga je u svemu tome i opsovao, ali je siguran da ovoga policajca nije niti udario, niti ga je prstom takao. Istakao je da nije tačno da je policajca gurnuo i da je on pao preko klupa, a nakon toga policajac mu je stavio lisice na ruke pri čemu on nije pružao nikakav otpor. U trenutku kada je zadobio šamar i kada se ispravio nastala je gužva oko njih dvojice. Čitav ovaj događaj posmatrali su roditelji M. P., a sve se može provjeriti uz pomoć video nadzora koji se nalazi u Urgentnom centru, tako da se tačno može vidjeti ko je šta radio. Na glavnom pretresu je naveo, da je M. P. znao od ranije i da je ona bila djevojka njegovog najboljeg druga četiri godine. Kritične večeri je nazvao M. da vidi kako je i šta radi, a na njen broj telefona mu se javio njen otac i rekao mu da je M. u bolnici, nakon čega je on prekinuo vezu i pošao do bolnice. U Urgentnom centru je M. bila u društvu svojih roditelja, a pored njih u holu su bili i policajac K. A., koga je poznavao od ranije iz viđenja jer je radio u Tuzima, i sjekuriti obezbeđenje. Sjeo je pored M., i u jednom trenutku ona mu je rekla da joj treba vazduh pa su krenuli prema izlazu, kada mu je A. rekao da je ostavi, nakon čega ga je on samo pogledao i nastavio da se kreće sa M.. A. mu je još jednom rekao da je ostavi, a nakon toga je ustao sa stolice na kojoj je sjedio, prišao mu i opalio šamar. Nakon ovog šamara, koji je bio izuzetno jak, je odgurnuo A. sa obje ruke u predjelu grudi i vidio je da se isti zateturao, a ne sjeća se da li je pao, jer su njega odmah povukli. A. je znao od ranije iz viđenja kao policajca, a sa istim nije nikad imao nikakav sukob i misli da A. nije imao nikakav razlog da se sukobi sa njim. Nakon što mu je ukazano na razlike u odnosu na odbranu koju je dao u predhodnom postupaku, je pojasnio da ne zna zašto je na zapisniku kod tužioca drugačije iznio svoju odbranu i da je kritičnom prilikom postupao kao što je rekao na glavnom pretresu. U završnoj riječi je naveo da mu je žao što je došlo do ovog događaja, da mu je prvi put da ima sukob sa zakonom i da nije nikada ranije osuđivan, niti je imao bilo kakve prijave. Tokom postupka je shvatio da je izvršio krivično djelo koje mi je stavljeno na teret, i istakao da mu je žao zbog učinjenog i to se sigurno neće ponoviti. </span>
</p>
<p class="p4">
<span>         Sud je u dokaznom postupku na saglasan predlog stranaka pročitao iskaz svjedoka oštećenog K. A. i svjedoka B. M., izvršio uvid u CD i pročitao Izvještaj Uprave policije PJ Podgorica iz kaznene evidencije na ime okrivljenog E. D. od 15. 11. 2012. godine. </span>
</p>
<p class="p10">
<span>Svjedok oštećeni K. A. je u svom iskazu datom na zapisniku pred ODT-om od 24. 10. 2012. godine, naveo da je kao zaposleni u Upravi policije bio na radnom mjestu policajca i u okviru svojih zaduženja obavljao posao u Urgentnom centru KC CG. Kritičnom prilikom kada je bio treća smjena, negdje iza ponoći oko 03:00-04:00 h, u Urgentni blok je patrola dovela jednu žensku osobu, kojoj je ukazana medicinska pomoć. On nije znao o kome se radi niti zbog čega je ta djevojka tu, a tek kasnije kada je izvršen pregled rečeno mu je da djevojka treba da ide na obavezno liječenje u Specijalnu bolnicu u Kotor. Ova djevojka je čitavo vrijeme šetala po hodniku, bila agresivna, i očigledno je bilo da je medicinsko osoblje uspjelo da je smiri na neki način, odnosno dali su joj terapije, pa se nivo njene agresivnosti spustio. Njegov posao je bio da u Urgentnom bloku održava red, odnosno da sprečava da ne dođe do narušavanja javnog reda i mira, i kada je djevojka samo šetala po hodniku nije imao potrebu da interveniše. Jedino što su on, obezbeđenje i momak iz obezbeđenja koji radi u Urgentnom bloku uradili bilo je to što su zaključali sve ulaze u Urgentni blok, osim dva koja su mogli da prate. Nedugo potom u Urgentni blok je došlo jedno muško lice, koje je pričalo sa ovom djevojkom, šetalo sa njom i nije pravio nikakve probleme, pa nije bilo potrebe da interveniše niti preduzima radnje u okviru svojih ovlašćenja. U jednom trenutku ova ženska osoba, kojoj je ukazivana medicinska pomoć, je rekla nešto u smislu da joj se spava, odnosno koliko je uspio da vidi vjerovatno zbog lijekova bila je prilično pospana, pa je ovaj momak čim je ona to rekla uzeo u ruke i krenuo prema izlazu. S obzirom da postoji procedura šta i kako treba da postupa u slučaju kada je lice određeno za odlazak u Specijanu bolnicu, on je prišao momku i rekao mu da ne može da izađe sa djevojkom napolje, već samo da sjedi sa njom u hodniku i da nema potrebe da čitavo vrijeme boravi sa njom u Urgentnom centru. Tada je ušao jedan čovjek koji je ovom momku rekao nešto u smislu „sinko ona treba da ide u Kotor“ ili nešto slično. Od tog trenutka momak je počeo da pravi probleme, da viče, da se svađa, a pokušao je i da izvede djevojku. Pošto ovo nije mogao da dozvoli, on je momka uhvatio za ruku, tačnije nadlakticu, i praktično ga zamolio, odnosno rekao mu da izađe iz Urgentnog bloka i da ne pravi probleme, što je ovaj i učinio i iz unutrašnjeg dijela hodnika gdje se nalaze ambulante prešao u dio hodnika tkz. čekaonicu, gdje se nalaze automati za piće i klupe za sjedenje. Međutim, njegova agresivnost se nije smanjivala, počeo je da prijeti nešto u smislu da će da ga prijavi, da će ga ostaviti bez posla, da će mu doći glave, na šta nije obraćao pažnju, već je samo htio da ovog momka isprati van Urgentnog centra, kako ne bi došlo do narušavanja javnog reda i mira. U jednom trenutku u hodniku, gdje su se još nalazili momak iz obezbeđenja, jedan medicinski tehničar i neki čovjek, vjerovatno pacijent ili pratnja nekog pacijenta, ovaj momak je počeo da se zalijeće prema njemu, i tom prilikom nije došlo do kontakta izmenju njih, a on je samo ispružio ruke ispred sebe kao znak da mu ne prilazi. Kada se okrenuo i imao namjeru da iz tog djela uđe u dio ispred ambulante, osjetio je jak udar u lijevo rame, što ga je prilično dezorjentisalo, i kako se okrenuo ponovo prema momku vidio je njegove ruke koje su bile podignute u visini njegove glave i ramena, na udaljenosti od nekih 50cm. Ovaj momak ga je udario i to u predjelu ramena, a od toga udarca je izgubio ravnotežu i pao preko klupe. Nije se mogao sjetiti kako je pao i kako je ustao, ali u svakom slučaju on je uz pomoć lica koje je naveo da su bili prisutni uspio da izvede tog momka ispred Urgentnog centra, stavio mu je lisice i sačekao dolazak patrole policije. Očigledno je neko već zvao policiju, jer su oni veoma brzo došli, i tek u tom trenutku je pretresao ovu osobu i vidio je iz njegovih ličnih dokumenata da se radi o E. D.. Lice je smješteno u službeno vozilo i odvedeno u stanicu policije. U stanici policije momak je nastavio da prijeti da će ga ostaviti bez posla, da će mu doći glave, da je Alah veliki, da će mu u svemu tome pomoći, na šta on nije reagovao. Istakao je da lica koja su te večeri bila u Urgentnom centru, osim obezbeđenja i medicinskog osoblja, nije od ranije poznavao. Pojasnio je da u trenutku kada ga je ovaj momak udario bio okrenut bokom. Osim udarca od koga je izgubio ravnotežu i pao preko klupa u čekaonici, nije zadobio druge udarce, a zna da su ga držali radnik obezbeđenja i jedan medicinski tehničar, kao i jedan čovjek koji je otišao nakon toga, tako da nije saznao o kome se radi. Pridružio se krivičnom gonjenju protiv E. D..       </span>
</p>
<p class="p10">
<span>Svjedok B. M. je u svom iskazu, datom na zapisniku pred ODT-om od 11. 10. 2012. godine, naveo da je kao radnik obezbeđenja, dana 07. 10. 2012. godine u ranim jutarnjim satima, negdje oko 03:00 h, obavljao poslove obezbeđenja u Urgentnom centru KC CG, kada je došla jedna ženska osoba u pratnji svojih roditelja i policije, koju su ljekari pregledali, i poslije određenog vremena, kada je pregled završen, medicinsko osoblje mu je sopštilo da ta djevojka ima uput za specijalnu bolnicu u Kotoru i da će tamo da ide uz pratnju policije. Po završenom pregledu, djevojka je sa svojim roditeljima boravila u hodniku Urgentnog centra, tačnije kako je bila uznemirena stalno je šetala iz djela gdje se nalaze aparati sa kafom u dio hodnika ispred ambulante za pregled, a koje prostorije su međusobno odvojene vratima. U jednom trenutku došao je i jedan momak, za koga je zaključio da se radi o momku te djevojke, i po njegovom dolasku ova djevojka je počela da se ponaša nenormalno, skakala je po hodniku Urgentnog centra, vrištala, čupala, da bi u jednom trenutku počela da na nepristojan način dodiruje i „hvata“ ovog momka. Momak je došao prije završetka pregleda od strane ljekara psihijatra, a ljekar je poslije izvršenog pregleda pozvao roditelje ove djevojke i saopštio im da će djevojka da ide u Specijalnu bolnicu. Ova informacija nije bila dostupna ovom momku, odnosno on nije znao da će djevojka da ide za Kotor. U ovakvim slučajevima praksa je da se licima koji nisu članovi porodice ne govori šta će se dogoditi, a isto tako se ne govori ni pacijentu iz razumljivih razloga da ne bi stvarao problem. U konkretnom slučaju, razlog zbog koga je ova djevojka kao pacijent ostala u hodniku Urgentnog centra bio je to, što je morala da sačeka dolazak policije kako bi se sa policijom organizovao njen transport do Kotora. U trenutku kada su roditelji djevojke saopštili momku da će ona da ide za Kotor, momak je počeo da se buni i krenuo je rukama da uzima djevojku u naručje kako bi je iznio iz Urgentnog centra, što obezbeđenje nije moglo da dozvoli. Od medicinskog osoblja pored njega tu je bio jedan tehničar, R. M., i uniformisani policajac koji inače boravi u Urgentnom centru, A. K.. Kako su pokušavali da spriječe i objasne momku da djevojka mora da ide za Kotor, on je počeo da viče i da psuje, a u jednom trenutku je došlo do guranja između njih, kao obezbeđenja, i njega sa druge strane. Ovo guranje se desilo na vratima prostorije gdje se nalaze aparati za kafu, odnosno čekaonice Urgentnog centra i vidio je da je ovaj momak hvatao policajca rukama za ramena i trzao glavom prema njemu. On nije vidio da ga je udario, odnosno nije siguran u to, ali je vidio da ga je odgurnuo, zbog čega je policajac pao preko klupa koje su se tu nalazile, nakon čega se policajac pridigao i zajedno sa njim je izbacio momka van Urgentnog centra, odnosno napolje. Nedugo zatim došla je patrola policije, a policajac Kajošaj je ovom momku stavio lisice na ruke, pa je policija koja je stigla toga momka odvela u stanicu policije. Pojasnio je da je momak prijetio policajcu nešto u smislu da se neće na tome završiti, da će se njih dvojica ponovo sresti, da će ga zapamtiti, da bi u toku tih prijetnji vadio telefon i govorio nešto u smislu da će ga on ostaviti bez posla i tome slično. Čuo je i psovke koje je momak uputio policajcu a odnosile su se na njegovu porodicu. U trenutku kada je počelo guranje u čekaonici Urgentnog centra, roditelji su zajedno sa ovom djevojkom ušli u unutrašnjost, odnosno prostor ispred ambulanti, a kada se sve ovo završilo ušao je unutra i vidio da djevojka spava u jednoj od ambulanti. Očigledno je da je na nju djelovala terapija koju je primila  a kasnije je otpremljena po proceduri za Specijalnu bolnicu u Kotoru.</span>
</p>
<p class="p4">
<span>           Uvidom u CD snimak je utvrđeno da je vrijeme u kome se radnja dešava 03:41:00 časova. Na snimku se vidi, a što je okrivljeni potvrdio, da je on lice u crnoj majici koje tri lica zadržavaju da priđe uniformisanom licu, za koga okrivljeni navodi da je K.A.. Sva ova lica pokušavaju da lice u crnoj majici izguraju prema vratima. Vidi se da u 03:42:09 časova lice u uniformi rukama zadržava okrivljenog i gura ga prema izlazu, nakon čega okrivljeni u predjelu grudi odguruje policajca objema rukama, a isti pada preko stolica koje se nalaze u čekaonici. </span>
</p>
<p class="p4">
<span>           Cijeneći sve provedene dokaze, kako pojedinačno, tako i u njihovoj medjusobnoj povezanosti i dovodeći ih u vezu sa odbranom okrivljenog, sud je nesumnjivo utvrdio da je okrivljeni E. D. dana 07. oktobra 2012. godine, oko 03,00 h, u prostorijama Urgentnog centra u Podgorici, napao službeno lice, oštećenog K. A., službenika Uprave policije - PJ Podgorica, u vršenju poslova javne bezbjednosti, na način što je nakon što su mu saopštili da će njegova prijateljica P. M., nakon date terapije, biti transportovana u Specijalnu bolnicu u Kotoru, počeo da viče, pokušavajući da je izvede iz prostorija Urgentnog centra, u kojem trenutku mu je oštećeni K. A., koji je raspoređen na poslovima održavanja javnog reda i mira, prišao i rekao da istu ne može izvesti, što okrivljeni nije prihvatio, već mu je zaprijetio da će ga zapamtiti, da se neće na ovome završiti, da će se ponovo sresti, pa kada je oštećeni Kajošaj, zajedno sa B. M. i R. M., koji su zaposleni u Urgentnom centru, pokušao da ga spriječi da izvede pacijenta iz čekaonice, okrivljeni ga je rukama uhvatio za rame, i gurnuo ga preko stolica koje su se nalazile u čekaonici, usljed čega je oštećeni pao na pod, u kojim radnjama okrivljenog se ogledaju sva obilježja krivičnog djela  napad na službeno lice u vršenju službene dužnosti iz čl. 376 st.  3 u vezi st. 1 Krivičnog zakonika. </span>
</p>
<p class="p4">
<span>          Činjenično stanje iz izreke presude utvrđeno je iz iskaza svjedoka oštećenog K. A., svjedoka B. M., i uvidom u snimak sa CD. Iz saglasniih iskaza svjedoka proizilazi, da je kritičnom prilikom oštećeni Kajošaj Adem obavljao poslove održavanja javnog reda i mira u Urgentnom centru KC CG, te da je okrivljeni E. D. koji je krenuo da izvede pacijenta van prostorija Urgentnog centra zaustavljen od strane oštećenog. Nakon ovoga okrivljeni je počeo da prijeti oštećenom, da bi zatim došlo do guranja u čekaonici Urgentnog centra, kada je okrivljeni gurnuo oštećenog preko stolica, uled čega je ovaj pao na pod, a što je predstavljeno i na CD snimku, u koji je sud na glavnom pretresu izvršio uvid.  </span>
</p>
<p class="p11">
<span>	 </span><span class="s4">Sud je cijenio odbranu okrivljenog, datu tokom postupka, u kojoj u predhodnom postupku navodi da nije tačno da je policajca gurnuo i da je on pao preko klupa, a na glavnom pretresu navodi da je od policajca A. zadobio šamar, koji je bio izuzetno jak, a nakon šamara je odgurnuo A. sa obje ruke u predjelu grudi i vidio je da se isti zateturao, a ne sjeća se da je pao, pa sud odbranu okrivljenog nije prihvatio, ocijenivši je kao sračunato datu radi izbjegavanja krivice, a ovo imajući u vidu jasan i određen iskaz svjedoka oštećenog K. A. i svjedoka B. M., koje je sud u cjelosti prihvatio ocijenivši ih kao potpune i objektivne, a koji su potvrđeni i snimkom sa CD-a u koji je sud izvršio uvid. </span>
</p>
<p class="p12">
<span>	   Sa svega izloženog, sud nalazi da je okrivljeni, postupajući na način bliže predstavljen izrekom presude, bio svjestan da napada službeno lice u vršenju službene dužnosti, te svjestan da time čini zabranjenu djelatnost, čije izvršenje je i htio, postupao sa direktnim umišljajem, a čime su se u radnjama okrivljenog ostvarili svi subjektivni i objektivni elementi bića krivičnog djela napad na službeno lice u vršenju službene dužnosti iz čl. 376 st. 3 u vezi st.1 Krivičnog zakonika.</span>
</p>
<p class="p12">
<span>  Imajući u vidu nesumnjivo utvrđeno činjenično stanje, sud je prihvatio predlog zastupnika optužbe i donio rješenje da se na glavnom pretresu ne saslušava u svojstvu svjedoka R. M..</span>
</p>
<p class="p12">
<span>  Prilikom izbora vrste i visine kazne sud je cijenio sve okolnosti iz čl. 42 Krivičnog zakonika, koje su od uticaja da kazna bude manja ili veća pa je od olakšavajućih okolnosti na strani okrivljenog cijenio njegovu mladost, loše imovno stanje, ranije dobro ponašanje i s tim u vezi neosuđivanost, što je sud utvrdio iz izvoda iz kaznene evidencije na ime okrivljenog, dok otežavajuće okolnosti sud nije našao, pa je cijeneći prednje olakšavajuće okolnosti kao naročito olakšavajuće, sud okrivljenom primjenom čl. 45 i 46 Krivičnog zakonika ublažio kaznu ispod zakonskog minimuma i osudio ga na kaznu zatvora u trajanju od 3 (tri) mjeseca</span><span class="s6">. </span><span>Sud je uvjerenja da je ovako izrečena kazna adekvatna težini izvršenog krivičnog djela i ličnosti okrivljenog kao izvršioca, te da će se u svemu ostvariti svrha kažnjavanja, kako sa gledišta specijalne tako i generalne prevencije, odnosno da će se ovako izrečenom kaznom na okrivljenog dovoljno uticati da u buduće ne vrše ovakva ili slična krivična djela, te da će se istovremeno ostvariti uticaj i na druge da ne vrše krivična djela, čime će se u cjelosti ostvariti svrha kažnjavanja iz čl. 32 Krivičnog zakonika u okviru opšte svrhe izricanja krivičnih sankcija iz čl. 4 st. 2 Krivičnog zakonika. </span>
</p>
<p class="p12">
<span>     Odluka o troškovima krivičnog postupka zasnovana je na odredbi čl. 226 u vezi čl. 229 Zakonika o krivičnom postupku, na osnovu kojih je sud okrivljenog obavezao da plati iznos od 30,00 €, koji troškovi se odnose na paušal koji je odmjeren srazmjerno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p12">
<span>    Na osnovu navedenog, u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p class="p3"></p>
<p class="p3">
<span>OSNOVNI SUD U PODGORICI</span><span class="s2">, </span><span>dana </span><span class="s3">16. 01. 2013. godine</span><span>.</span>
</p>
<p class="p3"></p>
<table class="t1">
<tbody>
<tr class="r1">
<td class="td1">
<p class="p13">
<span>ZAPISNIČAR:</span>
</p>
</td><td class="td2">
<p class="p14">
<span>                                      S U D I J A:</span>
</p>
</td>
</tr>
<tr class="r1">
<td class="td1">
<p class="p13">
<span>Danijela Rajković,s.r.</span>
</p>
<p class="p14"></p>
</td><td class="td2">
<p class="p14">
<span>                                  Željka Jovović,s.r.</span>
</p>
<p class="p14"></p>
</td>
</tr>
</tbody>
</table>
<p class="p14"></p>
<table class="t1">
<tbody>
<tr class="r1">
<td class="td3">
<p class="p13">
<span>PRAVNA POUKA:</span>
</p>
</td><td class="td4">
<p class="p14">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p14"></p>
</td>
</tr>
</tbody>
</table>
<p class="p13">
<span>ZTO Danijela Rajković</span>
</p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p3"></p>
<table class="t1">
<tbody>
<tr class="r1">
<td class="td1">
<p class="p2"></p>
<p class="p2">
<span>              ZAPISNIČAR:</span>
</p>
</td><td class="td2">
<p class="p3"></p>
<p class="p3">
<span>                                                      S U D I J A:</span>
</p>
</td>
</tr>
<tr class="r1">
<td class="td1">
<p class="p2">
<span>            Danijela Rajković</span>
</p>
<p class="p2"></p>
</td><td class="td2">
<p class="p3">
<span>                                                      Željka Jovović</span>
</p>
<p class="p2"></p>
</td>
</tr>
</tbody>
</table>
<p class="p4">
<span class="s2">           </span><span>DN-a: Po primjerak presude dostaviti:</span>
</p>
<p class="p15">
<span>- ODT Podgorica,</span>
</p>
<p class="p15">
<span>- Okrivljenom</span>
</p>
<p class="p15">
<span>- Oštećenom po pravosnažnosti,</span>
</p>
<p class="p15">
<span>- A/a.</span>
</p>
<p class="p16">
<span>Postupljeno dana ______________</span>
</p>
<p class="p16">
<span>Radnik suda __________________</span>
</p>
<p class="p16"></p>
<p class="p16"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p2"></p>
<p class="p17"></p>


</body>
<div style="text-align: right">
	K.br. 81/12</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog J.Z.a iz S.a, zbog krivičnog djela krađa iz čl.239 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.621/11 od 14.09.2012.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 28.01.2013.godine u prisustvu zastupnika optužbe, okrivljenog i ovlašćenog predstavnika oštećene “Elektrodistribucije” Podgorica S.M.a, donio je dana 28.01.2013.godine i istog dana javno objavio&nbsp;<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni J.Z.o od oca S i majke M., rođene B., rođen ….godine u selu M.-opština D., sa mjestom prebivališta u S., ul. M. br.1, državljanin Crne Gore, pismen, završio srednju mašinsku školu, po zanimanju mašinski tehničar, vojsku služio, vodi se u VE Danilovgrad, razveden, otac troje djece, lošeg imovnog stanja, osuđivan presudom Opštinskog suda u Danilovgradu&nbsp; K.br. 26/85 od 28.03.1986.godine, zbog krivičnog djela iz čl.185 st.1 KZ SRCG na novčanu kaznu od 20.000,00 dinara, presudom Osnovnog suda u Podgorici K.br. 698/92 od 19.04.1994.godine, zbog krivičnog djela iz čl.190 st.4 u vezi čl.185 st.3 KZ SRCG na kaznu zatvora od 45 dana, presudom Osnovnog suda u Danilovgradu K.br. 14/94 od 23.11.1994.godine zbog krivičnog djela iz čl. 190 st.4 u vezi čl. 185 st.3 KZ SRCG&nbsp; na 6 mjeseci zatvora uslovno na 2 godine i presudom Osnovnog suda u Danilovgradu K.br.100/05 od 25.04.2006.godine zbog krivičnog djela iz čl.223 st.3 u vezi st.1 KZ RCG na novčanu kaznu od 200,00 eura.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:&nbsp;&nbsp;<br>
	&nbsp;<br>
	Dana 10.12.2010.godine, u svom stambenom objektu, u naselju M. b.b., opština Danilovgrad, svjestan svog djela čije je izvršenje htio, a znajući da je njegovo&nbsp; djelo zabranjeno oduzeo tuđu pokretnu stvar-električnu energiju, vlasništvo oštećene "Elektrodistribucije" Podgorica, u namjeri da njenim prisvajanjem pribavi sebi protivpravnu imovinsku korist u vrijednosti većoj od 150 eura, na način što je priključio radijator i televizor, direktno na elektrodistributivnu mrežu, kablom 3x2,5 mm2, mimo brojila, tako da se utrošak električne energije nije mogao registrovati preko mjernog uređaja i tako sebi pribavio protivpravnu imovinsku korist, u čemu je otkriven kontrolom ovlašćenih lica oštećenog preduzeća.<br>
	&nbsp;<br>
	- čime je počinio krivično djelo krađa iz čl.239 st.1 KZ<br>
	&nbsp;<br>
	Pa sud okrivljenog primjenom citiranih zakonskih propisa, te čl. 4, 5, 13, 15, 32, 41 i 42&nbsp; KZ i čl.226, 229 i 374 ZKP-a,<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	&nbsp;<br>
	Na kaznu rad u javnom interesu u trajanju od 80 (osamdeset) časova, a koji se ima izvršiti za vrijeme od 2 mjeseca, s tim što kazna ne može biti duža od 60 časova u toku jednog mjeseca.<br>
	&nbsp;<br>
	Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala&nbsp; uplati ovom sudu iznos od 30,00 eura, a u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a oštećena "Elektrodistribucija" Podgorica se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT-a Podgorica Kt.br.621/11 od 14.09.2012.godine, stavljeno je na teret okrivljenom J.Z.u da je izvršio krivično djelo krađa iz čl. 239 st.1 KZ. Zastupnik optužnog predloga je na glavnom pretresu u završnoj riječi precizirao činjenični opis krivičnog djela, na način određen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi u okviru zakonom propisane kazne.<br>
	&nbsp;<br>
	Okrivljeni J.Z.o u odbrani datoj u istražnom postupku i na glavnom pretresu u bitnom je naveo da je kritičnom prilikom stanovao u svom stambenom objektu-porodičnoj kući u mjestu M.,&nbsp; koja se nalazi na području opštine Danilovgrad. Navedeni objekat je upisan na ime njegove pokojne majke J. M. i u istom je živio sa svoje troje maloljetne djece. Nije uredno izmirivao račune za utrošenu električnu energiju obzirom da je nezaposleno lice i da je bez prihoda i on i ostali članovi njegove porodice. Tvrdi da je predmetnoj kontroli prethodilo varničenje žica na konzoli, pa je pokušao da varničenje zaustavi pomoću jedne daske ali kako su se tom prilikom žice otkinule, morao je da izvrši direktno prespajanje sa konzole i to pomoću žice, a kako bi obezbijedio napajanje stambenog objekta strujom obzirom da se radilo o zimskom periodu kada je grijanje bilo neophodno. Pojasnio je da je navedenu žicu priključio direktno sa konzole, mimo brojila, tako da se utrošak električne energije preko iste nije mogao registrovati. U decembru 2010.godine, ovlašćeni radnici Elektrodistribucije su izvršili kontrolu kojoj je on prisustvovao i tom prilikom su u njegovom stambenom objektu pronašli kabl na kojem tom prilikom nije bio priključen niti jedan električni uređaj. Napomenuo je da je preko tog kabla priključivao televizor i radijator. Istakao je da je dan prije kontrole radnika "Eletrodistribucije" izvedeno priključenje predmetnog kabla direktno na elektrodistributivnu mrežu i da su na taj kabl samo taj dan priključivali televizor i radijator. O zatečenom stanju ovlašćeni radnici Elektrodistribucije su sačinili zapisnik koji je odbio da potpiše, obzirom da je u zapisniku bilo navedeno da on neovlašćeno troši električnu energiju, a u tom momentu preko navedenog kabla nije vršeno napajanje električnom energijom ni jednog uređaja. Dodao je da u tom trenutku nije razmišljao da se radi o krađi tj. da je u pitanju krivično djelo jer inače to vjerovatno ne bi učinio. Naveo je i da prihvata da mu sud izrekne kaznu rada u javnom interesu, za slučaj da bude oglašen krivim. U završnoj riječi nije imao šta da kaže.&nbsp;<br>
	&nbsp;<br>
	Sud je na glavnom pretresu u dokaznom postupku saslušao ovlašćenog predstavnika oštećene “Elektrodistribucije” Podgorica S.M.a, saslušao svjedoka S.Lj.a, pročitao iskaz svjedoka V.D.a iz istražnog postupka sa zapisnika o saslušanju svjedoka Kri.br. 146/11 od 12.07.2011.godine, pročitao zapisnik o kontroli mjernog mjesta "Elektrodistribucije" Podgorica br. 12577 od 11.12.2010.godine i pročitao izvod iz kaznene evidencije Uprave policije Ispostava Danilovgrad br. 03-245/12-5635/2 od 28.09.2012.godine izdat na ime okrivljenog J.Z.a.<br>
	&nbsp;<br>
	Ovlašćeni predstavnik oštećene “Elektrodistribucije” Podgorica S.M. u iskazu datom na glavnom pretresu je naveo da se pridružuje krivičnom gonjenju protiv okrivljenog i da postavlja imovinsko-pravni zahtjev u iznosu od 458,71 eura.<br>
	&nbsp;<br>
	Svjedok S.Lj., ovlašćeni radnik “Elektrodistribucije” Podgorica, u iskazu datom u istražnom postupku i na glavnom pretresu u bitnom je naveo da sa svojim kolegama svakodnevno obavi veći broj kontrola ispravnosti električnih brojila, te da se zbog toga nije mogao sjetiti detalja predmetne kontrole. Prilikom obavljanja svake kontrole, on i njegove kolege sačinjavaju i lično potpisuju zapisnik o kontroli mjernog mjesta, a ovaj zapisnik potpisuju i lica koja prisustvuju kontroli. Tvrdi da su podaci naznačeni u zapisniku o kontroli mjernog mjesta tačni i istiniti. Na glavnom pretresu je nakon što mu je od strane suda pokazan zapisnik o kontroli mjernog mjesta br.12577 od 11.12.2010.godine potvrdio da su svi podaci navedeni u tom zapisniku apsolutno tačni.<br>
	&nbsp;<br>
	Svjedok V.D., ovlašćeni radnik “Elektrodistribucije” Podgorica, u iskazu datom u istražnom postupku u bitnom je naveo da sa svojim kolegama svakodnevno obavi veći broj kontrola ispravnosti električnih brojila, te da se zbog toga nije mogao sjetiti detalja predmetne kontrole. Prilikom obavljanja svake kontrole, on i njegove kolege sačinjavaju i lično potpisuju zapisnik o kontroli mjernog mjesta, a ovaj zapisnik potpisuju i lica koja prisustvuju kontroli. Istakao je da su podaci naznačeni u zapisniku o kontroli mjernog mjesta tačni i istiniti.<br>
	&nbsp;<br>
	Iz sadržine zapisnika o kontroli mjernog mjesta “Elektrodistribucije” Podgorica br. 12577 od 11.12.2010.godine, utvrđuje se da su ovlašćeni radnici Elektrodistribucije dana 11.12.2010.godine, prilikom vršenja kontrole brojila marke "Iskra" br.2859735, u mjestu M., a koje se vodi na ime J. M., zatekli da je mimo mjernog mjesta, sa konzole sproveden kabl 3x2,5 mm².<br>
	&nbsp;<br>
	Iz izvoda iz kaznene evidencije Uprave policije Ispostava Danilovgrad br. 03-245/12-5635/2 od 28.09.2012.godine, izdatog na ime okrivljenog, utvrđuje se da je okrivljeni J.Z.o osuđivan presudom Opštinskog suda u Danilovgradu&nbsp; K.br. 26/85 od 28.03.1986.godine, zbog krivičnog djela iz čl.185 st.1 KZ SRCG na novčanu kaznu od 20.000,00 dinara, presudom Osnovnog suda u Podgorici K.br. 698/92 od 19.04.1994.godine, zbog krivičnog djela iz čl.190 st.4 u vezi čl.185 st.3 KZ SRCG na kaznu zatvora od 45 dana, presudom Osnovnog suda u Danilovgradu K.br. 14/94 od 23.11.1994.godine zbog krivičnog djela iz čl. 190 st.4 u vezi čl. 185 st.3 KZ SRCG&nbsp; na 6 mjeseci zatvora uslovno na 2 godine i presudom Osnovnog suda u Danilovgradu K.br.100/05 od 25.04.2006.godine zbog krivičnog djela iz čl.223 st.3 u vezi st.1 KZ RCG na novčanu kaznu od 200,00 eura.<br>
	&nbsp;<br>
	Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog J.Z.a stekla sva obilježja bića krivičnog djela krađa iz čl.239 st.1 Krivičnog zakonika. Naime, okrivljeni je dana 10.12.2010.godine, u svom stambenom objektu, u naselju M. b.b., opština Danilovgrad, svjestan svog djela čije je izvršenje htio, a znajući da je njegovo&nbsp; djelo zabranjeno oduzeo tuđu pokretnu stvar-električnu energiju, vlasništvo oštećene "Elektrodistribucije" Podgorica, u namjeri da njenim prisvajanjem pribavi sebi protivpravnu imovinsku korist u vrijednosti većoj od 150 eura, na način što je priključio radijator i televizor, direktno na elektrodistributivnu mrežu, kablom 3x2,5 mm2, mimo brojila, tako da se utrošak električne energije nije mogao registrovati preko mjernog uređaja i tako sebi pribavio protivpravnu imovinsku korist, u čemu je otkriven kontrolom ovlašćenih lica oštećenog preduzeća.<br>
	&nbsp;<br>
	Iz odbrane okrivljenog J.Z.a iz istražnog postupka i sa glavnog pretresa utvrđuje se da je on dan prije kontrole ovlašćenih radnika “Elektrodistribucije” Podgorica, u svom stambenom objektu u naselju M., koje pripada području opštine Danilovgrad, izvršio priključenje kabla direktno na elektrodistributivnu mrežu, mimo brojila, da je tom prilikom na kabl priključio televizor i radijator, te da se utrošak električne energije nije mogao registrovati. Obzirom da iz zapisnika o kontroli mjernog mjesta “Elektrodistribucije” Podgorica br.12577 od 11.12.2010.godine proizilazi da je predmetna kontrola bila dana 11.12.2010.godine i da je tom prilikom zatečeno da je mimo mjernog mjesta (brojila), sa konzole sproveden kabl 3x2,5 mm², pa dovodeći to u vezu sa odbranom okrivljenog sud izvodi zaključak da je okrivljeni dana 10.12.2010.godine u svom stambenom objektu priključio električne potrošače radijator i televizor direktno na elektrodistributivnu mrežu, kablom 3x2,5 mm², mimo brojila, tako da se utrošak električne energije nije mogao registrovati preko mjernog uređaja. I svjedoci koji su bili u kontroli S.Lj. i V.D., kojima sud nema razloga da ne vjeruje i čije iskaze prihvata, su u svojim iskazima naveli da su podaci naznačeni u zapisniku o kontroli mjernog mjesta tačni i istiniti.<br>
	&nbsp;<br>
	Krivično djelo krađa iz čl.239 st.1 KZ čini onaj ko tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. U konkretnom slučaju, okrivljeni je oduzeo tuđu pokretnu stvar-električnu energiju vlasništvo oštećene “Elektrodistribucije” Podgorica, u namjeri da njenim prisvajanjem pribavi sebi protivpravnu imovinsku korist preko 150,00 eura, jer učinilac koji krade struju na način što struju uvodi do potrošačkih tačaka tako da se njen utrošak ne registruje preko brojila ima namjeru da to čini dok god bude u mogućnosti.<br>
	&nbsp;<br>
	Sud nalazi da je okrivljeni imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio je njegovo izvršenje, a sa namjerom pribavljanja protivpravne imovinske koristi preko 150,00 eura. Zbog toga se u njegovim radnjama stiču sva bitna obilježja bića krivičnog djela krađa iz čl.239 st.1 KZ, pa je istog valjalo oglasiti krivim i izreći mu krivičnu sankciju.<br>
	&nbsp;<br>
	Sud nije prihvatio odbranu okrivljenog u dijelu da navodno nije znao da se priključenjem električnih aparata na kabl, koji je direktno prikačen na elektrodistributivnu mrežu, mimo brojila, vrši krađa, jer mu je svakako bilo poznato da je električna energija tuđa pokretna stvar, da se uvođenjem električne energije do potrošačkih tačaka, a čiji se utrošak ne registruje na brojilu, vrši oduzimanje tuđe pokretne stvari koja se tako prisvaja i na koji način se sebi pribavlja protivpravna imovinska korist. Zbog toga je odbrana okrivljenog u ovom dijelu neistinita i sračunato je data u cilju izbjegavanja krivično–pravne odgovornosti.<br>
	&nbsp;<br>
	Sud je prilikom odlučivanja o kazni imao u vidu sve okolnosti na strani okrivljenog u smislu čl. 42 KZ, pa je od olakšavajućih okolnosti na strani okrivljenog našao da je otac troje djece i da je lošeg imovnog stanja, a od otežavajućih okolnosti da je osuđivan presudom Opštinskog suda u Danilovgradu&nbsp; K.br. 26/85 od 28.03.1986.godine, zbog krivičnog djela iz čl.185 st.1 KZ SRCG na novčanu kaznu od 20.000,00 dinara, presudom Osnovnog suda u Podgorici K.br. 698/92 od 19.04.1994.godine, zbog krivičnog djela iz čl.190 st.4 u vezi čl.185 st.3 KZ SRCG na kaznu zatvora od 45 dana, presudom Osnovnog suda u Danilovgradu K.br. 14/94 od 23.11.1994.godine zbog krivičnog djela iz čl. 190 st.4 u vezi čl. 185 st.3 KZ SRCG&nbsp; na 6 mjeseci zatvora uslovno na 2 godine i presudom Osnovnog suda u Danilovgradu K.br.100/05 od 25.04.2006.godine zbog krivičnog djela iz čl.223 st.3 u vezi st.1 KZ RCG na novčanu kaznu od 200,00 eura, što je utvrđeno iz citiranog izvoda iz kaznene evidencije, s tim što je sud imao u vidu i protek vremena od ovih osuda, pa je kod takvog stanja, a imajući u vidu da je okrivljeni pristao na izricanje kazne rad u javnom interesu, na osnovu čl. 41 KZ, okrivljenom izrekao kaznu rad u javnom interesu u trajanju od 80 (osamdeset) časova, a koji se ima izvršiti za vrijeme od 2 mjeseca, s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	Ukoliko okrivljeni ne bude vršio rad u javnom interesu, na osnovu čl.41 st.6 KZ, ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka&nbsp; - sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Shodno čl.239 st.2 ZKP-a sud je oštećenu Elektrodistribuciju Podgorica radi ostvarivanja imovinsko-pravnog zahtjeva uputio na parnični postupak, obzirom da podaci krivičnog postupka nijesu pružali pouzdan osnov ni za potpuno ni za djelimično presuđenje, a pribavljanje dokaza o tome vodilo je nepotrebnom odugovlačenju postupka.<br>
	&nbsp;<br>
	Sa iznijetog, a primjenom čl.374 ZKP-a, odlučeno je kao u izreci ove presude.<br>
	&nbsp;<br>
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; S U D I J A,<br>
	Branka Nikolić,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović,<br>
	&nbsp;<br>
	&nbsp;<br>
	DOSTAVITI:<br>
	1.ODT Podgorica<br>
	2.Okrivljenom J.Z.u<br>
	3.Po pravosnažnosti oštećenoj “Elektrodistribuciji” Podgorica<br>
	&nbsp;<br>
	<u>PRAVNA POUKA:</u> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, a preko ovog suda.</div>

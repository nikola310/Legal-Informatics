<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt;font-family:'Arial';font-style:italic }
.span2{;font-size:11pt;font-family:'Arial'}
.span3{;font-size:16pt;font-family:'Arial';font-weight:800;font-style:italic }
.span4{;font-size:12pt;font-family:'Arial';font-weight:800;font-style:italic }
.span5{;font-size:11pt;font-family:'Arial';font-weight:800}
.span6{;font-size:14pt;font-family:'Arial';font-style:italic }
.span7{;font-size:11pt;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<li>
<span class="span1">                                                                                                                            </span><span class="span1">K.br.50/16</span>
</li>
<li>
<span class="span2"></span><span class="span3">U IME CRNE GORE </span><span class="span3"></span>
</li>
<p>&nbsp;</p>
<p>&nbsp;</p>
<li>
<span class="span2">OSNOVNI SUD U ŽABLJAKU, kao prvostepeni krivični, po predsjedniku suda Anđelić Mihailu  uz sudjelovanje Knežević Ranke kao zapisničara, u krivičnom predmetu protiv okrivljenog P</span><span class="span2">.</span><span class="span2"> M</span><span class="span2">.</span><span class="span2"> iz T</span><span class="span2">.</span><span class="span2">-Š</span><span class="span2">.</span><span class="span2">,   zbog krivičnog djela  Laka tjelesna povreda iz čl. 152 st. 2 u vezi st. 1  KZ CG,  po optužnom predlogu ODT iz  Pljevalja  Kt.br.202/16 od 26.12.2016.godine, nakon održanog usmenog javnog i glavnog pretresa  dana 18.01.2017.godine u prisustvu  DT-a iz Pljevalja  Bajčeta Nataše, oštećenog Č</span><span class="span2">.</span><span class="span2"> M</span><span class="span2">.</span><span class="span2">, te okrivljenog, donio je dana  19.01.2017.godine i   javno objavio </span>
</li>
<p>&nbsp;</p>
<li>
<span class="span3">P R E S U D U</span>
</li>
<p>&nbsp;</p>
<p>
<span class="span2">Okrivljeni  P</span><span class="span2">.</span><span class="span2"> M</span><span class="span2">.</span><span class="span2">, od oca  R</span><span class="span2">.</span><span class="span2"> i majke V</span><span class="span2">.</span><span class="span2">, rođene  Z</span><span class="span2">.</span><span class="span2">, rođen </span><span class="span2">...</span><span class="span2">godine u T</span><span class="span2">.</span><span class="span2">-opština Š</span><span class="span2">.</span><span class="span2">, sa prebivalištem u mjestu rođenja, državljanin Crne Gore, matični broj </span><span class="span2">...</span><span class="span2">, penzioner, neoženjen, bez đece, završio Srednju ekonomsku školu, govori Srpskim jezikom, razumije Crnogorski jezik, lošeg imovnog stanja, mjesečno primanje oko 170,00 €,  ranije neosuđivan,  protiv njega se ne vodi postupak za drugo krivično djelo,</span>
</p>
<p>&nbsp;</p>
<li>
<span class="span4">K r i v    j e</span>
</li>
<p>&nbsp;</p>
<p>
<span class="span2"></span><span class="span1">Što je</span>
</p>
<li>
<span class="span2">Dana 20.11.2016.godine, oko 12:30 h, u mjestu zv."C</span><span class="span2">.</span><span class="span2">", opština Š</span><span class="span2">.</span><span class="span2">,  svjestan svog djela  čije je izvršenje htio, znajući da je isto zabranjeno, lako tjelesno povrijedio oštećenog Č</span><span class="span2">.</span><span class="span2"> M</span><span class="span2">.</span><span class="span2">, na način što je nožem, uskog sječiva sa drškom ukupne dužine oko 22 cm, sredstvom podobnim da tijelo teško povrijedi ili zdravlje teško naruši, oštećenog jedanput udario u predjelu trećeg prsta desne šake, nanijevši mu tom prilikom laku tjelesnu povredu-posjekotinu na unutrašnjoj strani trećeg prsta desne šake dužine 2 cm,</span>
</li>
<p>&nbsp;</p>
<p>
<span class="span2">            - čime je počinio  krivično djelo  Laka tjelesna povreda  iz čl. 152 st. 2 u vezi st. 1 Krivičnog zakonika Crne Gore  ( KZ CG),    </span>
</p>
<p>&nbsp;</p>
<p>
<span class="span2">- pa mu sud  primjenom navedenog zakonskog propisa i čl.4, 5, 13, 15, 32, 36, 42,</span><span class="span2"> 52, 53 i 54  </span><span class="span2"> KZ  CG i čl. 226 st.2 tačka 9 i st.3, čl.229  i  čl.374. Zakonika o krivičnom postupku ( ZKP-a)</span><span class="span5"> </span><span class="span1"> </span><span class="span1">i z r i č e</span>
</p>
<p style="text-align:center;">
<span class="span6">USLOVNU OSUDU</span>
</p>
<p>&nbsp;</p>
<p>
<span class="span2">Sa kojom mu se utvrđuje kazna zatvora u trajanju od  30 (trideset) dana  i istovremeno određuje da se ova kazna neće izvršiti ako osuđeni u roku od jedne godine ne učini novo krivično djelo.</span>
</p>
<p>
<span class="span2">Okrivljeni  je dužan platiti troškove krivičnog postupka u iznosu od 60,50 €, u  roku od 15 dana po pravosnažnosti presude, dok ga je oslobodio plaćanja paušala.  </span>
</p>
<p>&nbsp;</p>
<li>
<span class="span7">O b r a z l o ž e nj e</span>
</li>
<p>&nbsp;</p>
<p>
<span class="span2">ODT iz Pljevalja u optužnom predlogu Kt.br. </span><span class="span2">202/16 od 26.12.2016. godine</span><span class="span2">, dajući opis radnje izvršenja, pravno je ocijenila da je okrivljeni  počinio krivično djelo laka tjelesna povreda  iz čl.152  st.2 u vezi st.1 KZ CG, na način, mjesto i u vrijeme kako je to bliže opisano u optužnom aktu, pri čemu je  ostala na glavnom pretresu. U završnoj riječi je predložila da se okrivljeni  oglasi krivim za naznačeno krivično djelo i osudi po zakonu. </span>
</p>
<p>
<span class="span2">Okrivljeni   u svojoj odbrani u predhodnom postupku i na glavnom pretresu  nije priznao krivicu ni počinjeno krivično djelo i u bitnom je istakao, da je dana 20.11.2016.godine bio u svojoj kući u mjestu C</span><span class="span2">.</span><span class="span2">, T</span><span class="span2">.</span><span class="span2">, opština Š</span><span class="span2">.</span><span class="span2">, kada je u jednom momentu primijetio da je njegov komšija–oštećeni Č</span><span class="span2">.</span><span class="span2"> M</span><span class="span2">.</span><span class="span2"> puštio stoku–krave na imanje njegovog sada poč. brata od tetke Č</span><span class="span2">.</span><span class="span2"> J</span><span class="span2">.</span><span class="span2">, a koje imanje je naslijedio okrivljeni sa svojim bratom R</span><span class="span2">.</span><span class="span2">, pa dalje, da je oko 13 časova pošao do pomenutog imanja đe je oštećeni čuvao krave kako bi ga opomenuo da istjera stoku, i kada mu je prišao na udaljenost od 3–4 metra rekao je oštećenom "ajde, ajde" nakon čega je oštećeni otišao i istjerao stoku sa toga pašnjaka, da nikakve svađe, niti fizičkog sukoba nije bilo između njih dvojice. U završnoj riječi je predložio da ga sud oslobodi od optužbe.  </span>
</p>
<p>
<span class="span2">Oštećeni je izjavio  da se pridružuje  krivičnom gonjenju okrivljenog. </span>
</p>
<p>
<span class="span2">Sud je u dokaznom postupku  proveo dokaze: saslušao  svjedoka - oštećenog Č</span><span class="span2">.</span><span class="span2"> M</span><span class="span2">.</span><span class="span2">, pročitao: nalaz i mišljenje vještaka dr. P</span><span class="span2">.</span><span class="span2"> M</span><span class="span2">.</span><span class="span2">, hirurga iz P</span><span class="span2">.</span><span class="span2">  dat na zapisniku pred DT iz Pljevalja od  20.12.2016. godine i službenu zabilješku OB Šavnik 64 br. 240/16-722 od 21.11.2016.godine, izvršio uvid u izvještaj: ljekara dr. V</span><span class="span2">.</span><span class="span2"> Š</span><span class="span2">.</span><span class="span2"> od 20.11.2016. godine, ljekara specijaliste hirurga dr.I</span><span class="span2">.</span><span class="span2"> A</span><span class="span2">.</span><span class="span2"> iz Opšte bolnice Nikšić br. 9853 od 21.11.2016. godine, ljekara specijaliste dr. D</span><span class="span2">.</span><span class="span2"> M</span><span class="span2">.</span><span class="span2"> iz Centra za mentalno zdravlje Nikšić br.7263 od 22.11.2016.godine, ljekara specijaliste hirurga dr.I</span><span class="span2">.</span><span class="span2"> A</span><span class="span2">.</span><span class="span2"> iz Opšte bolnice Nikšić br.10381 od 05.12.2016.godine, ljekara specijaliste dr. D</span><span class="span2">.</span><span class="span2"> M</span><span class="span2">.</span><span class="span2"> iz Centra za mentalno zdravlje Nikšić br.7662 od 06.12.2016. godine, te pročitao akt Č</span><span class="span2">.</span><span class="span2"> M</span><span class="span2">.</span><span class="span2"> od 22.12.2016. godine. Shodno predlogu ODT-a, sa čime se saglasio i okrivljeni, sud nije provodio dokaz neposrednog saslušanja vještaka medicinske struke, a ovo sa razloga jer stranke nijesu imale primjedbi na njegov nalaz i mišljenje. Sud je odbio predlog oštećenog da se u ovom predmetu izvrši dopuna vještačenja, jer se po njegovoj ocjeni radi o teškoj tjelesnoj povredi, a ovo sa razloga, jer po ocjeni suda, iz medicinske dokumentacije koju je predočio, proizilazi, da oštećeni ima trnjenje palca lijeve ruke i da je prije 24 godine imao posjekotinu nožem u predjelu lijeve podlaktice, odnosno, đe proizilazi, da oštećeni ima napetost, slabiji san, pritisak u glavi i nestabilno raspoloženje, što je u konkretnom slučaju irelevantno za sporni krivično-pravni događaj, odnosno vrstu i težinu povrede, obzirom da je oštećenom u ovom slučaju povrijeđena desna ruka i da se radilo samo o površinskoj povredi na koži, bez oštećenja dubokih unutrašnjih struktura, a koja povreda spada u mehaničke specifične povrede za koje se na osnovu njenog svojstva nesumnjivo mogla utvrditi u vrijeme vršenja vještačenja vrsta predmetnog oruđa kojim je povreda nanesena, te bi se za slučaj dopunskog vještačenja koje se pokazuje potpuno nepotrebnim samo  uvećavali troškovi i odugovlačilo  trajanje postupka.</span>
</p>
<p>
<span class="span2">Iz iskaza svjedoka - oštećenog  proizilazi, da živi u mjestu T</span><span class="span2">.</span><span class="span2"> zajedno sa roditeljima i bratom M</span><span class="span2">.</span><span class="span2"> i da obavlja sve poslove u domaćinstvu pa i oko stoke, jer ima petoro govedi,  da se sjeća da je prije 7–8 godina okrivljeni na jednoj sahrani u T</span><span class="span2">.</span><span class="span2"> njemu nešto dobacivao a poslije izvesnog vremena nagonio svoje vozilo na njegovog bolesnog brata ali su mu to oprostili i nijesu ga prijavljivali policiji, da je kriitičnog dana čuvao krave koje su se nalazile na društvenom zemljištu–komunu, koje se graniči sa livadom poč.Č</span><span class="span2">.</span><span class="span2"> J</span><span class="span2">.</span><span class="span2">, koji je brat od tetke okrivljenog, da je parcela u privatnom vlasništvu bila ograđena koljem i žicom i bila neoštećena, jer stoka nije prelazila na tu livadu, da je u jednom momentu opazio okrivljenog kako ide vozilom u njegovom pravcu, te je nakon što je okrivljeni izašao iz vozila čuo njegov nerazgovijetan govor sa povećanom intonacijom, a u ruci je držao nož uskog sječiva sa drškom ukupne dužine oko 22 cm, da je okrivljeni iskoračio naprijed držeći nož u ruci i usmjeravajući ga u pravcu stomaka oštećenog, da je oštećenom ispala tojaga iz ruke, a instiktivno desnom rukom je blokirao udarac okrivljenog u predjelu stomaka, pri čemu ga je okrivljeni povrijedio u predjelu srednjeg prsta desne šake, da je nekon toga oštećeni lijevom rukom uhvatio okrivljenog za desnu ruku u predjelu podlaktice, pa je okrivljeni odskočio unazad i odustao od daljeg napada i vratio se u pravcu svoga vozila, pa dalje, da je oštećeni poslije ovoga odmah pozvao policiju koja je na lice mjesta došla nakon pola sata, pa dalje, da su policajci viđeli njegovu povredu na ruci, te žicu i  ogradu oko parcele Č</span><span class="span2">.</span><span class="span2"> koje su bile neoštećene, pa dalje, da je nakon toga otišao u bolnicu radi ukazivanja ljekarske pomoći, te konačno, da je kritičnog dana preživio veliki stres od ovoga događaja o čemu posjeduje i medicinsku dokumentaciju. Posebno je pojasnio, da je tačno da okrivljeni ima određenih </span><span class="span2">zdravstvenih problema ali se on u fizičkom smislu veoma dobro osjeća, lično ga je gledao kao i kritične prilike da vozi automobil i to ne samo u mjestu đe živi, već i po Š</span><span class="span2">.</span><span class="span2">, pa dalje, da je okrivljeni sigurno kritične prilike učinio  zabranjenu radnju, što je kod njega izazvalo pored povrede i stresnu situaciju. Oštećeni je dalje ukazao, da je dva puta učestvovao u ratovima i to 1992. i 1999. godine, đe je1999.godine imao povredu lijeve ruke, pa predočio i činjenicu da je nakon povređivanja od strane okrivljenog pješice otišao od kuće do bolnice u Š</span><span class="span2">.</span><span class="span2">, stim što ga je blizu Š</span><span class="span2">.</span><span class="span2"> jedno lice prevezlo vozilom a ranu koju je zadobio na prstu nije ničim zavijao do bolnice, već je taj dio držao stisnuto drugim prstom, pa dalje, da njegovo liječenje traje i dalje, te da ima zakazan pregled kod neurologa u N</span><span class="span2">.</span><span class="span2">, te konačno, na pitanje zašto nije upotrebio tojagu da se odbrani od napada okrivljenog  već je zamah ruke u kojoj se nalazio nož blokirao svojom rukom, oštećeni je odgovorio da mu je bilo žao da udari okrivljenog tojagom jer se radi o osobi koja je lošeg zdravstvenog stanja.</span>
</p>
<p>
<span class="span2">Iz službene zabilješke OB Šavnik proizilazi, da je dana 20.11.2016.godine u 12:36 časova putem telefona, oštećeni Č</span><span class="span2">.</span><span class="span2"> M</span><span class="span2">.</span><span class="span2"> prijavio da ga je bez ikakvog povoda napao njegov komšija P</span><span class="span2">.</span><span class="span2"> M</span><span class="span2">.</span><span class="span2"> i nanio mu povredu u predjelu desne šake, da su službena lica OB Šavnik odmah izašla na lice mjesta i obavili razgovor sa podnosiocem prijave, koji ih je informisao o tome da ga je P</span><span class="span2">.</span><span class="span2"> M</span><span class="span2">.</span><span class="span2"> pokušao nožem udariti u predjelu stomaka ali je oštećeni uspio da se odbrani i tada mu je okrivljeni P</span><span class="span2">.</span><span class="span2"> nanio povrede u vidu posjekotine na srednjem prstu desne ruke, pa dalje, da su obavili razgovor sa P</span><span class="span2">.</span><span class="span2"> M</span><span class="span2">.</span><span class="span2">koji ima govornu manu pa su se sa njim teško sporazumjevali ali su ga razumjeli da je negirao napad nožem na Č</span><span class="span2">.</span><span class="span2"> M</span><span class="span2">.</span><span class="span2">, da su izvršili pregled vozila i okrivljenog i nijesu pronašli predmetni nož. </span>
</p>
<p>
<span class="span2">Iz Nalaza i mišljenja vještaka medicinske struke dr.P</span><span class="span2">.</span><span class="span2"> M</span><span class="span2">.</span><span class="span2">, hirurga, te medicijnske dokumentacije proizilazi, da se pacijent Č</span><span class="span2">.</span><span class="span2"> M</span><span class="span2">.</span><span class="span2"> dana 20.11.2016. godine javio u ordinaciju bolnice Š</span><span class="span2">.</span><span class="span2"> u 16:50 časova, đe je dežurnog ljekara obavijestio da ga je drugo lice napalo nožem, da je u predjelu trećeg prsta desne ruke na unutrašnjoj strani vidljiva posjekotina dužine 2 cm, bez oštećenja dubokih unutrašnjih struktura, da je odrađena toaleta rane, AT zaštita i dat AB, pa dalje, da je shodno izdatom receptu ljekara oštećenom propisan lijek Cefalexin, odnosno Tetavaxal, te da je odrađena toaleta rane bez šivenja, pa dalje, da se oštećeni javio u JU Opšta bolnica Nikšić dana 21.11.2016. godine radi savjeta i kontrole, te da mu je preporučena pošteda od težih poslova narednih mjesec dana, da se dana 22.11.2016. godine oštećeni javio u Centar za menatalno zdravlje Doma zdravalja Nikšić, đe je na pregled došao zbog napetosti koja je nastupila nakon jedne stresne situacije, obzirom  da predhodne tri noći nije mogao da spava i da je osjećao pritisak u glavi, te da mu je od terapije propisan Bromazepam tableta, pa dalje, da se oštećeni javio na hirurško odjeljenje Bolnice Nikšić dana 05.12.2016.godine radi kontrolnog pregleda, odnosno, da se dana 06.12.2016.godine ponovo javio Centru za mentalno zdravlje bolnice Nikšić đe mu je kontrola zakazana za mjesec dana, pa dalje, da se u gornjem slučaju radi o lakoj tjelesnoj povredi na površini tijela, na koži trećeg prsta desne ruke, bez oštećenja dubokih unutrašnjih struktura i da se radi o posjekotini od oštrog predmeta. </span>
</p>
<p>
<span class="span2">Iz izvoda iz KE – Uvjerenja Ministarstva pravde proizilazi da okrivljeni ranije nije osuđivan.  </span>
</p>
<p>
<span class="span2">Sud je  cijenio  iskaz svjedoka-oštećenog, pa zaključuje,  da ga  može prihvatiti, jer je  isti jasan, ubjedljiv i logičan, te potpuno uvjerljiv, a ovo tim prije, jer ima svoju podlogu u medicinskoj dokumentaciji i nalazu i mišljenu vještaka  medicinske struke dr.P</span><span class="span2">.</span><span class="span2"> M</span><span class="span2">.</span><span class="span2">, hirurga. Oštećeni je  na jedan prirodan i jasan način predstavio i ukazao  na razloge i motive  zbog čega je bio fizički napadnut od strane okrivljenog, na koji način je odbio napad okrivljenog, pa dalje, njegova povreda je objektivizirana u medicinskoj dokumentaciji, a sud mu je poklonio vjeru i u dijelu đe je tvrdio da u konkretnom slučaju nije upotrebio predmet-tojagu da bi se odbranio od napada okrivljenog, zbog nesporno lošeg zdravstevnog stanja okrivljenog. </span>
</p>
<p>
<span class="span2">Sud je cijenio medicinsku dokumentaciju i  nalaz i mišljenje vještaka medicinske struke pa je zaključio,  da je gornji nalaz i mišljenje  dat u skladu sa pravilima medicinske  struke i nauke, jasan i nesumnjiv, stranke mu  nijesu prigovorile, a isti ima svoju podlogu u medicinskoj dokumentaciji kojom su objektivizirane povrede kod oštećenog, a gornje tim prije,  jer se oštećeni  odmah obratio policiji i zdravstvenoj ustanovi radi  ukazivanja  prve pomoći nakon zadobijene povrede. Sud je takođe prihvatio službenu zabilješku, obzirom da </span><span class="span2">ista ima podlogu i u iskazu oštećenog, a sačinjena je od strane službenih lica policije u OB Šavnik. </span>
</p>
<p>
<span class="span2">Iz izvoda iz KE za okrivljenog sud je utvrdio da je ranije osuđivan.</span>
</p>
<p>
<span class="span2">Sud je cijenio i ostale dokaze pa je zaključio da su bez uticaja na drugačiju odluku.</span>
</p>
<li>
<span class="span2">Sud je posebno cijenio odbranu okrivljenog, pa zaključuje, da je ista nelogična, neubjedljiva i konfuzna a sračunata na izbjegavanje krivice. Ovo se posebno ogleda u činjenicama, da  odbrana  nema svoju podlogu u dokazima koje je sud prihvatio, suprotna je ubjedljivom i logičnom iskazu oštećenog-svjedoka Č</span><span class="span2">.</span><span class="span2"> M</span><span class="span2">.</span><span class="span2">, odnosno, suprotna je  medicinskoj dokumentaciji na ime oštećenog, iz koje nesumnjivo proizilazi, kada, kakvim sredstvom i po kojem dijelu tijela  je oštećeni  zadobio laku tjelesnu povredu. Nadalje, potpuno je neubjedljiv navod okrivljenog, da on kritične prilke  nije imao nikakvu konfliktnu situaciju sa oštećenim, a posebno u okolnostima ukoliko je nesporno da je privatno imanje poč.Č</span><span class="span2">.</span><span class="span2"> J</span><span class="span2">.</span><span class="span2"> bilo ograđeno koljem i žicom, pri čemu bi za slučaj da je stoka oštećenog zaista prelazila u njegovu parcelu, ta žica bila pokidana, ili razvučena po livadi ili bi kolje bilo izvađeno iz zemlje, a na koje činjenice bi okrivljeni svakako ukazao službenim licima policije prilikom njihovog izlaska na lice mjesta, što on nije učinio, pa se kao logično nameće zaključak, da oštećeni Č</span><span class="span2">.</span><span class="span2"> nije kritične prilike povrijedio svojinska i imovinska prava okrivljenog, pa dalje, ne postoje dokazi koji bi doveli do utvrđenja da je gornju povredu oštećeni uzrokovao samopovređivanjem, tim prije, jer i sam okrivljeni priznaje da je prilazio oštećenom na udaljenost 3-4 m, što je po ocjeni suda bio sasvim nepotreban potez, ukoliko se radilo samo o tome da oštećeni istjera svoje krave iz njegove livade, a u uslovima kada je okrivljeni i sam svjestan činjenice, da duži niz godina ne govori sa oštećenim, iako se njih dvojica nalaze u komšijskim odnosima. Dakle, odluka okrivljenog da priđe blizu oštećenog, u uslovima kada na licu mjesta nije bilo više nijedno lice da ovaj događaj može registrovati, a pri tome okrivljeni već duži niz govina ne  govori sa oštećenim, upućuju sud na pouzdan zaključak, da je okrivljeni konfliktnu situaciju sa oštećenim želio riješiti na način da se fizički obračuna sa istim, a ne da sa njime vodi verbalni dijalog.</span>
</li>
<li>
<span class="span2">Na osnovu savjesne i brižljive ocjene provedenih dokaza u smislu čl. 17 i  370 ZKP-a, sud je na pouzdan način zaključio, da je okrivljeni dana  20.11.2016.godine, oko 12:30 h, u mjestu zv."C</span><span class="span2">.</span><span class="span2">", opština Š</span><span class="span2">.</span><span class="span2">,  svjestan svog djela  čije je izvršenje htio, znajući da je isto zabranjeno, lako tjelesno povrijedio oštećenog Č</span><span class="span2">.</span><span class="span2"> M</span><span class="span2">.</span><span class="span2">, na način što je nožem, uskog sječiva sa drškom ukupne dužine oko 22 cm, sredstvom podobnim da tijelo teško povrijedi ili zdravlje teško naruši, oštećenog jedanput udario u predjelu trećeg prsta desne šake, nanijevši mu tom prilikom laku tjelesnu povredu, posjekotinu na unutrašnjoj strani trećeg prsta desne šake dužine 2 cm.</span>
</li>
<p>
<span class="span2">Pravnom ocjenom gore utvrđenog činjeničnog stanja sud nalazi da se u radnji okrivljenog  stiču svi bitni elementi krivičnog djela laka tjelesna povreda iz čl.152 st.2 u vezi st.1 KZ CG, koje djelo čini svaki onaj ko drugog lako tjelesno povrijedi ili mu zdravlje lako naruši, pa takvu povredu nanese oružjem, opasnim oruđem ili drugim sredstvom  podobnim da tijelo teško povrijedi ili zdravlje teško naruši. Okrivljeni je kao počinilac djelo izvršio sa  direktnim umišljajem, jer je bio svjesan da  udarajući  oštećenog nožem kao sredstvom podobnim da tijelo teško povrijedi ili zdravlje teško naruši može teško tjelesno povrijediti oštećenog, pa je i pored toga  oštećenog udario nožem oštrog sječiva u predjelu trećeg prsta desne šake od kojeg udarca je oštećeni zadobio laku tjelesnu povredu bliže opisanu u izreci presude, čime je okrivljeni manifestvovao i svijest i volju da zabranjena posledica nastupi. Dakle, u svom odnosu prema zabranjenom djelu okrivljeni  je ispoljio i svijest i volju da djelo učini zašto je i oglašen krivim.</span>
</p>
<p>
<span class="span2">Oglašavajući okrivljenog  krivim sud mu je izrekao uslovnu osudu sa kojom mu je utvrdio kaznu zatvora u trajanju od  30 (trideset) dana  i istovremeno odredio da se ova kazna neće izvršiti ako osuđeni u roku od  jedne  godine ne učini novo krivično djelo, a gornje u skladu sa čl.52, 53 i 54 KZ CG  u okviru opšte svrhe krivičnih sankcija iz čl. 4. KZ CG. Polazeći od stepena krivice okrivljenog, kao i drugih okolnosti iz čl. 42. KZ CG, ličnosti okrivljenog, njegovog ranijeg života, sud je u odsustvu otežavajućih okolnosti od olakšavajućih okolnosti uzeo, da ranije nije osuđivan, iz čega proizilazi da nije imao poročno ponašanje, pa dalje, da je veoma lošeg zdravstvenog stanja, što potvrđuju kao nesporno i </span><span class="span2">okrivljeni i oštećeni, da prima invalidsku penziju u iznosu od 170,00 €, odnosno, da su okrivljeni i oštećeni lica koja žive u istom selu i u komšujskim odnosima, a gornje sve pri   ubjeđenju  da će se  sa izrečenom kaznom ostvariti svrha kažnjavanja  u smislu čl. 4 i čl. 32 KZ CG.   </span>
</p>
<p>
<span class="span2">Sud je oglašavajući okrivljenog  krivim istog obavezao da plati troškove krivičnog postupka u iznosu od 60,50 €, koji troškovi se odnose na troškove vještačenja po vještaku medicinske struke a ovo shodno čl. 229 ZKP, te oslobodio plaćanja paušala a imajući u vidu trajanje i složenost postupka, te loše imovno stanje okrivljenog-prima invalidsku penziju u visini od 170,00 € a sve  u skladu  sa čl. 226 st.2 tačka 9 i st.3 ZKP-a.</span>
</p>
<p>
<span class="span2">Sa izloženog odlučeno je kao i u izreci.</span>
</p>
<p>
<span class="span2"></span>
</p>
<p style="text-align:center;">
<span class="span2">OSNOVNI SUD U ŽABLJAKU, dana 19.01.2017.godine.</span>
</p>
<p>&nbsp;</p>
<p>&nbsp;</p>
<p>
<span class="span2">       ZAPISNIČAR                                                                         PREDSJEDNIK SUDA</span>
</p>
<p>
<span class="span2">    Ranka Knežević,s.r.                                                                        Mihailo Anđelić,s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku </span>
</p>
<p>
<span class="span1"></span><span class="span1">      od 8 dana po prijemu pismenog otpravka iste, </span>
</p>
<p>
<span class="span1">                             preko ovog suda Višem sudu Bijelo Polje.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">                              </span>
</li>
<p>&nbsp;</p>
<p>
<span class="span2">                                  </span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.0in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p10{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:14pt;}
</style>
<meta content="milorad.rovcanin" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2">
<span class="s1">K.br. 28/12-11</span>
</p>
<p class="p3"></p>
<p class="p4">
<span class="s1">U  IME  CRNE GORE</span>
</p>
<p class="p5"></p>
<p class="p5"></p>
<p class="p6">
<span>Viši sud u Bijelom Polju, sudija Vukomir Bošković, uz učešće namještenika suda Radmile Duborije,</span><span class="s2"> </span><span>kao zapisničara, u krivičnom predmetu optuženih M. I, N. A. i J. D, svi iz K, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, po optužnici Višeg državnog tužioca u Bijelom Polju Kt.br. 21/11 od 17.05.2011 godine, nakon održanog usmenog, glavnog i javnog pretresa u prisustvu zamjenika Višeg državog tužioca N. B, optuženih I. M. i D. J. i njihovog branioca N. T, adv. iz P, optuženog A. N. i njegovog branioca A. K, adv. iz B. P, donio je 18.09.2012 godine, a javno objavio dana 19.09.2012 godine, </span>
</p>
<p class="p7"></p>
<p class="p4">
<span class="s1">    P  R  E  S  U  D  U</span>
</p>
<p class="p3"></p>
<p class="p3">
<span>	Optuženi </span><span class="s1">M. I</span><span>, JMBG ...., zv. „Č“, od oca Ž. i majke S, rođene Š, rođen ... godine, u M, sa stalnim boravkom u K, ul. D. Đ, državljanin Crne Gore, sa završenom SSS-arhitektonski tehničar, srednjeg imovnog stanja, nezaposlen, neoženjen, osuđivan, nalazio se u pritvoru od 18.04.2011 godine, do 06.06.2011 godine. </span>
</p>
<p class="p3"></p>
<p class="p3">
<span>	Optuženi </span><span class="s1">N. A</span><span>, JMBG ...., zv. „N“, od oca B. i majke D, rođene M, rođen ... godine, u B, sa stalnim boravkom u K, ul. M, bb, državljanin Crne Gore, student, oženjen, bez djece, sa završenom SSS-trgovina, lošeg imovnog stanja, neosuđivan, nalazio se u pritvoru od 18.04.2011 godine, do 06.06.2011 godine. </span>
</p>
<p class="p3"></p>
<p class="p3">
<span>	Optuženi </span><span class="s1">J. D</span><span>, JMBG ...., od oca D. i majke S, rođene J, rođen .... godine, u K, sa stalnim boravkom u mjestu rođenja, ul. D. Đ, bb, državljanin Crne Gore, sa završenom SSS-hemijski tehničar, neoženjen, srednjeg imovnog stanja, neosuđivan, nalazio se u pritvoru od 18.04.2011 godine, do 06.06.2011 godine. </span>
</p>
<p class="p7"></p>
<p class="p7">
<span class="s1">K r i v i   s u</span>
</p>
<p class="p8"></p>
<p class="p6">
<span>Što su:</span>
</p>
<p class="p6">
<span>Optuženi M. I. dana 18.04.2011 godine, oko 22,00 h. u mjestu S. P, opština K, neovlašćeno prodao optuženim N. A. i J. D. 11,69 g. opojne droge - marihuane, zapakovanu u zamotuljku od pvc-e kese, koju drogu su optuženi neovlašćeno kupili radi dalje prodaje, pa kada je optuženi N. izašao iz vozila marke „...“ reg. oznake ..., vlasništvo J. D. koji je upravljao vozilom, u kojem vozilu su čekali predaju, i drogu sakrio ispod obližnjeg kioska, u tom momentu su prišla ovlašćena službena lica Ispostave K, istu pronašli i oduzeli, </span>
</p>
<p class="p6"></p>
<p class="p6">
<span>- Čime su izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, </span>
</p>
<p class="p6"></p>
<p class="p6">
<span>Pa ih sud primjenom citiranih zakonskih propisa te čl. 14, 15, 32, 36, 42, 45 i 46 te čl. 51, 66, 75 st. 3. i 300 st. 6 u vezi st. 1 Kz i čl. 229 i 374 Zkp (Zakonika o krivičnom postupku)</span>
</p>
<p class="p6"></p>
<p class="p9">
<span class="s1">O s u đ u j e</span>
</p>
<p class="p9"></p>
<p class="p6">
<span>Optuženog M. I. na kaznu zatvora u trajanju od 7 (sedam) mjeseci, a optužene N. A. i J. D. na kaznu zatvora u trajanju od po 6 (šest) mjeseci, u koje kazne im se ima uračunati vrijeme provedeno u pritvoru od 18.04.2011 godine, do 06.06.2011 godine. </span>
</p>
<p class="p10"></p>
<p class="p11">
<span>Optuženi se obavezuju na plaćanje paušala u iznosu od po 120,00 €, kao i troškova krivičnog postupka i to: optuženim M. I. i J. D. u iznosu od po 100,00 €, kao i optuženi N. A. u izosu od 1.350,00 €, na žiro-račun br. 530-12927-32. </span>
</p>
<p class="p3"></p>
<p class="p6">
<span>Privremeno oduzeta droga-marihuana od optuženog N. A.  u količini od 11,69 g. oduzima se i ista se ima uništiti.  	</span>
</p>
<p class="p7"></p>
<p class="p7">
<span class="s1">O b r a z l o ž e n j e</span>
</p>
<p class="p3">
<span>	 </span>
</p>
<p class="p3">
<span>	Više državno tužilaštvo u Bijelom Polju podnio je ovom sudu optužnicu Kt.br. 21/11 od 17.05.2011 godine, protiv optuženih M. I, N. A. i J. D, svi iz K, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore. </span>
</p>
<p class="p3"></p>
<p class="p6">
<span>U završnoj riječi zamjenik Višeg državnog tužilaštva, je istakao da izvedeni dokazi tokom postupka ukazuju da su optuženi izvršili krivično djelo stavljeno im na teret optužnicom, te je zatražio da ih sud oglasi krivim i kazni po zakonu. </span>
</p>
<p class="p6"></p>
<p class="p6">
<span>Optuženi M. I. je tokom postupka negirao izvršenje krivičnog djela i krivice. </span>
</p>
<p class="p6"></p>
<p class="p6">
<span>Pred ovlašćenim policijskim službenicima u bitnom je istakao da je dana 18.04.2011 godine, zajedno sa J. M. izvodio radove na kući Đ. M, koja kuća se nalazi u naselju P, opština K. Oko 19,00 h. kod njih su došli J. D, N. A. i M. M. da vide kako teku radovi, pa su tom prilikom razgovarali o tim radovima, a potom su pošli sa tog mjesta. Po njihovom odlasku on je oko 21,00 h. povezao kćerku Đ. V. a na njeno traženje, vozilom njenog oca, do drugarice G.T, koja živi u ul. B. R. u K. Nakon što je ostavio V. kod T. nastavio je kretanje vozilom prema Ž.s, te kada je došao u mjesto S. P. na jednoj raskrsnici uočio je zaustavljeno PMV vlasništvo D. J. J. je sjedio za upravljačem a na mjestu suvozača se nalazio A N. Vozilo je zaustavio, otvorio prozor na vozilu i pitao ih šta rade tu, na šta su mu oni odgovorili „ništa, gdje ćeš ti“. Odgovorio im je da ide da radi i nastavio je put. Kada je razgovarao sa njim J. je otvorio staklo na vozilu pored sjedišta vozača, a ne sjeća se da li je otvarao staklo na zadnjim vratima vozila. Po njegovom nalaženju udaljenost između vozila dok je vođen razgovor je bio oko tri metra. Negirao je da je tom prilikom J. i N. predao bilo šta. Nakon što se udaljio sa tog mjesta a po pređenih oko 100 metara zaustavila ga je policija, kojom prilikom su izvršili pretres, a on je nakon toga nastavio put. </span>
</p>
<p class="p6"></p>
<p class="p6">
<span>U vezi poruke koju je poslao njegov drug A. B. a koji je u imeniku njegovog telefona registrovan kao „A. P“ sadržine „Pa da mi nećeš dati jednu pacu ti dugovar“. Smatra da mu je B. greškom poslao tu poruku i da ne zna šta znači ta poruka. </span>
</p>
<p class="p6"></p>
<p class="p6">
<span>Izjašnjavajući se o porukama koje mu je poslao njegov drug R.Š. koji je registrovan u imeniku njegovog telefona kao „R. B“ a koje poruke su sadržine „Kupi negdje grizle“ i „Da nećete skolomota šta“, tvrdi da mu nije poznato šta znače te poruke, te da su vjerovatno greškom poslate i te poruke. </span>
</p>
<p class="p6"></p>
<p class="p6">
<span>Ustvrdio je da je susret između njega i J. i N. bio sasvim slučajan, te da u vezi toga nije postojao bilo kakav prethodni dogovor. </span>
</p>
<p class="p6"></p>
<p class="p6">
<span>U istrazi je dodao da nikada nije prodavao drogu bilo kome pa ni B. A, Š. R, N. A, niti J. D. Istakao je da mu je Š. komšija koji posjeduje automehaničarsku radnju, da je kod njega dva puta vršio popravku vozila, te da su u vezi toga dva puta komunicirali putem mobilnog telefona toga dana i da je istom slao poruku  pitajući ga koliko treba da plati za opravku, na šta mu je Š. odgovorio „30 eura“. </span>
</p>
<p class="p6"></p>
<p class="p6">
<span>B. A. mu je drug i sa njim se upoznao u kafani B,  a nije ga nikada pozivao mobilnim telefonom, a njega je B. pozivao da dođe u kafanu da popiju piće. Osim toga, slao mu je i poruke, pozivajući ga da dođe u kafanu. </span>
</p>
<p class="p6"></p>
<p class="p6">
<span>Na pretresu je ponovio prethodno date iskaze, stim što je dodao da je prilikom zaustavljanja svog vozila pored vozila u kojem su se nalazili J. i N, te kada ih je pitao šta rade, da su mu odgovorili da čekaju druga M. M. i da se toga naknadno prisjetio nakon što je pročitao svoju izjavu i izjavu optuženog J. Dalje je istakao da je sa svojim vozilom došao iz suprotnog pravca u odnosu na pravac iz kojeg su došli J. i N, te da postoji mogućnost da se sa J. dana kada se desio događaj čuo jedan put i to kada su došli kod kuće M. </span>
</p>
<p class="p6"></p>
<p class="p6">
<span>Optuženi N. A. u izjavi datoj ovlašćenim policijskim službenicima u bitnom je istakao da je dana 18.04.2011 godine, sa svojim prijateljem J. D, a po njegovom pozivu, dogovorio da prošetaju, nakon čega je J. došao vozilom do njegove kuće, te su se vozili po gradu. U gradu su sreli druga M. M, koji im se pridružio, pa su zajedno pošli do kuće J, gdje je D. večerao. Potom su pošli do kuće M. i zaustavili se na jednoj raskrsnici prema Ž. s, jer je M. pošao da večera. Prethodno su se dogovorili da će ga u vozilu čekati on i J. Dok su čekali u vozilu iz suprotnog smjera je došlo vozilo vlasništvo Đ. M, kojim je upravljao M. I. M. je zaustavio vozilo i histerično povikao „juri me policija, spasi me, bači ovo gdje bilo, evo policija, miči to gdje bilo“, pa je on automatskim prekidačem otvorio prozorsko staklo zadnjih vrata na vozilu, a M. je u vozilo ubacio neki zamotuljak. Nakon toga, on je uzeo taj  zamotuljak, koji je bio veličine limuna, a koji je bio obmotan najlonskom kesom, zatim je izašao iz vozila i zamotuljak odbacio ispod jedne trafike koja se nalazila na udaljenosti od oko 50 metara od vozila u kojem se on prethodno nalazio. Trafika se nalazila uz samu ivicu kolovoza. Ističe da se prema toj trafici tada kretao lagano. Nakon što je odbacio zamotuljak nastavio je kretanje a potom je zaustavljen od policije i priveden. Ističe da nije mogao pretpostaviti šta se nalazilo u tom zamotuljku. Tvrdi da sa M. toga dana nije kontaktirao telefonom, a u jutarnjim časovima kada se vidio sa svojom drugaricom V. M. primijetio je da M. izvodi radove na kući njenog oca Đ. i tom prilikom sa M. nije imao bilo kakvu komunikaciju, a koju komunikaciju u njegovom prisustvu nijesu imali ni J. ni M. međusobno. Tvrdi da je J. čuo sve što je govorio M. prilikom susreta, te da je vidio zamotuljak koji je M. ubacio u vozilo u kojem su se nalazili. Tom prilikom mu je J. rekao „ili idi ili bježi“. Misli da se njihovo vozilo tada nalazilo u radu, te da je J. ostao u vozilu kada je on izašao. </span>
</p>
<p class="p6"></p>
<p class="p6">
<span>U istrazi je dodao „da se nikada do sada nijesam bavio poslovima nabavke i prodaje droge“. </span>
</p>
<p class="p6"></p>
<p class="p6">
<span>Na pretresu je negirao izvršenje krivičnog djela i krivice, te je dodao da nije pratio šta je radio J. kada je on izašao iz vozila, da li je ostao na tom mjestu ili pošao sa tog mjesta, te je istakao da je zadnja vrata otvorio komandom koja se nalazi u dijelu gdje sjedi suvozač. Navodi da se dana kada se desio događaj čuo sa J. preko telefona kojom prilikom su se dogovorili u vezi treninga, a misli da je sa M. nije komunicirao telefonom. Tada je koristio karticu sa brojem .... </span>
</p>
<p class="p6"></p>
<p class="p6">
<span>Dalje je istakao da je toga dana zajedno sa J. i M. išao kod kuće Đ. M, gdje je radove izvodio M, te da je on prije toga oko 13,30 h. išao kod kuće M. kod Đ. kćerke V, sa kojom se druži. Opisuje da je razdaljina između vozila u kojem su se nalazili on i J. i vozila M. kada se zaustavilo paralelno pored njihvog vozila iznosila oko pola metra, te da je pomislio da je taj zamotuljak koji je ubacio M. u njihovo vozilo bomba. Navodi da je J. popravljao muziku na vozilu dok su čekali M, nakon čega je pričao sa nekim putem telefona, kao i da su vozilo parkirali dijelom na putu, a dijelom na trotoaru, te da postoji bliža ulica do kuće M. od te ulice gdje su čekali, ali da u toj ulici nijesu imali prostora za parkiranje. </span>
</p>
<p class="p6"></p>
<p class="p6">
<span>Na primjećivanje optuženog J. je istakao da je on dolazio zajedno sa njim do kuće M, ali da nije ulazio u kuću kako je prethodno istakao. </span>
</p>
<p class="p6"></p>
<p class="p6">
<span>Optuženi J. D. u svojoj odbrani tokom postupka ne priznaje izvršenje krivičnog djela, niti krivicu. </span>
</p>
<p class="p6"></p>
<p class="p6">
<span>U izjavi datoj ovlašćenim policijskim službenicima je u bitnom istakao da je dana 18.04.2011 godine, zajedno sa N. A. trenirao od 17,00 h. do 18,00 h. nakon čega ga je povezao kući. Oko 20,00 h. sa istim se putem telefona dogovorio da prošetaju, pa je pošao do kuće N, nakon čega su sreli i njihovog druga M. M, koji im se pridružio. Uputili su se zajedno prema kući Đ. M, gdje je njihov drug M. I. izvodio radove. Kod kuće M. su pošli kako bi se uvjerili u kvalitet radova i tada su u kući komunicirali svi međusobno. Nakon toga vratili su se u mjestu S. P, gdje su zaustavili vozilo uz desnu ivicu kolovoza prema Ž. s. Potom su se sva trojica pješke uputili prema gradskom groblju, nakon čega su se on i N. vratili u vozilo i čekali su M. koji je pošao da večera. Odmah nakon toga, a po proteku dva minuta do njih je došlo vozilo kojim je upravljao I. M. M. je vozilo zaustavio pored vozila u kojem su se oni nalazili i tada ih je pitao „šta rade“, našta su oni odgovorili da čekaju M. Prilikom tog susreta niko od njih nije izlazio iz vozila, a prozorsko staklo do vozača bilo je dijelom otvoreno. Tvrdi da N. nije otvarao zadnje staklo na vozilu, a to nije ni mogao jer se komanda za otvaranje nalazi na strani vozača. Tvrdi da kad je M. pošao od vozila, a po proteku tri-četiri minuta iz vozila je izašao N. i sa nekim je razgovarao telefonom, da bi se u jednom momentu udaljio u nepoznatom pravcu, nakon čega je on vozilom pošao prema Ž. s, a potom prema gradu. Kod restorana „S“ ga je zaustavila policija i privela u Ispostavu. Tada je koristio telefonsku karticu sa brojem ...., a zadnji put je telefonom komunicirao sa N. oko 22,00 h. i on mu se tada nije javio. Od tog događaja nezna gdje mu se nalazi telefonom. Poznato mu je da je broj telefona M. I. ...., a N. A. .... </span>
</p>
<p class="p6"></p>
<p class="p6">
<span>Negira da mu je toga dana M. I. prodao drogu, niti da je u njegovo vozilo ubacio zamotuljak, sa kojih razloga taj zamotuljak N. nije mogao izbaciti iz vozila. </span>
</p>
<p class="p6"></p>
<p class="p6">
<span>U istrazi je u cjelosti ponovio iskaz dat pred ovlašćenim policijskim službencima i ponovo negirao da je izvršio krivično djelo stavljeno mu na teret. </span>
</p>
<p class="p6"></p>
<p class="p6">
<span>Na pretresu je pojasnio da su M. u vozilu čekali on i N, te da je N. izašao iz vozila i razgovarao sa svojom suprugom, nakon čega je otišao livadom. Pošto se N. nije vratio po proteku oko 10-tak minuta pošao je vozilom oko te livade kako bi ga našao i na tom putu ga je zaustavila policija. Sa tog razloga nije čekao M. na mjestu kako su se prethodno dogovorili, a N. se sa tog mjesta udaljio bez najave, a namjeravao je da sačeka M. nakon što pronađe N. U to vrijeme se koristio brojem kartice ...., a tog dana je komunicirao putem telefona i sa N. i sa M, a misli da nijesu komunicirali porukama. Sa M. je komunicirao desetak minuta prije nego što su se vidjeli, a kako je to prethodno opisao. Tada mu se M. nije javio, jer je bio zaboravio telefon, a javio se neko od radnika koji su izvodili radove na kući M, a nezna ko. Ustvrdio je da mu je muzika na vozilu bila ispravna. Nije mogao objasniti zbog čega vozilo nijesu zaustavili bliže kući M. iako je bilo za to prostora, a namjeravali su da tu ostave vozilo i da dalje nastave šetnju. Tvrdi da M. tom prilikom nije razgovarao sa N, već sa njim.</span>
</p>
<p class="p6"></p>
<p class="p6">
<span>U završnoj riječi branilac optuženih M. I. i J. D. je istakao da izvedenim dokazima tokom postupka nije dokazano da su optuženi M. i J. izvršili krivično djelo stavljeno im na teret optužnicom, te predložio da sud iste oslobodi od optužbe. </span>
</p>
<p class="p6"></p>
<p class="p6">
<span>U završnoj riječi branilac optuženog N. A. je istakao da nijedan izvedeni dokaz izveden tokom postupka nije doveo u sumnju, niti osporio navode optuženog koji je negirao izvršenje krivičnog djela, te je zatražio od suda da istog oslobodi od optužbe. </span>
</p>
<p class="p6"></p>
<p class="p6">
<span>Optuženi su prihvatili završne riječi svojih branilaca, te su istakli da nemaju drugo šta dodati. </span>
</p>
<p class="p6">
<span> </span>
</p>
<p class="p6">
<span>Sud je u dokaznom postupku na glavnom pretresu izveo dokaze:  saslušao svjedoke Ć. R, V. R. i Z. M, pročitao: iskaz vještaka K. S. sa zapisnika o glavnom pretresu dana 16.09.2011 godine, iskaze svjedoka Š. R. i B.A. sa zapisnika o glavnom pretresu dana 16.09.2011 godine, potvrdu Uprave policije – Ispostave K, br. 19/3 od 18.04.2011 godine, o privremenom oduzimanju predmeta od okrivljenog N. A, potvrdu Uprave policije – Ispostave K. br. 19/3 br. SL od 18.04.2011 godine, o privremeno oduzetim predmetima od okrivljenog M. I, službenu zabilješku Uprave policije – Ispostave K, br. 19/2-051-10/434 od 19.04.2011 godine, sačinjena od strane službenih lica Ć. R, Z. M. i krimi tehničara V. R, službenu zabilješku Uprave policije – Ispostave K, br.  119/3-240-556 od 20.04.2011 godine, sačinjena od strane službenog lica V. R, nalaz i mišljenje vještaka za telekomunikacije S. Š. dat na zapisniku Ki. br. 21/11 kod istražnog sudije dana 10.05.2011 godine, izvješaj Forenzičkog centra Danilovrad br. 1775/1 sa nalazom i mišljenjem vještaka S. B, dipl. ing, izvršio uvid u: foto-dokumentaciju Uprave policije – Ispostave K, br. -109/3-46/11 od 18.04.2011 godine, listing Društva za telekomunikaciju “M-tel” DOO Podgorica, za brojeve .... i ...., listing operatera “Telenor” Podgorica, za broj ....., izvod iz kaznene evidencije za optuženog N.A. br. 03/3-3784 do 10.07.2012 godine izdat od strane Područne jedinice B, izvod iz kaznene evidencije za optuženog M. I. br. 02-245/12-3635/2 od 11.07.2012 godine izdat od strane Ispostave M, izvod iz kaznene evidencije za optuženog J. D. br. 245/12-907/2 od 17.07.2012 godine izdat od strane Ispostave K, pregledao sadržinu CD-a Crnogorskog telekoma “T-mobile” za br. telefona ..., pa je cijeneći iste i u kontekstu dovodeći ih u vezu sa odbranama optuženih utvrdio činjenično stanje kao u izreci presude. </span>
</p>
<p class="p6"></p>
<p class="p6">
<span>Dovodeći u vezu odbranu optuženih, sa iskazima svjedoka Ć. R, Z. M. i V. R, sa sadržinom potvrde o privremeno oduzetim predmetima od optuženog N. A, te sa izvještajem Forenzičkog centra iz Danilovgrada pod brojem 1777/11 o DNK-a vještačenju sa nalazom i mišljenje vještaka S. K, te izvještajem izvještaja Forenzičkog centra Danilovgrad, br. 1775/1 sa nalazom i mišljenje vještaka S. B, kao i sa sadržinom foto-dokumentacije Ispostave K, pod brojem 19/3-46/11 od 18.04.2011 godine, zaključuje se da su optuženi dana 18.04.2011 godine, izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika CG. </span>
</p>
<p class="p6"></p>
<p class="p6">
<span>Odbrane optuženih da nijesu izvršili krivično djelo dana 18.04.2011 godine, kako je to bliže opisano izrekom presude sud nije mogao prihvatiti. Njihove odbrane su međusobno protivrječne, nesigurne i neargumentovane. Optuženi M. negira da je toga dana prodao optuženom J. i N. drogu, te negira da im je drogu predao dok su se J. i N. nalazili u vozilu. Isto potvrđuje i optuženi J. Međutim, optuženi N. govori drugačije, te predstavlja da je M. u njihovo vozilo dok su, kako govori čekali M, ubacio u vozilo u kojem su se nalazili zamotuljak koji je nakon toga uzeo, zatim izašao iz vozila i odbacio ga ispod trafike. </span>
</p>
<p class="p6"></p>
<p class="p6">
<span>Svi optuženi potvrđuju da se „desio“ susret između njih na označenom mjestu. Negiraju da je između njih postojao bilo kakav dogovor u vezi prodaje-kupovine droge. </span>
</p>
<p class="p3"></p>
<p class="p6">
<span>Međutim, odbrana optuženih da nijesu izvršili predmetno krivično djelo u potpunosti je obezvrijeđena iskazom saslušanih svjedoka Ć. R, Z. M. i V. R. </span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>Svjedoci Ć. R. i Z. M. predočavaju, a čime u bitnom potvrđuju sadržinu službene zabilješke koju su sačinili, da su bili u saznanju da će se u mjestu S. P. izvršiti primopredaja droge, te su oko 22,00 h. civilnim vozilom pošli do tog mjesta. Prethodno su prošli službenim vozilom i kada su prolazili kroz to mjesto zapazili su da je na raskrsnici parkirano vozilo "..." i to u ulici koja vodi prema Ž. s. Nakon toga, u stanici su ostavili to vozilo i vratili se vozilom Z, kako bi bili manje primijećeni. Zaustavili su vozilo na udaljenosti od 30 do 40 metara i pratili šta se dešava. Po proteku oko 10 minuta do vozila "..." u kojem su se nalazili optuženi N. i J. došlo je vozilo kojim je upravljao M. Zaustavio je vozilo i dodao je jedan zamotuljak J. koji se nalazio na mjestu vozača. Prostor je bio osvijetljen, tako da su to jasno vidjeli. Nakon što je predao zamotuljak M. se udaljio sa vozilom, a vozilo "..." ostalo na tom mjestu. Pošto se M. približavao, zaustavili su ga i izvršili pregled vozila. Dok su to radili naišao je krimi tehničar R. V, a prethodno su obavijestili pretpostavljenog da je izvršena primopredaja droge. Dok su vršili pretres vozila dobili su obavještenje od krimi tehničara V. da je jedno lice izašlo iz vozila "...", i nešto ostavilo ispod trafike koja se nalazila u blizini. Pošli su u tom pravcu, sustigli su to lice i kada je skinulo kapu, vidjeli su da je to optuženi N. Nakon toga, zajedno sa krimi tehničarem V. i optuženim N, došli su do trafike ispod koje su pronašli zamotuljak sa drogom koju je prethodno ostavio N. </span>
</p>
<p class="p6"></p>
<p class="p6">
<span>Svjedok V. potvrđuje sadržinu kazivanja ovih svjedoka, te ističe da je obavješten od strane Ć. da će se u mjestu S. P. izvršiti primopredaja droge, pa je pošao na to mjesto u ul. D. Đ, a kada je prilazio raskrsnici zapazio je parkirano vozilo "..." za čijim upravljačem se nalazio optuženi J. i još jedno lice na mjestu suvozača. Na udaljenosti od oko 50 metara od tog mjesta zapazio je parkirano vozilo "G. III" koje su te večeri koristili Z. i Ć. Isti su u tom momentu vršili kontrolu vozila kojim je upravljao M. Prošao je pored njih i vozilo zaustavio van ulice, izašao iz vozila i pošao u pravcu vozila "...". Tada je zapazio lice koje je prilazilo jednoj trafici. To lice je imalo kapu na glavi. Vidio je kada se savilo i nešto ostavilo ispod trafike, a nakon toga ubrzano nastavilo kretanje u pravcu ski centra. Nakon toga je pozvao Ć. i obavijestio ga šta se desilo. Ć. i Z. su pošli za tim licem, kao i on i praktično su istovremeno došli do njega. Kada su mu skinuli kapu sa glave vidio je da je to N. A. N. je negirao da je ostavio zamotuljak ispod trafike, međutim, zapazio je da je bio vidno uplašen. Nakon toga, ispod trafike, u prisustvu N, pronašli su zamotuljak u kojem se nalazilo više manjih zamotuljaka. Zamotuljke su poslali Forenzičkom centru. Tvrdi da je mjesto gdje se nalazila trafika bilo dobro osvijetljeno, te da se vidjelo "kao dan". </span>
</p>
<p class="p6"></p>
<p class="p6">
<span>Iskaze ovih svjedoka sud je u potpunosti prihvatio. Svjedoci saglasno kazuju o događaju. Njihovi iskazi su sadržinom povezani, logični i tačni. </span>
</p>
<p class="p6"></p>
<p class="p6">
<span>Po nalaženju suda, svjedoci nijesu imali nikakvog razloga da govore drugačije, osim kako su prethodno saznali i neposredno vidjeli na licu mjesta. Stoga, je sud njihove iskaze u potpunosti prihvatio, jer njihovi iskazi ničim nijesu dovedeni u sumnju. Svjedoci su hronološki, jasno i potpuno uvjerljivo opisali događaj kako se desio i time u potpunosti obezvrijedili odbranu optuženih da nijesu izvršili krivično djelo stavljeno im na teret. Da se u zamotuljku koji je ostavljen ispod trafike nalazila droga potvrđuje se nalazom vještaka S. K, koji je pojašnjen na pretresu. </span>
</p>
<p class="p6"></p>
<p class="p6">
<span>Njihovi iskazi su potvrđeni i sadržinom službenih zabilješki koje su sačinili zajedo svjedoci Ć, Z. i V, kao i sadržinom zabilješke koju je posebno sačinio svjedok V. </span>
</p>
<p class="p6"></p>
<p class="p6">
<span>Mjesto gdje je nađena droga je bliže prikazano fotodokumentacijom koju su sačinili ti policijski službenici. </span>
</p>
<p class="p6"></p>
<p class="p6">
<span>Da je droga oduzeta od optuženog N. potvrđuje se potvrdom Ispostave K. od 18.04.2011 godine. </span>
</p>
<p class="p6"></p>
<p class="p6">
<span>Da se radi o opojnoj drogi – marihuani, koju je ostavio N. ispod trafike a koju su pronašli policijski službenici, potvrđeno je izvještajem vještaka B. S. </span>
</p>
<p class="p6"></p>
<p class="p6">
<span>Tim izvještajem označeno je da je izvršeno vještačenje svakog pojedinačnog zamotuljka i utvrđena pojedinačna masa, te je označeno da je detaljnim mikroskopskim pregledom dostavljenih uzoraka je utvrđeno da dostavljeni uzorci sadrže psihoaktivnu komponentu tetrahidrokanabinol (THC) u koncentraciji iznad 0,3 %, te da kanabis i THC utiču na centralni nervni sistem, izazivaju stanje zavisnosti i nalaze se na listi opojnih droga (Sl. list SRJ, br. 44/2002). </span>
</p>
<p class="p6"></p>
<p class="p6">
<span>Sabiranjem težine pojedinačno označenih uzoraka dobija se ukupna masa te droge u količini od 11,69 g. </span>
</p>
<p class="p6"></p>
<p class="p6">
<span>Sadržini prethodno izvedenih dokaza nije bilo prigovora, pa sud nije imao razloga da istim ne povjeruje. </span>
</p>
<p class="p6"></p>
<p class="p6">
<span>Iz odbrana optuženih se vidi da su se J. i N. prije nego što su pošli kod kuće M. gdje je izvodio radove M. I. prethodno čuli telefonom, te da su nakon toga pošli do kuće M, gdje je izvodio M. radove, a nakon toga vratili u mjesto S. P, gdje su zaustavili auto i čekali kako ističu M. M. J. i N. ne spore da se do kuće M. nalazi bliža ulica kojom se može doći do kuće M, ali da oni u toj ulici nijesu čekali M. jer nijesu imali prostora za parkiranje. Međutim, iz njihovih iskaza se da zaključiti da im se vozilo nalazilo dijelom na trotoaru a dijelom na magistralnom putu, gdje su kako ističu čekali M, dakle, ne na parkingu, a koji parking označavaju kao razlog zbog čega nijesu čekali M. bliže njegovoj kući, pa se njihova odbrana da su upravo na tom mjestu čekali M. čini neuvjerljivom. </span>
</p>
<p class="p6"></p>
<p class="p6">
<span>Optuženi J. i N. ne spore da su se na tom mjestu nalazili oko 10-tak minuta kada je naišao vozilom M. J. ne spori da je neposredno prije toga pokušao da ostvari komunikaciju sa M, ali da mu se nje javio M. već neko od radnika koji je izvodio radove na kući M. Đ, ali nezna koji radnik se javio. </span>
</p>
<p class="p6"></p>
<p class="p6">
<span>Iz odbrana J. i N. se vidi da su se prethodno čuli nego što su pošli kod kuće M. gdje je M. izvodio radove, te da su se nakon toga vidjeli na putu kada je po kazivanju N. M. ubacio neki zamotuljak u vozilo u kojem su se nalazili on i J. J. kaže da od tada nezna gdje se nalazi njegov telefon, te ističe da je N. pošao od vozila, nakon što su se vidjeli sa M. na putu, te potvrđuje da je pozivao M. telefonom neposredno prije njihovog susreta na putu, ali da tada nije ostvario sa njim komunikaciju, već sa nekim od radnika koji su izvodili radove na kući M. </span>
</p>
<p class="p3"></p>
<p class="p6">
<span>Tvrdnju J. da nije uspio da uspostavi komunikaciju sa M, već da je istu uspostavio sa nekim od radnika, sud nije mogao prihvatiti, jer je očigledno da J. pokušava da opravda svoje kazivanje da nije postojao dogovor, tvrdnjom da je pozivao M, ali da sa istim nije uspostavio komunikaciju, svjestan činjenice da u pribavljenim listinzima je označena komunikacija koju je imao sa M, pa tvrdnjom da sa istim nije ostvario komunikaciju pokušava da obezvrijedi sasvim opravdan zaključak koji bi se mogao izvesti da je pozivanjem obavijestio M. gdje se nalazi, a kako bi se u tom mjestu izvršila primopredaja droge, a kako je to i opisano sadržinom službenih zabilješki koje su prethodno opisane. </span>
</p>
<p class="p3"></p>
<p class="p6">
<span>Optuženi J. ističe da je udaljenost između njegovog vozila i vozila M. dok su vodili razgovor iznosila oko tri metra, dok optuženi N. ističe da je ta udaljenost iznosila oko pola metra. Nesporno je da su u vozilima tada nalazili na mjestima suvozača J. i M. Ovi optuženi potvrđuju da su oni vodili razgovor, a da se N. nalazio na mjestu suvozača u vozilu J, dakle dalje u odnosu na optuženog J. od M. </span>
</p>
<p class="p6"></p>
<p class="p6">
<span>DNK-a analizom se predstavlja da se ne može eliminisati da biološki materijal nađen na kesi u kojoj se nalazila droga da potiče od optuženog J, a izjasnila se vjerovatnoćom između „jeste i nije“ da taj biološki materijal „jeste“ od optuženog J. </span>
</p>
<p class="p6"></p>
<p class="p6">
<span>Po nalaženju suda nalaz ovog vještaka dat je stručno i nepristrasno, a po osnovu analize dostavljenog sadržaja, pa je sud isti u potpunosti prihvatio. </span>
</p>
<p class="p6"></p>
<p class="p6">
<span>Iz ovog nalaza se sa velikom vjerovatnoćom da zaključiti da je optuženi J. bio u dodiru sa tim „zamotuljkom“ - drogom, koju je nakon toga N. iznio iz vozila, a što bi dalje ukazivalo, a što se međusobno potvrđuje, da je M. predao taj zamotuljak upravo J, po prethodnom dogovoru, ovo obzirom na kazivanje optuženog N. da je razdaljina između vozila iznosila oko pola metra i kazivanja optuženih M. i J. da su oni vodili razgovor. </span>
</p>
<p class="p6"></p>
<p class="p6">
<span>Prigovarajući nalazu optuženi J. pokušava da uvjeri sud da nije imao nikakvog dodira sa tim zamotuljkom, te da nije izvršio krivično djelo stavljeno mu na teret. </span>
</p>
<p class="p6"></p>
<p class="p6">
<span>Po nalaženju suda kazivanjem da je razdaljina između vozila iznosila oko tri metra optuženi J. pokušava da uvjeri sud da mu M. u takvoj situaciji nije mogao predati taj „zamotuljak“, pa time želi da pritvrdi svoju odbranu da nije imao dodira sa tim zamotuljkom, a svjestan činjenice da je N. iznio taj zamotuljak iz vozila i da su zamotuljak našli policijski službenici. </span>
</p>
<p class="p6"></p>
<p class="p6">
<span>Optuženi N. tvrdi i to da je M. ubacio zamotuljak u vozilu u kojem se on nalazio, a sa razloga kako je to iznio u svojoj odbrani, te je označio da je on otvorio staklo na zadnjim vratima vozila, kroz koje staklo je taj zamotuljak M. ubacio u njihovo vozilo, govoreći im da ga juri policija, te da ga spase i da to negdje bace. </span>
</p>
<p class="p6"></p>
<p class="p6">
<span>Optuženi J. tvrdi da se komanda za otvaranje stakala nazadnjim vratima nalazi na strani vozača a ne i na strani suvozača, te da N. nije mogao otvoriti staklo na tim vratima. </span>
</p>
<p class="p6"></p>
<p class="p6">
<span>Po nalaženju suda ovakvim kazivanjem N. pokušava da pomogne J, pokušavajući da uvjeri sud da J. nije preduzimao bilo kakve radnje u vezi te primopredaje, a pokušava i sebe da opravda, braneći se da je želio da pomogne M, neznajući šta je M. ubacio u njihovo vozilo, da bi se kasnije izjasnio da je mislio da je to bomba, svjestan činjenice da je bio primijećen od strane policijskih službenika kada je drogu sakrio ispod trafike.</span>
</p>
<p class="p3"></p>
<p class="p6">
<span>Iz njihovih odbrana se vidi da se optuženi J. i N. prije nego što su pošli kod M. čuli telefonom, nakon čega su zajedno pošli do M, a potom se „desio“ njihov susret na putu, kada je kako tvrdi N, M. u vozilu u kojem su se nalazili on i J. ubacio neki zamotuljak. </span>
</p>
<p class="p6"></p>
<p class="p6">
<span>Stoga, sud nije mogao prihvatiti odbranu optuženog N. da je samo pokušao da pomogne M, a da nije znao šta se nalazi u tom zamotuljku. Da je M. ubacio u njihovo vozilo kako kaže N. bombu, bilo bi prirodno da nečekajući takav predmet izbaci iz vozila i da time ne stvori opasnost za drugog, a ne da takav predmet kako ističe N, polako nosi do trafike koja se nalazi uz samu magistralu 50-tak metara i isti ostavlja ispod trafike. </span>
</p>
<p class="p6"></p>
<p class="p6">
<span>Dakle, izvedeni dokazi potvrđuju da su se J. i N. putem telefona čuli, a nakon toga pošli da vide kako M. izvodi radove na kući M. Tada je J. razgovarao sa M, a potom su se vratili i čekali u vozilu na putu, te da je tada dok su se nalazili u zaustavljenom vozilu J. pozivao putem telefona M, nakon čega se desio susret na mjestu gdje su čekali J. i N. Nakon toga N. je iznio nešto iz vozila i ostavio pod trafiku, a potom se udaljio sa tog mjesta, a sa tog mjesta se vozilom udaljio i J, da bi se nakon toga J. ponovo vratio vozilom i prošao pored trafike gdje je prethodno N. ostavio zamotuljak. Nesporno je da se u tom zamotuljku nalazila droga - marihuana. </span>
</p>
<p class="p6"></p>
<p class="p6">
<span>Iz svega izloženog se na jasan način izvodi zaključak da su i J. i N. dogovorili i vidjeli, te da su nakon toga pošli do M, sa kim su dogovorili kupovinu droge, te da su nakon toga odredili i mjesto gdje će sačekati M. da im preda drogu, a što je M. i uradio po dogovoru. Nakon predaje droge primijetili su prisustvo policije na tom mjestu, pa je N. a u dogovoru sa J. pokušao da sakrije drogu kako istu ne bi pronašli kod njih policijski službenici, jer su očekivali da će biti izvršen njihov lični pregled i pretres vozila u kojem su se nalazili. Obzirom da su policijski službenici bili u saznanju da će se na tom mjestu izvršiti primopredaja droge pratili su šta se dešava i zapazili i opisali radnje onako kako su se i desile. Tom prilikom policijski službenici su pronašli drogu koju je prethodno ostavio ispod trafike optuženi N. </span>
</p>
<p class="p6"></p>
<p class="p6">
<span>Da je N.u dogovoru sa J. pokušao da sakrije drogu koju bi nakon toga ponovo uzeli, potvrđuje se time što se J. udaljio sa vozilom sa tog mjesta, da bi se nakon toga ponovo vratio prolazeći pored trafike, gdje je N. ostavio drogu, a po nalaženju suda kako bi istu uzeli. Međutim, to nije uradio jer su policijski službenici drogu pronašli, a nakon toga i J. lišili slobode. </span>
</p>
<p class="p3"></p>
<p class="p3">
<span>	Iz izloženog se vidi da su opisane radnje u vezi kupovine i primopredaje droge zajedno vršili i N. i J. </span>
</p>
<p class="p3"></p>
<p class="p6">
<span>Analizirajući izvedene dokaze sud nalazi da su optuženi M. I, N. A. i J. D. izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, dana 18.04.2011 godine, na način kako je to bliže opisano izrekom presude. Zabranjena radnja sastoji se u neovlašćenoj prodaji 11,69 g. opojne droge – marihuane, koju je izvršio optuženi M. I. i neovlašćenoj kupovini radi prodaje iste droge u istoj količini koju su izvršili optuženi N.A. i J. D. Da je droga namijenjena prodaji potvrđuje i sam način pakovanja droge koja je prodata od strane M, a preuzeta od strane J. i N, iz kojeg se vidi da se u tom zamotuljku nalazilo 16 manjih zamotuljaka u količinama kako se uobičajno vrši prodaja takve vrste droge. Opojna droga – marihuana, je supstanca koja je Rješenjem o utvrdjivanju opojnih droga (Sl.list SRJ br.44/02) proglašena za opojnu drogu. Naznačeni propis je donijet na osnovu ovlašćenja nadležnog organa po zakonu o proizvodnji i prometu opojnih droga kojim zakonom je propisano da niko ne smije posjedovati ili prodavati opojne droge bez dozvole nadležnog organa. U konkretnom slučaju optuženi M. I. je neovlašćeno prodao optuženim N. A. i J. D. 11,69 g. opojne droge – marihuane, a koju drogu su u istoj količini kupili radi prodaje optuženi N. A. i J. D, i to sve bez ovlašćenja, te su isti postupali s umišljajem kako u pogledu preduzete radnje, tako i u pogledu posljedice koja je nastupila. Optuženi M. I. je znao da je supstanca koju prodaje droga – marihuana, a optuženi N. A. i J. D. su znali da kupuju radi dalje prodaje tu istu drogu. Znali su da je ta supstanca droga, da je njena prodaja i kupovina radi prodaje zabranjena u Crnoj Gori. Znali su za njena štetna dejstva, ali su bez obzira na to preduzeli označene radnje. </span>
</p>
<p class="p3"></p>
<p class="p6">
<span>Iz izvoda iz kaznene evidencije za optuženog M. I. se vidi da je isti kažnjavan presudom Osnovnog suda iz N. S, K. br. 24417/10 od 04.03.2011 godine, zbog krivičnog djela ugrožavanje javnog saobraćaja novčanom kaznom u iznosu od 50.000 dinara i presudom Osnovnog suda u K, K. br. 130/10 od 30.05.2011 godine, zbog krivičnog djela krađe, kaznom zatvora u trajanj od tri mjeseca uslovno za jednu godinu. </span>
</p>
<p class="p6"></p>
<p class="p6">
<span>Sud nalazi da je optuženi M. I. za krivično djelo krađe kako je to naznačeno osuđen nakon izvršenja predmetnog krivičnog djela. </span>
</p>
<p class="p6"></p>
<p class="p6">
<span>Iz izvoda iz kaznene evidencije za optužene N.A. i J. D. se vidi da isti do sada nijesu osuđivani. </span>
</p>
<p class="p3"></p>
<p class="p6">
<span>Prilikom odlučivanja o vrsti i visini kazne optuženim sud je cijenio sve okolnosti iz čl. 42 Kz, pa je kao olakšavajuće okolnosti na strani svih optuženih našao da se radi o mladim ljudima, do sada neosuđivanim, koji su nezaposleni i neostvaruju stalni izvor prihoda, a kao otežavajuću okolnost na strani optuženog M. I. cijenio je njegovo ponašanje nakon izvršenog krivičnog djela, u smislu njegove osuđivanosti nakon izvršenja ovog krivičnog djela, te je kao otežavajuću okolnost cijenio i njegovu raniju osuđivanost, dok otežavajuće okolnosti na strani optuženih N. A. i J. D, sud nije našao, pa je primjenom odredbe čl. 45 i 46 Kz CG, optuženim ublažio kazne ispod granica propisanim zakonom za ovo krivično djelo, pa je M. I. izrekao kaznu zatvora u trajanju od 7 (sedam) mjeseci, cijeneći prethodno označene olakšavajuće okolnosti kao osobito olakšavajuće, dok je optuženim N.A. i J.D. izrekao kazne zatvora u trajanju od po 6 (šest) mejseci, cijeneći da će se sa istim postići svrha kažnjavanja u okviru opšte svrhe za izricanje krivičnih sankcija i uticati kako na optužene, tako i na druge da ubuduće ne vrše krivična djela. </span>
</p>
<p class="p6"></p>
<p class="p6">
<span>Optuženom M. I. optužnicom je stavljeno da je i u periodu od 01.10.2010 godine, do 18.04.2011 godine, u K, u više navrata, B. A. i Š. R. neovlašćeno prodavao opojnu drogu – marihuanu, zapakovanu u tzv. „džointe“. </span>
</p>
<p class="p6"></p>
<p class="p6">
<span>Optuženi je negirao da je prodavao drogu Š. i B. Odbranu optuženog u ovom dijelu sud je prihvatio. </span>
</p>
<p class="p6"></p>
<p class="p6">
<span>Naime, osim sadržine poruka između optuženog M. i ovih lica, a iz koje sadržine se samo može pretpostaviti da im je M. prodavao drogu, nijedan drugi dokaz ne ukazuje da je M. drogu prodavao ovim licima. </span>
</p>
<p class="p6">
<span> </span>
</p>
<p class="p6">
<span>Može se samo pretpostaviti da je između ovih lica, a našta se ukazuje sadržinom poruka, pravljen dogovor oko kupovine neke robe, a našta ukazuju poruke od 11.04.2011 godine, kada B. pita M. „išta“, te i dana 16.04.2011 godine, kada je sa broja B. odaslata poruka M. sadržine „ima li što brate moj“, da bi isti putem poruka komunicirali više puta dana 17.04.2011 godine, porukama, a koje poruke su odaslate sa broja B. sadržine „jesi li završio šta, pa da mi nećeš dati jednu, pa ću ti dugovat“, te „aj glasni mi ja sam još u kafani, ali sad ću da idem, pa mi javi“, te „jesi li dolazio“ i „aj izađi evo kod distribucije“, ali se iz sadržine ovih poruka ne može sa sigurnošću zaključiti zbog čega B. šalje poruke M, a može se samo pretpostaviti da mu šalje poruke kako bi od istog nabavio drogu. Činjenica je da B. poziva M. i uporan je u tom pozivanju da se vide, ali se ne može sa sigurnošću zaključiti da li ga poziva kako bi od istog kupio drogu niti koju vrstu niti količinu ili da ga poziva iz nekog drugog razloga. Iz sadržine poruka ne može se čak ni zaključiti da li su se oni uopšte vidjeli tada kada su se dogovarali da se vide, te se ne može zaključiti da li je B. od M. uopšte preuzeo bilo kakvu robu. </span>
</p>
<p class="p3"></p>
<p class="p6">
<span>Po nalaženju suda iz sadržine listinga se sa sigurnošću ne može zaključiti ni da je M. prodavao drogu ni Š. R. U listinzima su sadržine poruke između ovih lica, a koje poruke su odaslate sa telefona Š. Prva dana 12.04.2011 godine, sadržine „đe si brate“, a nakon toga dana 14.04.2011 godine, sadržine kupi neđe grizle“, a nakon toga narednog dana „đe si brate gotov ti je auto“, te sa istog broja sadržine „dužan si 30 eura brate“.</span>
</p>
<p class="p3">
<br>
</p>
<p class="p6">
<span>Na osnovu sadržine ovih poruka ne može se sa sigurnošću  zaključiti da je optuženi M. prodavao drogu Š. kako je to označeno optužnicom tužioca. Moglo bi se samo pretpostaviti a na osnovu poruke koju je odaslao Š. M. „kupi negdje grizle“ da sagovornici šifrovano govore, pa bi se moglo pretpostaviti da grizle ustvari znače „droga“, a koje poruke se po nalaženju suda ne mogu povezati sa sadržinom ostale dvije poruke koje je Š. odaslao M. sadržine „đe si brate gotov ti je auto“ i „dužan si 30 eura brate“, jer se iz spisa vidi da Š. zaista posjeduje auto servis, a iz odbrane M. i kazivanja svjedoka Š. se vidi da je M. kod Š. vršio popravku vozila, a što bi ukazivalo da se te poruke upravo odnose na poslove koji su vezani za popravku vozila, a ne za kupovinu ili prodaju droge. Stoga, na osnovu sadržine poruke „kupi neđe grizle“ ne može se zaključiti da je optuženi M. prodavao drogu Š. Sadržina ostalih izvedenih dokaza ne ukazuje da je vršena kupovina ili prodaja droge između označenih lica. </span>
</p>
<p class="p6"></p>
<p class="p6">
<span>Optuženi M. kao i svjedok Š. R. potvrđuju da je M. kod Š. popravljao vozilo, te B. potvrđuje da je M. navraćao u njegov kafić B, te potvrđuju da su u vezi toga više puta kontaktirali telefonom, a sve u vezi poslove oko poravke vozila i dogovora oko druženja u kafani. Svjedoci su kategorični da im M. nikada nije prodavao drogu, te da nikada drogu nijesu ni uživali. </span>
</p>
<p class="p6"></p>
<p class="p6">
<span>Nepostoje dokazi koji bi obezvrijedili kazivanje ovih svjedoka da nijesu kupovali niti koristili drogu, a kazivanje svjedoka Š. da posjeduje automehaničarsku radnju, te da je vršio popravku vozila M. i da se poruke sadržine „dje si brate gotov ti je auto“ i „dužan si 30 eura“ po nalaženju suda čine se uvjerljivijim da su odaslate upravo sa tog razloga, a ne u vezi poslova oko droge. </span>
</p>
<p class="p6"></p>
<p class="p6">
<span>Pošto se optužnica tužioca u tom dijelu zasniva samo na pretpostavkama, to sud isto nije mogao ni prihvatiti. </span>
</p>
<p class="p6"></p>
<p class="p6">
<span>Sud je cijenio i ostale izvedene dokaze i to: potvrdu o privremeno oduzetim predmetima na ime M. I, te listinge M-tela za brojeve ... i ..., te listinga Telenora za brojeve ... i listinga T-mobila za broj .... Međutim, po nalaženju suda sadržina tih dokaza nije od uticaja na drugačiji  zaključak i odluku suda. </span>
</p>
<p class="p3"></p>
<p class="p6">
<span>Shodno odredbi čl. 51 Kz, odlučeno je u pogledu pritovora optuženim koji se ima uračunati u izrečenu kaznu zatvora za period od 18.04.2011 godine, do 06.06.2011 godine. </span>
</p>
<p class="p6"></p>
<p class="p6">
<span>Shodno čl. 229 Zkp-a, optuženi se obavezuju da na ime troškova krivičnog postupka isplate i to: optuženi I. M. iznos od 100,00 €, koji troškovi se odnose na ime isplaćenih troškova postavljenom braniocu po službenoj dužnosti S. Lj, optuženi J. D. iznos od 100,00 €, koji troškovi se odnose na ime isplaćenih troškova postavljenom braniocu po službenoj dužnosti V. S. – B. i optuženi A. N. iznos od 1.350,00 €, koji troškovi se odnose na isplaćene troškove postavljenom braniocu po službenoj dužnosti N. V, kao i na troškove postavljenom braniocu po službenoj dužnosti K. A. u iznosu od 1.350,00 €. Isti optuženi se obavezuju da na ime paušala plate ovom sudu iznos od po 120,00 €, koji paušal je određen obzirom na trajanje i složenost krivičnog postupka i imovno stanje optuženih, a ovo u roku od 15 dana po pravnosnažnosti presude. </span>
</p>
<p class="p6"></p>
<p class="p6">
<span>Shodno čl. 66, čl. 75 st. 3 i  čl. 300 st. 6 Kz, privremeno oduzeta droga - marihuana u količini od 11,69 grama od optuženog N. A, trajno se oduzima iz razloga bezbijednosti i zaštite zdravlja i ista se ima uništiti.</span>
</p>
<p class="p6"></p>
<p class="p6">
<span>Sa iznijetog odlučeno je kao u izreci presude. </span>
</p>
<p class="p3">
<span>	</span>
</p>
<p class="p8">
<span>VIŠI SUD U BIJELOM POLJU</span>
</p>
<p class="p8">
<span>Dana, 19.09.2012 godine.</span>
</p>
<p class="p8"></p>
<p class="p3">
<span>Zapisničar,							      S U D I J A,</span>
</p>
<p class="p3">
<span>Radmila Duborija s.r.  			    	            Vukomir Bošković  s.r.</span>
</p>
<p class="p3"></p>
<p class="p5">
<span>PRAVNA  POUKA :</span>
</p>
<p class="p5">
<span>Protiv ove presude može se izjaviti žalba</span>
</p>
<p class="p5">
<span>Apelacionom sudu RCG Podgorica u roku</span>
</p>
<p class="p5">
<span>od 15 dana od dana prijema a preko ovog </span>
</p>
<p class="p5">
<span>suda.</span>
</p>
<p class="p5"></p>
<p class="p5"></p>
<p class="p5"></p>
<p class="p3"></p>
<p class="p12"></p>


</body>
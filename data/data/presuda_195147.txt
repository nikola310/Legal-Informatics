<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1">
<span>         					 </span>
<!--Image link to '0.jpg' can be here-->
</p>
<p class="p2">
<span>	K. br. 304/11 </span>
</p>
<p class="p1"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud sudija pojedinac Dragan Mrdak, uz učešće nameštenika suda Milice Jocović, zapisničara, u  predmetu protiv okrivljenog P.M. iz Bijelog Polja, zbog krivičnog djela kradja iz čl. 239 st. 1 Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT.br. 174/11 od 15.06.2011.godine, nakon održanog usmenog glavnog i javnog pretresa u prisustvu zamjenice u ODT-u u Bijelom Polju Šćepanović Vesne, i okrivljenog P.M., a u odsustvu predstavnika oštećene E.B.P., dana 26.10.2011.godine, donio je i javno objavio</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni P.M.JMBG,  ... od oca B. i majke N., rodjene H., rodjen .... godine u Bijelom Polju, sa prebivalištem u mjestu Bistrica, opština Bijelo Polje, državljanin Crne Gore, nezaposlen, neoženjen, pismen, sa završenom Osnovnom školom, lošeg imovnog stanja, osudjivan i to:  presudom Opštinskog suda u Bijelom Polju K.br.282/71 od 25.02.1972. godine, zbog krivičnog djela iz čl. 248 st. 1 KZ na 30 dana zatvora uslovno za jednu godinu; presudom Opštinskog suda u Bijelom Polju  K.br.291/87 od 17.11.1987. godine, zbog krivičnog djela iz čl. 152 st. 1 KZ na tri mjeseca zatvora i presudom Osnovnog suda u Bijelom Polju K.br.307/11 od 08.07.2011. godine, zbog krivičnog djela iz čl. 254 st. 1 KZ CG na trideset dana zatvora uslovno za jednu godinu   </span>
</p>
<p class="p1"></p>
<p class="p3">
<span>K r i v     j e</span>
</p>
<p class="p1"></p>
<p class="p1"></p>
<p class="p1">
<span>Što je:</span>
</p>
<p class="p1"></p>
<p class="p1">
<span>	-  u periodu od 04.09.2010. godine do 04.12.2010 u svom stambenom objektu u mjestu Bistrica, opština Bijelo Polje, neovlašćeno vršio potrošnju električne energije na način što je na električnom brojilu marke "Iskra" isključio  naponski most (svitak), pa se potrošnja električne energije nije registrovala, te je tako oduzeo električnu energiju u iznosu od 37,17 €, a sve u namjeri da sebi pribavi protivpravnu imovinsku korist na štetu  E.B.P.,</span>
</p>
<p class="p1"></p>
<p class="p1">
<span> 	- čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p1"></p>
<p class="p1">
<span>	- pa ga sud primjenom navedenog zakonskog propisa i čl. 2, 4, 5, 13, 15, 32, 36, 42 Krivičnog zakonika i čl. 226, 229, 239, 374, Zakonika o krivičnom postupku</span>
</p>
<p class="p1"></p>
<p class="p3">
<span>O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na kaznu zatvora od 30 ( trideset ) dana.</span>
</p>
<p class="p1"></p>
<p class="p1">
<span>	Okrivljeni se obavezuje da plati ovom sudu na ime troškova: 88,00 € i paušal od 30,00 €, uplatom istih na žiro račun 832-151-35 depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	Okrivljeni se obavezuje da oštećenoj 'E.'' iz Bijelog Polja na ime neovlašćeno potrošene električne energije plati iznos od 37,17 € u roku od tri mjeseca od dana pravosnažnosti presude, pod prijetnjom prinudnog izvršenja, a za preostali iznos neovlašćeno potrošene električne energije do visine istaknutog imovinsko pravnog zahtjeva od 1.604,18 €, oštećena E.a Bijelo Polje se upućuje na parnični postupak. </span>
</p>
<p class="p4"></p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p1">
<span> </span>
</p>
<p class="p1"></p>
<p class="p1">
<span>	Optužnim predlogom ODT-a, iz B. Polja, KT.br. 174/11 od 15.06. 2011. godine optužen je P.M.iz Bijelog Polja, da je izvršio krivično djelo kradja iz čl. 239 st. 1 Krivičnog zakonika. </span>
</p>
<p class="p1"></p>
<p class="p1">
<span>	Glavni pretres je održan i zaključen dana 26.10.2011. godine u prisustvu zamjenice u ODT-u Šćepanović Vesne, okrivljenog  P.M., a u odsustvu  uredno obaviještene oštećene E.e iz Bijelog Polja.</span>
</p>
<p class="p1">
<span>	</span>
</p>
<p class="p1">
<span>	U završnoj riječi zamjenica u ODT-u, je ostala pri podnijetom optužnom predlogu. Predložila je da  sud okrivljenog oglasi krivim i kazni  na kaznu po zakonu.</span>
</p>
<p class="p1"></p>
<p class="p1">
<span>	Predstavnik oštećene E.e nije pristupio na zaključeni glavni pretres, pa je njegova završna riječ izostala.</span>
</p>
<p class="p1"></p>
<p class="p1">
<span>	Okrivljeni P.M.je u svojoj odbrani u bitnom istakao. Da su tačni navodi iz krivične prijave s tim što je on za isto ovo krivično djelo bio osudjen prije četiti godine o čemu posjeduje presudu Osnovnog suda iz Bijelog Polja, a od vremena kada je osudjen pa do 04.12.2010. godine  u njegovoj kući  nije vršena kontrola mjernog mjesta. Na glavnom pretresu dodao je, da je prilikom saslušanja pred istražnim sudijom dostavio dokaz da je oslobodjen od plaćanja struje - rješenje Ki.br.239/00 od 22.10.2003. godine i da za isto djelo  ne može dva put da odgovara.</span>
</p>
<p class="p1"></p>
<p class="p1">
<span>	U završnoj riječi okrivljeni je tražio  da sud radi po Zakonu.</span>
</p>
<p class="p1"></p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedoke S.M.a i N.V.a, pročitao zapisnik o kontroli mjernog mjesta E.e B. Polje br. 12/04. od 04.12.2010. godine, obračun neovlašćeno preuzete električne energije br.225/03/10 od 08.12.2010 godine, pročitao nalaz i mišljenje vještaka elektro struke dipl.ing R.G.od 20.05.2011. godine, saslušao vještaka elektro struke  R.G.na glavnom pretresu,izvršio uvid u rješenje Osnovnog suda u Bijelom Polju Ki.br. 239/00 od 22.10.2003. godine, izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p1">
<span>	</span>
</p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom i da je za isto kriv.</span>
</p>
<p class="p1"></p>
<p class="p1">
<span>	  Okrivljeni nije sporio stanje zatečeno u njegovoj kući prilikom kontrole električara E.e, a branio se da je njemu jednom sudjeno za isto krivično djelo, koje navode iz njegove odbrane, sud nije prihvatio i iste je cijenio kao isključivo usmjerene na izbjegavanje sopstvene krivice. Naime iz iskaza svjedoka S.M.a i N.V.a, proizilazi da su oni dana 04.12.2010. godine bili u kontroli mjernih mjesta u naselju Bistrica Opština Bijelo Polje. Prilikom kontrole u domaćinstvu vlasništvo P.M. utvrdili su da je potrošač onemogućio tačno registrovanje utrošene električne energije  na način što je na brojilu u svom objektu isključio naponski most (svitak). Na brojilu nije postojala donja državna plomba kao ni distributivna  na poklopcu, a brojilo se ne vodi u bazi potrošača E.B.P.. U trenutku kontrole od aparata u objektu bili su priključeni rasvjeta i radio kasetofon. Struja je isključena pod poklopcem brojila. Na glavnom pretresu dodali su: da prije ove kontrole nijesu bili u kontroli u kući okrivljenog. Iskaze ovih svjedoka sud je u potpunosti prihvatio kao jasne, logične i uvjerljive, u potpunosti saglasni ničim dovedene u sumnju, nesračunate na otežavanje ili pak olakšavanje krivično pravnog položaja okrivljenog, a potvrđene navodima iz odbrane okrivljene i sadržinom pisanog dokaza - zapisnikom o kontroli mjernog mjesta.  </span>
</p>
<p class="p1"></p>
<p class="p1">
<span>	Iz zapisnika o kontroli mjernog mjesta E.B.P. broj 12/04 od 04.12.2010. godine, proizilazi  se da su kontrolori E.B.P. S. i N., dana 04.12.2010 godine, kontrolisali domaćinstvo potrošača P.M. u naselju Bistrica i zatekli da je potrošač onemogućio tačno registrovanje električne energije na način što je  na brojilu u svom objektu isključiko naponski most (svitak). Na brojilu ne postoji donja državna i distributivna plomba na poklopcu. U trenutku kontrole od aparata u objektu je bila priključena rasvjeta i radio kasetofon, a struja je isključena pod poklopcem brojila. Brojilo se ne vodi u bazi podataka. Vlasnik je potpisao zapisnik. Sud je sadržinu ovog pisanog dokaza u potpunosti prihvatio jer je ista potvrđena navodima iz odbrane okrivljenog,i navodima iz iskaza svjedoka  S.a i N.a  i ničim nije dovedena u pitanje. </span>
</p>
<p class="p1">
<span>		</span>
</p>
<p class="p1">
<span>	Iz odbrane okrivljenog proizilazi da u njegovoj kući  nijesu vršene kontrole zadnje četiri godine a iz iskaza svjedoka S.a i N.a,  proizilazi da oni prije predmetne kontrole nijesu bili u kontroli u kući okrivljenog pa pošto se u konkretnom slučaju nije mogao tačno utvrditi početak neovlašćene potrošnje, a  električna energija je trošena bez mjernih uredjaja ili mimo njih, to je sud prema čl. 59 st. 3 Pravila o snadbijevanju električnom energijom ( Službeni list CG broj 54/09 od 10.08.2009. godine) uzeo da je neovlašćena potrošnja električne energije započela tri mjeseca prije kontrole od 04.12.2010. godine, odnosno dana 04.09.2010. godine i trajala do kontrole od 04.12.2010. godine, a sve prednje iz razloga što se čl. 26 Pravila o snadbijevanju električnom energijom  (Službeni list RCG broj 13/05) primjenjuje nakon stupanja na snagu Pravila o snadbijevanju električnom energijom ( Službeni list CG broj 54/09 od 10.08.2009. godine ), ali samo u pogledu metodologije obračuna neovlašćeno utrošene električne energije, a ne i u pogledu vremenskog perioda obračuna što proizilazi iz prelaznih i završnih odredbi odnosno čl. 62 važećih Pravila o snadbijevanju električnom energijom (Službeni list CG broj 54/09), pa je sud u pogledu vremena izvršenja krivičnog djela primijenio čl. 59 st. 3 Pravila o snadbijevanju  (Službeni list CG broj 54/09 ) koji propisuje najduži vremenski period od tri mjeseca. </span>
</p>
<p class="p1"></p>
<p class="p1">
<span>	Prihvatajući u pogledu vremena izvršenja krivičnog djela čl. 59 st. 3 Pravila o snadbijevanju  ( Službeni list CG broj 54/09 ) koji propisuje najduži vremenski period od tri mjeseca, sud je u pogledu vremena izvršenja krivičnog djela utvrdio drugačije činjenično stanje od činjeničnog stanja prestavljenog dispozitivom optužnog predloga i isto je sadržano u izreci presude.  </span>
</p>
<p class="p1"></p>
<p class="p1">
<span>	Iz obračuna o neovlašćeno preuzetoj električnoj energiji E.B.P. broj 225/03/10 od 08.02.2011. godine proizilazi da je okrivljeni neovlašćeno potrošio električne energije u novčanoj protivvrijednosti od 1.604,18 €. Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio dopunu nalaza i mišljenja vještaka elektro struke R.G.sa glavnog pretresa od 26.10.2011 godine,  gdje je ovaj vještak izvršio obračun novčane protivvrijednosti neovlašćeno potrošene električne energije  za period od tri mjeseca i to od 04.09.2010. do 04.12.2010. godine, - najduži period propisan čl. 59 st. 3 važećih Pravila o snadbijevanju električnom energijom  (Službeni list CG br. 54/09 ) i to po obračunskoj snazi angažovanih potrošača a po vještaku okrivljeni je na ovaj način u periodu od tri mjeseca od 04.09.2010. godine do 04.12.2010. godine neovlašćeno potrošio električne energije u novčanoj protivvrijednosti od 37,17 €. Po vještaku, neovlašćena potrošnja električne energije na način prestavljen optužnim predlogom tehnički je moguća. Nalaz i mišljenje vještaka elektro struke i dopunu nalaza istog vještaka sa glavnog pretresa, sud je prihvatio kao stručne i objektivne, date po osnovu činjenica konstatovanih na zapisniku E.e B. Polje o kontroli mjernog mjesta broj 12/04 od 04.12.2010. godine i po osnovu pravila o snadbijevanja električnom energijom ( Službeni list CG broj 13/05 i Službeni list CG broj 54/09 ),po poprečnom presjeku provodnika, a po pravilima struke i nauke.</span>
</p>
<p class="p1">
<span>	</span>
</p>
<p class="p1">
<span>	Prihvatajući dopunu nalaza i mišljenja vještaka elektro struke R.G.u pogledu novčane  protivvrijednosti neovlašćeno potrošene  električne energije sud  je u odnosu na pribavljenu protivpravnu imovinsku korist utvrdio drugačije činjenično stanje od činjeničnog stanja predstavljenog dispozitivom optužnog predloga i isto je sadržano u izreci presude.</span>
</p>
<p class="p1">
<span>	</span>
</p>
<p class="p1">
<span>	Okrivljeni nije sporio činjenično stanje koje su električari - kontrolori E.e zatekli prilikom kontrole u njegovoj kući a branio se  da je on za predmetno krivično djelo već osudjivan u kom pravcu je okrivljeni priložio rješenje Osnovnog suda u Bijelom Polju, Ki.br.239/00 od 22.10. 2003. Sud nije prihvatio ovakvu odbranu iz razloga što je navedenim rješenjem obustavljena istraga protiv P.M. iz Bijelog Polja, zbog krivičnog djela kradja iz čl.144 stav 1 KZ RCG, i to zbog odustanka ODT - a od daljeg krivičnog gonjenja.Iz obrazloženja istog rješenja proizilazi da je istraga protiv P.M. vodjena zbog krivičnog djela kradja iz čl. 144 stav 1 KZ RCG i da je P.M.bio osumnjičen za kradju električne energije u vrijeme 14.09.2000 godine. Dakle  u vrijeme koje je različito od vremena stavljenog na teret okrivljenom u ovom predmetu optužnim predlogom ODT - a Kt.br.174/11 od 15. 06. 2011. godine, te se ne radi o ponovnom sudjenju za isto krivično djelo a rješenjem Ki. br.239/00 od 22. 10. 2003 je obustavljena istraga što znači da  tada osumnjičenom P.M.nije sudjeno. Te navedeno rješenje nema karakter presudjene stvari.</span>
</p>
<p class="p1">
<span>	</span>
</p>
<p class="p1">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljeni  u periodu od 04.09.2010. godine do 04.12.2010 u svom stambenom objektu u mjestu Bistrica, opština Bijelo Polje, neovlašćeno vršio potrošnju električne energije na način što je na električnom brojilu marke "Iskra" isključio  naponski most (svitak), pa se potrošnja električne energije nije registrovala, te je tako oduzeo električnu energiju u iznosu od 37,17 €, a sve u namjeri da sebi pribavi protivpravnu imovinsku korist na štetu  E.B.P.,</span>
</p>
<p class="p1"></p>
<p class="p1">
<span>	Okrivljeni je na opisani način izvršio krivično djelo stavljeno mu na teret optužnim predlogom i za isto je kriv. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljena ostvarila elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečena u vršenju neovlašćene potrošnje električne energije. Shodno odredbama koje se odnose na opšte uslove o isporuci električne energije i čl. 59 st. 3 važećih  Pravila o snadbijevanju  ( Službeni list CG broj 54/09 ) sud je utvrdio da je okrivljeni u periodu od 04. 09. 2010. godine do  04. 12.2010. godine, vršio neovlašćenu potrošnju električne energije i na taj način izvršio kradju iste, u novčanoj protivvrijednosti od 37, 17 €, koliko je utvrdjeno po dopuni nalaza i mišljenja vještaka elektro struke Radović Gordane.   </span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog kao olakšavajuće okolnosti našao da se radi o starijem licu lošeg imovnog stanja, koji se u toku postupka korektno držao, koji je izrazio po ocjeni suda iskreno kajanje zbog izvršenog krivičnog djela a njegovu prethodnu osuđivanost sud je cijenio u skopu otežavajuću okolnost, pa cijeneći otežavajuće i olakšavajuće okolnosti sud je okrivljenog osudio na kaznu zatvora od trideset dana, smatrajući da će se istom dovoljno uticati na okrivljenog da  ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p1"></p>
<p class="p1">
<span>	U smislu čl. 226 st. 2 tač.9. i čl. 229. Zakonika o krivičnom postupku, odlučeno je u pogledu troškova s tim što je sud prilikom odmjeravanja paušalnog iznosa troškova od 30,00 €, cijenio složenost i trajanje krivičnog postupka, kao i imovinske prilike okrivljenog, dok se ostali troškovi postupka od 88,00 €, odnose na   troškove vještačenja po vještaku elektro struke R.G..</span>
</p>
<p class="p1"></p>
<p class="p1">
<span>	Shodno čl. 239 Zakonika o krivičnom postupku, sud je obavezao okrivljenog da oštećenoj E.i Bijelo Polje na ime neovlašćeno potrošene električne energije plati iznos od 37,17 €, dok je oštećenu E.B.P.za preostali dio istaknutog imovinsko pravnog zahtjeva  uputio na parnični postupak. </span>
</p>
<p class="p1"></p>
<p class="p1">
<span>	Sa iznijetih razloga shodno čl. 374 Zakonika o krivičnom postupku odlučeno je kao u izreci presude.</span>
</p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 26. 10. 2011 . godine</span>
</p>
<p class="p1"></p>
<p class="p1">
<span>Zapisničar</span><span class="s1">	  						       </span><span class="s2">          </span><span>S U D I J A</span>
</p>
<p class="p1">
<span>Milica Jocović 					                          Dragan Mrdak</span>
</p>
<p class="p4"></p>
<p class="p1"></p>
<p class="p1"></p>
<p class="p5"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
.s2{font-weight:bold;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span class="s1">K. br. 	892/09   </span>
</p>
<p class="p2"></p>
<p class="p2">
<span class="s1">           </span>
</p>
<p class="p3"></p>
<p class="p4">
<span>U IME NARODA</span>
</p>
<p class="p4"></p>
<p class="p3"></p>
<p class="p3">
<span>	OSNOVNI SUD U BIJELOM POLJU, kao krivični prvostepeni sud, sudija Ivan Adamović, kao sudija pojedinac, uz učešće namještenika suda Draginje Bošković, kao zapisničara, rješavajući po optužnom predlogu Osnovnog državnog tužilaštva u Bijelom Polju, Kt. br. 276/2009 od 07. 12. 2009. godine, protiv okrivljenih H.S.a i H.R.a, iz R.a, opština Bijelo Polje, zbog po jednog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, nakon održanog glavnog i javnog pretresa, u prisustvu: savjetnika u ODT-u u Bijelom Polju Smolović Slavenka, branioca okrivljenog H.S.a adv. Š.A.a, iz B.Polja, okrivljenog H.R.a,  branioca okrivljenog H.R.a  adv. P.O.a, iz B.P., a u odsustvu   okrivljenog H.S.a i oštećenih G.M.a i G.M.a, donio je, dana  29. 01. 2011. godine, </span>
</p>
<p class="p3"></p>
<p class="p3"></p>
<p class="p5">
<span>P R E S U D U</span>
</p>
<p class="p6"></p>
<p class="p6"></p>
<p class="p3">
<span>	Okrivljeni</span><span class="s2"> </span><span>H.S., od oca Š., majke F., rođene C., rođen 19. 10. 1980. godine u Bijelom Polju, sa prebivalištem u mjestu R.o, opština Bijelo Polje, Musliman, drž. CG, oženjen, otac dvoje djece, završio SSS, srednjeg imovnog stanja, neosuđivan,</span>
</p>
<p class="p3"></p>
<p class="p3">
<span>	Okrivljeni H.R., od oca R., majke V., rođene Dž., rođen 20. 08. 1971. godine u Bijelom Polju, sa prebivalištem u mjestu L., opština Bijelo Polje, Crnogorac, drž. CG, oženjen, otac četvoro djece, završio SSS, srednjeg imovnog stanja, osuđivan presudom Opštinskog suda u Prijepolju K. br. 18/00 od 23. 09. 2000. godine - čl. 184/1 KZRS na novčanu kaznu od 15.000,00 dinara; i presudama Osnovnog suda u Bijelom Polju: K. br. 16/04 od 27. 02. 2004. godine - čl. 131 st. 1 KZ RCG na novčanu kaznu od 300,00 eura; K. br. 517/03 od 26. 11. 2003. godine - čl. 131 st. 1 KZ RCG na novčanu kaznu od 200,00 eura; K. br. 310/02 od 12. 12. 2005. godine - čl. 151 st. 1 KZ RCG na 6 mjeseci zatvora uslovno na dvije godine i K. br. 332/05 od 20. 01. 2006. godine - čl. 412 st. 2 u vezi st. 1 KZ RCG na 7 mjeseci zatvora uslovno na dvije godine;</span>
</p>
<p class="p3"></p>
<p class="p3"></p>
<p class="p3"></p>
<p class="p5">
<span>K R I V I    S U</span>
</p>
<p class="p6"></p>
<p class="p6"></p>
<p class="p3">
<span>	-Što su:</span>
</p>
<p class="p3">
<span>	-okrivljeni H.S., dana 29. 03. 2009. godine, oko 03,15 h, u mjestu L., opština Bijelo Polje, ispred ugostiteljskog objekta "D.G.", vlasništvo H.R., lako tjelesno povrijedio oštećenog G.M.a, dok je isti ležao na asfaltnoj podlozi, na način što ga je udario nogom obuvenom u obuću, sredstvom podobnim da tijelo teško povrijedi i zdravlje teško naruši, u predjelu glave, kojom prilikom mu je nanio povrede u vidu krvnog podliva u predjelu desnog oka, dimenzija 5x4 cm,  </span>
</p>
<p class="p3">
<span>	-čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika,</span>
</p>
<p class="p3"></p>
<p class="p3">
<span>	-okrivljeni H.R., dana 29. 03. 2009. godine, oko 03,15 h, u mjestu L., opština Bijelo Polje, ispred ugostiteljskog objekta "D.G.", vlasništvo H.R., lako tjelesno povrijedio oštećenog G.M.a dok je isti ležao na asfaltnoj podlozi, na način što ga je udario nogom obuvenom u obuću, sredstvom podobnim da tijelo teško povrijedi i zdravlje teško naruši, u predjelu glave, kojom prilikom mu je nanio povrede u vidu krvnog podliva pored desnog oka i potres mozga,</span>
</p>
<p class="p3">
<span>	-čime je izvršio krivično djelo lake tjelesna povreda iz čl. 152 st. 2 u vezi st. 1 Krivičnog zakonika,  </span>
</p>
<p class="p3"></p>
<p class="p7">
<span>-pa ih sud, primjenom citiranog zakonskog propisa, te čl. 2, 4, 5, 13, 15, 32, 36 i 42 Krivičnog zakonika  (Kz) i čl. 199, 202  i 364 Zakonika o krivičnom postupku  (Zkp),</span>
</p>
<p class="p4"></p>
<p class="p4"></p>
<p class="p4">
<span>O S U Đ U J E</span>
</p>
<p class="p4"></p>
<p class="p7">
<span>Okrivljenog H.S.a na kaznu zatvora od 30 (trideset) dana, a</span>
</p>
<p class="p7">
<span>okrivljenog H.R.a, na kaznu zatvora od  45 (četrdesetpet) dana.</span>
</p>
<p class="p7">
<span> </span>
</p>
<p class="p3">
<span>	Okrivljeni H.S. i H.R. se obavezuju da plate sudu na ime paušala iznos od po 50,00 €, kao i na ime troškova krivičnog postupka, solidano, iznos od 137,50€, a okrivljeni H.S. i iznos od 112,50€, koje iznose će uplatiti na račun Depozita novčanih kazni, troškova postupka i paušala CG, broj:  832-151-35 u roku od 15 dana, po pravosnažnosti presude, pod prijetnjom prinudnog izvršenja, s tim što su dokaze o uplati istih, dužni dostaviti krivičnoj pisarnici ovog suda</span>
</p>
<p class="p3">
<span>	</span>
</p>
<p class="p7">
<span>Imovinsko-pravnog zahtjeva nije bilo. </span>
</p>
<p class="p7"></p>
<p class="p7"></p>
<p class="p5">
<span>O b r a z l o ž e nj e</span>
</p>
<p class="p6"></p>
<p class="p7">
<span>Optužnim predlogom Osnovnog državnog tužilaštva u Bijelom Polju, Kt. br. 276/2009 od 07. 12. 2009. godine, optuženi su H.S. i H.R., iz R.a, opština Bijelo Polje, zbog po jednog krivičnog  laka tjelesna povreda iz čl. 152 st. 2 u vezi st. 1 Krivičnog zakonika, s tim što je savjetnik u ODT-u, prije davanja završne riječi, precizirao činjenični opis pod tač. 1 dispozitiva optužnog predloga, a sud je isti promijenio na način sadržan u izreci presude.  </span>
</p>
<p class="p7"></p>
<p class="p7">
<span>Glavni pretres je održan i zaključen u prisustvu: savjetnika u ODT-u u Bijelom Polju Smolović Slavenka, branioca okrivljenog H.S.a adv. Š.A.a, iz B.Polja, okrivljenog H.R.a, njegovog  branioca  adv. P.O.a, iz B.P., a u odsustvu, uredno obaviještenih, okrivljenog H.S.a i oštećenih G.M.a i G.M.a, shodno čl. 453 ZKP-a.</span>
</p>
<p class="p7"></p>
<p class="p7">
<span>Savjetnik u ODT-u u Bijelom Polju, u završnoj riječi, izjavio je da u svemu ostaje pri preciziranom optužnm predlogu, jer je izvedenim dokazima utvrđeno, a samim tim i dokazano da su okrivljeni izvršili krivična djela koja su im stavljena na teret, i predložio je sudu da okrivljene oglasi krivim i osudi na kaznu po zakonu. </span>
</p>
<p class="p7"></p>
<p class="p3">
<span>	 Oštećeni G.M.i G.M., tokom postupka nijesu se pridružili krivičnom gonjenju protiv okrivljenih, niti su postavili imovinsko-pravni zahtjev.  </span>
</p>
<p class="p3"></p>
<p class="p7">
<span> Okrivljeni  H.S., u svojoj odbrani na glavnom pretresu, je izjavio da je bio prisutan u objektu "D.G.", dana 29. 03. 2009. godine oko 03,15 h, te kada je izlazio iz toaleta pomenutog objekta primijetio je neku gužbu unutar istog u blizini vrata, kada je zadobio udarac od G.B.i to pesnicom u predjelu zatioka glave. Nije se fizički sukobljavao u objektu, a na traženje vlasnika istog, on i njegovo društvo i to. C.A., H.D., E.M.i DŽ.H., su izašli iz objekta, ušli u vozilo koje je bilo parkirano ispred istog i uputili se kući. Što se tiče tuče koja se odvijala ispred objekta u istoj nije učestvovao, niti je tu bio, jer se ista, pretpostavlja, odvijala nakon što je otišao. Dodao je i to da je u objektu "D.G." te večeri vidio H.E.a i H.R., a da nije te večeri vidio H.R.a. </span>
</p>
<p class="p7"></p>
<p class="p7">
<span>Završne riječi okrivljenog H.S.a nije bilo, s obzirom da je glavni pretres održan i zaključen u njegovom odsustvu, a njegov branilac - adv. A.Š., u završnoj riječi je izjavio, da izvedenim dokazima u toku dokaznog postupka, a posebno iskazima svjedoka C.A.a i H.D.a,  jasno proizilazi da u radnjama njegovog branjenika nema elemenata krivičnog djela koje mu je optužnim predlogom stavljeno na teret, i predložio je sudu da istog oslobodi od krivice i krivično-pravne odgovornosti. </span>
</p>
<p class="p7"></p>
<p class="p7">
<span>Okrivljeni H.R., u svojoj odbrani u istražnom postupku, je  izjavio da njemu što se tiče kritičnog događaja nije ništa poznato, obzirom da se nije nalazio u ugostiteljskom objektu "D.G.", niti u Bijelom Polju. Dalje je istakao da je otišao poslovno, dana 28.03.2009. godine, u Albaniju i da se vratio u Podgoricu negdje oko 23,00 h, a da je došao u B.Polje 29.03.2009.godine oko 16,00 h, kada mu je otac R. ispričao da se prošle večeri dogodila tuča u lokalu i da su braća G. u vidno pijanom stanju sukobili se sa H.S.om. Na glavnom pretresu ponovio je odbranu datu u istražnom postupku, i dodao da možda oštećeni misle da se on kritične večeri nalazio u objektu "D.G.", a moguće da je bio prisutan u kafani njegov stric, obzirom da se njih dvojica puno fizički liče. </span>
</p>
<p class="p7"></p>
<p class="p7">
<span>U završnoj riječi okrivljeni H.R. u potpunosti je prihvati završnu riječ svog branioca, adv. O.P., koji je  u završnoj riječi izjavio, da predlaže sudu da okrivljenog H.R.a oslobodi od optužbe jer nije bio prisutan te večeri, pogotovu što su svjedoci, koji nijesu pripadali društvu oštećenih, su potvrdili odbranu u tom smislu. Dalje je istakao, opreza radi, zbog iskaza oštećenih da je H.R. bio te večeri i da je lako tjelesno povrijedio G.M.a, istakao je da do te povrede je moglo doći samo na način ako je okrivljeni R. pomagao svom ocu Rizu da zaštiti goste, imovinu i poslovanje lokala. Posebno je napomenuo da su na pretresu svjedoci C.A. i H.D., potvrdili da su G. izazvali te večeri svađu i tuču, jer su u alkoholisanom stanju napali H.S.a, pa ako gost napadne goste u ugostiteljskom lokalu, do dolaska policije, gazda lokala i njegova porodica moraju da zhaštite i ostale goste i objekat, te je oštećeni laku tjelesnu povredu mogao zadobiti samo u takvoj akciji, odnosno reakciji. Dalje je naveo da je H.R. sin vlasnika lokala i sigurno je zadnje što bi on uradio da napada goste lokala, već je prije pozvan da štiti imovinu i poslovanje lokala. S obzirom da se oštećeni nijesu pridružili krivičnom gonjenju, to je molio sud da u slučaju izricanja kazne ne izrekne zatvorsku kaznu. </span>
</p>
<p class="p3">
<span> </span>
</p>
<p class="p7">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao u svojstvu svjedoka oštećene G.M.a i G.M.a; pročitao iskaze svjedoka: M.B.a; T.E.a; Š.D.a; H.A.a;  H.D.a i C.A.a;  pročitao medicinsku dokumentaciju na ime oštećenih G.M.a i G.M.a; pročitao nalaz i mišljenje vještaka med. struke dr LJ.M.a; pročitao nalaz i mišljenje vještaka med. struke dr S.M.a i saslušao istog vještaka na glavnom pretresu; i izvršio uvid u izvode iz kaznene evidencije na ime okrivljenih H.S.a i H.R.a. </span>
</p>
<p class="p7"></p>
<p class="p3"></p>
<p class="p3">
<span>	Naime, oštećeni G.M., u svom iskazu, datom tokom istražnog postupka, naveo je da se kritičnom prilikom nalazio u ugostiteljskom objektu "D.G.", u društvu sa bratom G.M.om i drugom T.E.om, te da su u istom objektu za drugim stolom sjedjeli H.S. sa svojim društvom. U trenutku kada se ovaj svjedok vraćao iz toaleta zapazio je da njegov brat M. razgovara sa H.S.om u blizini stola za kojim je sjedio H.S., nakon čega je H.E. ovog svjedoka uhvatio za ruku, pitao ga: "Šta je bilo", nakon čega ga je neko iz društva H.S.a udario ga flašom po glavi, od kog udarca je ovaj svjedok posrnuo, a zatim se ispravio, nakon čega mu je prišao okrivljeni H.R. i više puta ga stisnutim pesnicama udario u predjelu glave, preciznije u predjelu desnog oka, nakon čega je ovaj svjedok pao na pod, kada mu prilazi više osoba i udaraju ga nogama i rukama svuda po tijelu. Ovaj svjedok nije mogao da navede i identifikuje sva lica koja su ga udarala dok je bio na podu u objektu, a prepoznao je jedino okrivljenog H.R.a, koji ga je i dok je bio na podu više puta stisnutom pesnicom udario u predjelu glave. Svjedok je dalje naveo da je po prestanku napada izašao iz lokala, i kod parkiranog automobila primijetio njegovog brata G.M.a i T.E.a, koji su ga prihvatili. Svjedok je dalje naveo, da su pokušali da se udalje sa lica mjesta, međutim, nijesu uspjeli da se udalje jer je bilo parkiranih drugih automobila ispred i iza vozila kojim su namjeravali da se udalje, nakon čega im prilazi veća grupa momaka iz pravca kafane u kojoj ovaj svjedok identifikuje H.R., H.E.a, H.R.a, H.M.a i H.S.a, sa kojima su bila i druga lica koja ovaj svjedok nije mogao da identifikuje. Svjedok navodi i da su ova lica nasrnula na njega i njegovog brata M.a, kao i druga E.a, i više puta ih udaraju nogama u predjelu tijela i glave. Svjedok nije mogao da se sjeti ko ga je konkretno udarao, s tim što navodi da je zadobijao udarce stisnutim pesnicama i nogama obuvenim u raznu vrstu obuće, a naveo je da se sjeća da ga je H.R. više puta udario stisnutim pesnicama u predjelu glave, kao i nogama, takođe, u predjelu glave. Iz iskaza oštećenog proizilazi i da je od udaraca koje je zadobio izgubio svijest, te da se od tog trenutka ne sjeća razvoja događaja. U svom iskazu datom na glavnom pretresu svjedok je ponovio iskaz dat u istrazi, s tim što je pojasnio da ga je H.R. udario pesnicom u predjelu oka nakon što je prethodno primio udarac flašom od njemu nepoznatog lica. </span>
</p>
<p class="p3"></p>
<p class="p3">
<span>	Sud je cijenio iskaz oštećenog G.M.a i iz iskaza ovog svjedoka sud je utvrdio da se isti kritičnog dana i vremena nalazio u ugostiteljskom objektu "D.G." u društvu sa bratom M. i drugom T.E.om, a da je za stolom u blizini sjedjeli 7-8 momaka, za koje je kasnije saznao da se zovu H.S. i DŽ.. Svjedok je naveo da mu je pri povratku iz toaleta prišao H.S.(S.), sa kojim je razgovarao, te da je u trenutku dok su razgovarali prišao im G.M. i tom prilikom rekao mu da idu, nakon čega grupa momaka koja je sjedjela za stolom H.S.a uputila je niz psovki G.M.u, a zatim i fizički nasrnula na njega. Svjedok je naveo da nije vidio ko je čime, i kako udarao oštećenog G.M.a, jer ga je u tom trenutku H.M. uhvatio za ruke sa leđa i izveo ga iz lokala zajedno sa T.E.om, a M. je ostao u lokalu. Svjedok je naveo i da je pokušao zajedno sa T. da se vrati u lokal, u čemu je spriječen, a nakon par minuta iz lokala je izašao M., kojom prilikom je ovaj svjedok vidio da je imao krvavu usnu. Nakon ovoga sva trojica su se zaputili u pravcu automobila, pa u trenutku kada su pokušali da uđu u automobil, iz lokala u njihovom pravcu krenula je grupa od 15-ak osoba, koja je nasrnula na njih i sva trojica su pali na asfalt. Svjedok je naveo i da dok se nalazio na asfaltu u ležećem položaju udaralo ga je više osoba stisnutim pesnicama i nogama, od kojih je jedino prepoznao H.S.a, i naveo je da ga je isti više puta udario nogom obuvenom u obuću u predjelu glave. Svjedok je naveo da se drugih lica ne može sjetiti obzirom da je bio mrak, a i nalazio se u položaju štiteći glavu, dok su ga udarali nogama i pesnicama, s tim što navodi da misli da ga je udaralo 4-5 osoba. Dalje je naveo, da nije vidio ko je udarao njegovog brata G.M.a i druga T.E.a, s tim što je u grupi koja je nasrnula na njih prepoznao H.S.a, H.E.a, H.M.a, B.J.a i još dvije osobe, koje se prezivaju M. i H., s tim što ne zna ko je koga udarao, ali se sa sigurnošću sjeća da je njega udarao okrivljeni H.S.. Ovaj svjedok je i decidno tvrdio da se kritične večeri u lokalu nalazio okrivljeni H.R., i H.M., a naveo je da van lokala H.R.a nije primijetio. Naveo je i da je njegov brat G.M., u nesvjesnom stanju odvežen u pravcu hitne pomoći. </span>
</p>
<p class="p3"></p>
<p class="p3">
<span>	U svom iskazu na glavnom pretresu svjedok je pojasnio da je nakon upućene psovke njegovom bratu, i njegovog obraćanja "To mi je brat", H.S. ga je udario pesnicom u predjelu glave iza uva, a u tom trenutku na njegovog brata G.M.a nasrće veća grupa, u kojoj se nalazio i H.R., H.DŽ.i druga lica, čija imena ne zna. Ovaj svjedok je u iskazu datom na glavnom pretresu naveo i da je primijetio da je nakon što je veća grupa momaka prišla njegovom bratu, a ispred objekta i napala ga, da je prepoznao da ga udara H.S. pesnicama. </span>
</p>
<p class="p3"></p>
<p class="p3">
<span>	Sud je cijenio iskaz svjedoka T.E.a, i u svom iskazu datom tokom istražnog postupka ovaj svjedok navodi da se kritičnog dana i vremena nalazio u objektu "D.G." u društvu sa G.M.om i M.om, a da je u blizini njihovog stola, za drugim stolom sjedjelo oko 7-8 momaka, koje u tom trenutku nije poznavao, a kasnije je saznao da su u pitanju H.S., H. DŽ. i jedno lice sa nadimkom M.. Svjedok je naveo da su u jednom trenutku G.M. i M. pošli do toaleta, a pri povratku iz toaleta M. je zastao pored stola za kojim je sjedio H.S. i njegovo društvo, kojom prilikom su nešto razgovarali, i kada nije došlo do konflikta između njih dvojice. Nakon što je iz toaleta izašao G.M., a pri prolasku pored M.a, M. je povukao M.a i rekao mu: "Ajde da idemo", nakon čega je ustao jedan od momaka iz društva H.S.a i započeo je psovati M.a, nakon čega je u tom lokalu nastala gužva, a ovaj svjedok navodi da je njega i G.M.a, iz kafane istjerao vlasnik kafane R. i njegov sin E.. Svjedok je naveo i da je, kada se nalazio ispred lokala, nakon nekoliko minuta izašao i G.M. koji je imao krvavu usnu, nakon čega su se zaputili u pravcu automobila, i kada su imali namjeru da uđu u automobil iz lokala je izašla veća grupa momaka među kojima je prepoznao H.E.a, H.M.a i momke koji su sjedjeli u društvu sa H.S.om, koji su u tom trenutku nasrnuli na njih. Svjedok navodi da je njega više puta stisnutim pesnicama udario H.E. u predjelu glave i leđa, od kojih udaraca je ovaj svjedok pao na asfalt, nakon čega mu prilazi više lica, koje nije mogao da identifikuje, koja su ga više puta udarala nogama i rukama po tijelu i glavi. Ovaj svjedok se nije mogao izjasniti ko je udarao braću G., s tim što je naveo da je u jednom trenutku na lice mjesta došao M.V. i pomogao mu da ubaci u vozilo G.M.a, jer se isti nalazio u nesvjesnom stanju. U svom iskazu datom na glavnom pretresu ovaj svjedok navodi da je na G.M.a nasrnulo više lica, i da je među njima bio i H.R. za koga je vidio i da ga udara stisnutom pesnicom u predjelu desnog oka. </span>
</p>
<p class="p3"></p>
<p class="p3">
<span>	Sud je cijenio iskaz svjedoka M.B.a i iz iskaza ovog svjedoka datog tokom istražnog postupka proizilazi da se ovaj svjedok kritičnog dana i vremena nalazio u ugostiteljskom objektu "D.G." u društvu sa J.D., te da je u jednom trenutku u lokalu došlo do prepirke između dvije grupe momaka, za koje je naveo da ih ne poznaje i na koji događaj nije obraćao pažnju jer je bio okrenut leđima. Naveo je i da su nakon par minuta ti momci izašli iz lokala, a ovaj svjedok je ostao u lokalu još pola sata i nije mu poznato šta se dešavalo ispred lokala, a naveo je i da nije vidio ko je započeo tuču i da li je bilo uopšte tuče unutar lokala. Svjedok je naveo i da je u lokalu kritične večeri zapazio vlasnika lokala H.R., H.E.a, a naveo je da H.R.a zna iz viđenja, ali ga kritične večeri nije vidio u lokalu. Međutim, na glavnom pretresu ovaj svjedok je ponovio iskaz dat tokom istražnog postupka s tim što je naveo da je kritične večeri u lokalu vidio H.R.a i da se, koliko mu se čini, pozdravio sa njim. Navode iz iskaza ovog svjedoka, date tokom istražnog postupka da u lokalu nije vidio H.R.a sud ne prihvata, kao ni njegove navode da u lokalu nije bilo tuče, dok navode tokom glavnog pretresa da se "pozdravio sa H.R.om" kritične večeri upućuju na zaključak da je H.R. bio u lokalu, te s toga u tom dijelu prihvata navode date na glavnom pretresu.  </span>
</p>
<p class="p3"></p>
<p class="p3">
<span>	Sud je cijenio iskaz svjedoka Š.D.a, i iz iskaza ovog svjedoka proizilazi da se ovaj svjedok kritičnog dana i vremena nalazio u ugostiteljskom objektu "D.G." u mjestu L. gdje je i zaposlen kao šanker. Svjedok navodi da je negdje oko 03,00 h, a nakon što je objavljen fajront, neko od gostiju tražio da pjevačica otpjeva još nekoliko pjesama. Navodi da je primijetio kada je jedan momak koga ne poznaje otišao do toaleta a za njim i drugi momak, koji je sjedio za drugim stolom. Navodi da misli da je ovaj drugi koji je pošao prema toaletu lice koje se zove "B.", i pri povratku iz toaleta započeli su raspravku u blizini šanka. Svjedok navodi da je vidio kada je lice za koje misli da se zove B. odgurnuo ovog drugog momka, nakon čega je nastala gužva, - tuča između više lica. Svjedok navodi da ne može da se izjasni ko je započeo tuču, niti koja su lica učesniti tuče, jer su mu lica potpuno nepoznata, a navodi da je primijetio vlasnika objekta H.R., i njegovog sina E.a, koji su razvađali momke koji su se tukli, na način što je prvo istjerao jednu grupu momaka, a druga grupa momaka - društvo lica sa nadimkom B. je iz lokala izašlo nakon nekih 10-15 minuta. Svjedok je naveo da misli da ispred objekta nije bilo nikakve tuče, jer ništa nije čuo, a da u objektu kritične večeri nije primijetio H.R.a i H. M.a. Iskaz ovog svjedoka sud nije prihvatio u dijelu da nije prepoznao lica koja su bila u društvu - grupi koja se sukobila sa društvom lica koje on identifikuje kao B.. Takođe, ne prihvata iskaz ovog svjedoka u dijelu da kritične večeri nije vidio u lokalu H.R.a, i ove navode cijeni unaprijed smišljenim u cilju olakšavanja krivično-pravnog položaja okrivljenog H.R.a - inače sina vlasnika lokala u kome ovaj svjedok radi. </span>
</p>
<p class="p3"></p>
<p class="p3">
<span>	Sud je cijenio iskaz svjedoka H.A.a, i iz iskaza istog utvrdio da je ovaj svjedok bio prisutan u lokalu kritičnog dana i vremena, gdje radi kao konobar. Svjedok je naveo i da je primijetio trenutak kada je H.S. odlazio prema toaletu, a za njim je odmah pošao i G. B., te da je H.S. sa svojim društvom sjedio u blizini stola za kojim je sjedio G., a da su po izlasku iz toaleta, počeli da se raspravljaju. Svjedok navodi da im tada prilazi B.v brat i odmah zatim dolazi do međusobne tuče između B. i S.a, odnosno prvo su počeli da se guraju a zatim da se udaraju stisnutim pesnicama, nakon čega prilazi H. DŽ., koji se sukobljava sa G.M.om zv. Ć.. Da bi spriječio tuču gazda lokala H. R. zajedno sa sinom E.om, prilazi im i razdvaja ih, i iz objekta prvo je udaljio momke koji su se nalazili u društvu H.S.a, a potom je iz objekta udaljio braću G.e. Svjedok je naveo da je u lokalu bilo slomljenih čaša i flaša, s tim što ne zna ko je iste polomio, a navodi da nije vidio da li je u objektu bilo bilo kakvog gađanja. Ovaj svjedok je naveo i da ne zna da li je ispred objekta bilo tuče, a da je u samom objektu primijetio H.R.a i H.M.a, i to prije ponoći, s tim što ih nije vidio kada se dogodila tuča, niti nakon tuče. U svom iskazu na glavnom pretresu ovaj svjedok navodi da je dana, 28. 03. 2009. godine,  počeo da radi oko 20,00 h,  od kada u objektu nije vidio H.R.a. Sud navode iz iskaza ovog svjedoka u dijelu da je u objektu "D.G." došlo do tuče između G.M.a zv. B. i H.S.a i njegovog društva prihvata, kao i navode da je u kafani nakon tuče ostao krš i lom od stakla. Takođe, sud prihvata i navode da je kritične večeri u objektu bio okrivljeni H.R., dok ne prihvata navode da H.R.a nije bilo u objektu u trenutku kada je nastao kritični događaj, kao ni navode da su vlasnici objekta iz lokala prvo izveli ili istjerali H.S.a i njegovo društvo, a zatim braću G.e, i ove navode cijeni smišljenim u cilju olakšavanja krivično-pravnog položaja okrivljenima, imajući u vidu činjenicu da je i radnik u objektu koga je vlasnik otac okrivljenog H.R.a. </span>
</p>
<p class="p3"></p>
<p class="p3">
<span>	Sud je cijenio iskaz svjedoka H.D.a i iz istog proizilazi, da se  kritične večeri nalazio u objektu "D.G." zajedno sa okrivljenim H.S.om, H. DŽ.om, M. E. i C.A.om, i navodi da je sjedio za stolom i u jednom trenutku je vidio H.S.a kako se gura sa G. B.m, te da je primijetio da G. pokušava da udari H.S.a, a naveo je i da misli da ga je tom prilikom i malo zakačio. Dalje navodi da nije vidio da je H.S. udario G.a. Nakon ovoga svjedok navodi da je vlasnik kafane H. R. ovog svjedoka i njegovo društvo, uključujući i H.S.a izbacio iz objekta, nakon čega su sjeli u auto i otišli kući. Svjedok je naveo i da nije siguran da li je kritične večeri u objektu bio prisutan i okrivljeni H.R.. Cijeneći iskaz ovog svjedoka sud isti ne prihvata osim u dijelu da se kritične večeri nalazio u objektu. </span>
</p>
<p class="p3"></p>
<p class="p3">
<span>	Sud je cijenio iskaz svjedoka C.A.a i iz iskaza ovog svjedoka proizilazi da se isti kritične večeri nalazio u objektu "D.G." zajedno sa H.S.om i drugim licima. Svjedok navodi da je u jednom trenutku izašao iz objekta, radi telefoniranja, a kada se vratio u objekat primijetio je gužvu i navodi da je vidio da se H.S. i momak koji se preziva G. međusobno guraju. Navodi i da je primijetio kako G. udara pesnicom H.S.a, nakon čega nastaje gužva, što je sve trajalo oko minut, nakon čega se umiješao H. R. vlasnik lokala i sve zajedno izbacio napolje, uključujući i G.a, nakon čega ovaj svjedok zajedno sa H.S.om i ostalima iz njihovog društva sjedaju u auto i odlaze sa lica mjesta. Ovaj svjedok je naveo i da kritičnom prilikom u objektu nije primijetio H.R.a, s tim što je naveo da nije siguran da nije možda tom prilikom i bio prisutan.  Iskaz ovog svjedoka sud ne prihvata, jer je isti suprutan drugim prihvaćenim dokazima, i po ocjeni ovog suda, isključivo usmjeren u cilju olakšavanja krivično-pravnog položaja okrivljenom. </span>
</p>
<p class="p3"></p>
<p class="p3">
<span>	Iz medicinske dokumentacije izdate na ime G.M.a, kao i medicinske dokumentacije izdate na ime G.M.a, kao i nalaza i mišljenja vještaka med. struke dr S.M.a i dr LJ.M.a, utvrđeno je da je oštećeni G.M. kritičnom prilikom zadobio povrede u predjelu desnog oka, bolove u potiljačnom dijelu glave, i lakši potres mozga, dok je oštećeni G.M. kritičnom prilikom zadobio povrede u vidu krvnog podliva pored desnog oka dimenzija 5x4 cm, bolovi u predjelu desnog ramena, u predjelu desne slabine dvije oguljotine dimenzija 10x1 cm, i u predjelu desne plećke na leđima a pored kičme krvni podliv dimenzija 2x1 cm. Prema mišljenju vještaka med. struke dr LJ.M.a, oštećeni G.M. kritičnom prilikom zadobio je laki potres mozga, nakon povrede koja je najvjerovatnije nastala od udarca pesnice ili tupog predmeta u predjelu glave, a koja povreda spada u laku tjelesnu povredu. Prema mišljenju vještaka med. struke dr S.M.a povrede kod oštećenog G.M.a spadaju u laku tjelesnu povredu i mogle su nastati od udarca stisnutom pesnicom ili udaraca drugim tupo-tvrdim predmetom. Pojašnjenjem nalaza na glavnom pretresu vještak S. navodi da je udarcem tupo-tvrdom mehaničkom silom u potiljačni dio glave, moguće nanijeti povredu u vidu potresa mozga a da pri tom nema spolja vidljivih tragova povreda na glavi, te da nakon zadobijanja povrede potresa mozga lice koje je tu povredu zadobilo gubi svijest.</span>
</p>
<p class="p3"></p>
<p class="p3">
<span>	Prema izvodu iz KE na ime okrivljenog H.S.a sud je utvrdio da isti do sada nije kažnjavan, dok prema izvodu iz KE na ime okrivljenog H.R.a, sud je utvrdio da je isti do sada kažnjavan i to  presudom Opštinskog suda u Prijepolju K. br. 18/00 od 23. 09. 2000. godine - čl. 184/1 KZRS na novčanu kaznu od 15.000,00 dinara; i presudama Osnovnog suda u Bijelom Polju: K. br. 16/04 od 27. 02. 2004. godine - čl. 131 st. 1 KZ RCG na novčanu kaznu od 300,00 eura; K. br. 517/03 od 26. 11. 2003. godine - čl. 131 st. 1 KZ RCG na novčanu kaznu od 200,00 eura; K. br. 310/02 od 12. 12. 2005. godine - čl. 151 st. 1 KZ RCG na 6 mjeseci zatvora uslovno na dvije godine i K. br. 332/05 od 20. 01. 2006. godine - čl. 412 st. 2 u vezi st. 1 KZ RCG na 7 mjeseci zatvora uslovno na dvije godine.</span>
</p>
<p class="p3"></p>
<p class="p7">
<span>Cijeneći navode podnijete optužbe, odbrane koju su okrivljeni dali tokom postupka, te svih provedenih kako materijalnih dokaza tako i onih koje je sud neposredno izveo i pritom cijeneći svaki dokaz sam za sebe i dovodeći ih u vezu jedan sa drugim, sud je na nesumnjiv način zaključio da su okrivljeni krivi za radnje koje su činjenično i pravno precizirane izrekom presude, a za takvu svoju odluku daje sledeće razloge:</span>
</p>
<p class="p3">
<span>  </span>
</p>
<p class="p3">
<span>	Naime, analizom odbrane okrivljenog H.R.a, sud istu ne prihvata i cijeni je unaprijed smišljenom u cilju izbjegavanja sopstvene krivice, jer njegovo negiranje prisustva u objektu kafane "D.G.", kao i kasnije ispred objekta sud nije prihvatio i cijeni takvu odbranu unaprijed smišljenom u cilju izbjegavanja sopstvene krivice, obzirom da je oštećeni G.M. jasno i nedvosmisleno naveo da je okrivljeni R., bio prisutan u objektu kao i kasnije ispred objekta, te da je nanio povrede oštećenom G.M.u, a koje navode su potvrdili i oštećeni G.M. i svjedoci T.E. i M.B.. Naime, kako sud nije prihvatio odbrane okrivljenih, to je način kako je nastao i odvijao se krivično-pravni događaj utvrdio prevashodno iz iskaza oštećenih saslušanih u svojstvu svjedoka. Oštećeni G.M. zv. B., u svom iskazu, kao i iskazu oštećenog, saslušanog u svojstvu svjedoka, G.M.a, te svjedoka T.E.a, jasno proizilazi da su okrivljeni H.S. i H.R. izvršili krivična djela stavljena im na teret. </span>
</p>
<p class="p3">
<span>	Naime, krivično-pravni događaj, a kako to proizilazi iz iskaza oštećenih G.a, te svjedoka T.a, započeo je unutar ugostiteljskog objekta "D.G.", na način što je došlo do, prvo svađe uz psovke, a zatim fizičkog nasrtaja na oštećenog G.M.a, od strane više lica, s tim što je prvo zadobio udarac flašom u predjelu glave, a nakon toga, zadobio je udarce pesnicama od strane okrivljenog H.R.a i drugih lica, usled čega je pao na pod gdje je takođe dobio više udaraca pesnicama i nogama. Međutim, povrede koje su kod oštećenog G.M.a konstatovane prilikom pregleda kod ljekara, kao i povrede koje su vještaci medicinske struke opisali, po ocjeni ovog suda, nijesu nastale unutar ugostiteljskog objekta, obzirom da u svojim iskazima svjedok - oštećeni G.M., kao i svjedok T.E., navode da su primijetili, na tijelu oštećenog G.M.a, a po izlasku iz ugostiteljskog objekta - raskrvavljenu usnu, dok na tijelu istog nijesu primijetili druge povrede. Osim toga, imajući u vidu pojašnjenje vještaka medicinske struke dr S.M.a, povreda u vidu potresa mozga neminovno je praćena gubitkom svijesti, pa imajući u vidu da i sam oštećeni M. navodi da je sam izašao iz objekta, upućuje na zaključak da isti unutar objekta nije zadobio povrede opisane u dispozitivu presude. S toga, po ocjeni ovog suda, povrede koje je zadobio G.M. nastale su ispred objekta. Kako je oštećeni G.M. naveo, a njegov iskaz ovaj sud je prihvatio, zajedno sa bratom M.om i drugom E.om pokušao je da pobjegne sa lica mjesta, što nije uspio, već ga u blizini automobila kojim su namjeravali da pođu, napada veća grupa lica među kojima je prepoznao H.R., H.E.a, H.R.a, H.M.a i H.S.a, s tim što navodi da je bilo još drugih osoba koje nije mogao da identifikuje. U tom trenutku više lica fizički je nasrnulo na njega i udaralo ga stisnutim pesnicama nakon čega je pao na podlogu a zatim nogama obuvenim u obuću i pesnicama dok se nalazio na zemlji. Oštećeni je kao napadača identifikovao H.R.a i za koga navodi da ga je više puta udario stisnutim pesnicama i nogama u predjelu glave. S toga, po ocjeni ovog suda, povrede koje je kritičnom prilikom zadobio oštećeni G.M., a iste su opisane kao krvni podliv pored desnog oka, i potres mozga, nanio mu je okrivljeni H.R., jer oštećeni upravo njega identifikuje kao lice koje mu zadaje udarac nogom obuvenom u obuću,  u predjelu glave. Navode iz odbrane okrivljenog H.R.a koje je, u završnoj riječi, iznio njegov branilac da je kritičnom prilikom postupao u cilju zaštite objekta i gostiju, obezvrijeđeni su samom činjenicom da se krivično-pravni događaj odvijao ne samo unutar objekta, već i van objekta, u blizini parkiranog automobila, gdje su se oštećeni zadesili u pokušaju da pobjegnu sa lica mjesta.</span>
</p>
<p class="p7"></p>
<p class="p3">
<span>	Cijeneći odbranu okrivljenog H.S.a, njegovo negiranje izvršenja djela stavljenog mu na teret, sud istu ne prihvata i cijeni je unaprijed smišljenom u cilju izbjegavanja sopstvene krivice. Naime, okrivljeni H.S., predstvlja krivično-pravni događaj na način da je on zadobio udarac pesnicom u predjelu glave od strane G.M.a, zv. B., kojom prilikom se nije fizički sukobljavao, a na traženje vlasnika napustio je objekat zajedno sa svojim društvom, nakon čega je ušao u vozilo parkirano ispred objekta i uputio se kući. Ovakva odbrana okrivljenog H.S.a obezvrijeđena je izvedenim dokazima, jer za njegove navode da je kritičnom prilikom on zadobio udarac u predjelu glave, nije bilo dokaza, niti medicinske dokumentacije koja bi to potvrdila. Naime, oštećeni G.M. u svom iskazu jasno je naveo da ga je u trenutku kada se nalazio pored automobila, napalo više lica, nakon čega je pao na asfalt i dok se nalazio u ležećem položaju prepoznao je između ostalih okrivljenog H.S.a za koga navodi da ga je više puta udario nogom obuvenom u obuću u predjelu glave. Osim toga oštećeni je naveo da ga je kritičnom prilikom udaralo više lica pesnicama i nogama. Imajući u vidu da su kod oštećenog G.M.a kliničkim pregledom bile konstatovane povrede u vidu krvnog podliva u predjelu desnog oka dimenzija 5x4 cm, dvije oguljotine kože u predjelu desne slabine dimenzija 10x1 cm, i krvni podliv u predjelu desne plećke dimenzija 2x1 cm, pa analizirajući slijed događaja kako ga predstavlja oštećeni G.M. ovaj sud je sa sigurnošću utvrdio da je povreda kod istog u predjelu desnog oka u vidu krvnog podliva dimenzija 5x4 cm nastala od udarca nogom obuvenom u obuću, a koji udarac je zadao okrivljeni H.S., dok za druge povrede i to: dvije oguljotine kože u predjelu desne slabine dimenzija 10x1 cm, i za krvni podliv u predjelu desne plećke dimenzija 2x1 cm, ovaj sud nije mogao da utvrdi da su nastale kao posledica udaraca zadatih od strane okrivljenog H.S.a obzirom da i sam oštećeni navodi da ga je dok se nalazio u ležećem položaju na asfaltu udaralo 4-5 lica. Sa navedenih razloga sud je promijenio činjenični opis i isto je sadržano u izreci presude. </span>
</p>
<p class="p3"></p>
<p class="p7">
<span>Dakle, ne prihvatajući odbrane okrivljenih, a iz dokaza  izvedenih na glavnom pretresu, sud je kao nesumnjivo zaključio da je okrivljeni H.S. kritičnom prilikom, nogom obuvenom u obuću, sredstvom podobnim da se tijelo teško povrijedi i zdravlje teško naruši, udario oštećenog G.M.a u predijelu glave,  kojom prilikom mu je nanio povrede u vidu krvnog podliva,  dok je okrivljeni H.R., kritičnom prilikom, nogom obuvenom u obuću,sredstvom podobnim da se tijelo teško povrijedi i zdravlje teško naruši, udarao oštećenog G.M.a, zv. B., u predjelu glave, kojom prilikom mu je nanio povrede u vidu krvnog podliva pored desnog oka i potres mozga,  pa su okrivljeni postupajući na naprijed opisani način, u svojim radnjama ostvarili elemente po jednog  krivičnog djela stavljenog  im na teret optužnim predlogom. 	Oštećeni G. nijesu mogli da se izjasne u koju su konkretno obuću, bili obuveni okrivljeni, međutim sud je stanovišta, imajući u vidu, da se krivično pravni događaj odvijao u mjesecu martu te posle 03:00 h, noću, pa je životno logično da su okrivljeni bili obuveni u tvdu obuću, i cijeni da je takva obuća sredstvo podobno da se tijelo teško povrijedi i zdravlje teško naruši, i zbog činjenice da su oštećeni udarce nogama, zadobili dok su se nalazili u ležećem položaju, kada tijelo zbog kontakta sa podlogom, ne može da amortizuje udar, kao i zbog činjenice da su okrivljeni srednje živitne dobi, i u punoj snazi.</span>
</p>
<p class="p7"></p>
<p class="p7">
<span>Okrivljeni su krivična djela  izvršili sa eventualnim umišljajem, jer su bili svjesni da postupajući na naprijed opisani način mogu nanijeti  povrede oštećenim i učiniti krivično djelo, ali su na to pristali. Za krivično djelo laka tjelesna povreda iz čl.152 st.2 u vezi st.1 Kz predviđena je kazna zatvora do tri godine. </span>
</p>
<p class="p3"></p>
<p class="p7">
<span>Odlučujući o vrsti i visini kazne, sud je cijenio sve okolnosti koje utiču na to da kazna bude manja ili veća, pa je od olakšavajućih okolnosti kod okrivljenog H.S.a, našao da se radi o porodičnoj osobi, ocu dvoje djece, licu koje do sada nije osuđivano, te činjenicu da se oštećeni nije pridružio krivičnom gonjenju, pa u nedostatku otežavajućih okolnosti sud je istom izrekao minimum predviđene kazne zatvora od 30 dana. Kod okrivljenog H.R.a od olakšavajućih okolnosti sud je našao da se radi o porodičnoj osobi, ocu četvoro djece, te činjenicu da se oštećeni nije pridružio krivičnom gonjenju dok je od otežavajućih okolnosti našao da se radi o licu koje je do sada osuđivano 5 puta, te da je osuđivan i za istovrsna krivična djela, pa ga je osudio na kaznu zatvora od 45 dana, smatrajući da će se izrečenim kaznama u okviru opšte svrhe krivičnih sankcija iz čl.4 st.2 Kz, postići posebna svrha kažnjavanja iz čl.32 Kz i uticati, kako  na okrivljene da ubuduće ne vrše ova i slična krivična djela, tako i na druge eventualne izvršioce krivičnog djela u pitanju. </span>
</p>
<p class="p3"></p>
<p class="p3">
<span>	Shodno čl. 199 Zkp, sud je obavezao okrivljene na plaćanje paušala u iznosu od 50,00€, pri čemu je imao u vidu složenog i trajanje krivičnog postupka, kao i imovinske prilike okrivljenih, shodno čl. 202 Zkp, sud je obavezao okrivljene da plate, solidarno  iznos od 137,50€, a €, na ime troškova krivičnog postupka koji su unaprijed isplaćeni iz budžetskih sredstava suda, a koji se odnose na nagradu za dati nalaz i mišljenje vještaku medicinske struke, a okrivljeni H.S. i iznos od 112,50€, na ime troškova krivičnog postupka koji su unaprijed isplaćeni iz budžetskih sredstava suda, a koji se odnose na nagradu za branioca postavljenog po službenoj dužnosti. </span>
</p>
<p class="p3"></p>
<p class="p3">
<span>	Imovinsko-pravnog zahtjeva nije bilo.</span>
</p>
<p class="p3"></p>
<p class="p3">
<span>	Iz  iznijetog, a shodno čl. 364 ZKP-a,  odlučeno je kao u izreci presude.</span>
</p>
<p class="p3"></p>
<p class="p4"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>dana 29. 01. 2011. godine, </span>
</p>
<p class="p4"></p>
<p class="p6">
<span>ZAPISNIČAR,                                                                            	S U D I J A,</span>
</p>
<p class="p6">
<span>Draginja Bošković  s.r.                                                              	Ivan Adamović s.r.</span>
</p>
<p class="p6"></p>
<p class="p6"></p>
<p class="p8"></p>


</body>
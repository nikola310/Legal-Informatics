<div style="text-align: justify">
	OSNOVNI SUD U PLAVU<br>
	K. br. 3/2011<br>
	<br>
	&nbsp;</div>
<div style="text-align: center">
	U IME NARODA</div>
<div style="text-align: justify">
	<br>
	<br>
	<br>
	OSNOVNI SUD U PLAVU, sudija Hilmija Sujković, sa zapisničarem Senadom Radončić, u krivičnom predmetu okrivljenog&nbsp; R. P., iz P., zbog krivičnog djela ugrožavanje sigurnosti iz čl. 168. st. 1 Krivičnog zakonika, po optužnom predlogu Osnovnog državnog tužilaštva u Plavu, KT br.94/2010&nbsp;&nbsp; od 28.12.2010 godine, po održanom usmenom, glavnom, javnom pretresu u prisustvu: okrivljenog, njegovog branioca advokatskog pripravnika R. Ž., zamjenika&nbsp; ODT u Plavu&nbsp; R. D.&nbsp; i oštećenog R. M., donio je i javno objavio , dana 18.02.2011 godine<br>
	<br>
	<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	<br>
	<br>
	<br>
	Okrivljeni R. P.,&nbsp; od oca B. i majke M., rodjene&nbsp; G., rodjen ... godine, u B., sa prebivalištem u P., državljanin Crne Gore, po zanimanju&nbsp; elektroinženjer, oženjen, otac dvoje djece, nosudjivan,<br>
	<br>
	&nbsp;</div>
<div style="text-align: center">
	KRIV&nbsp; JE&nbsp;</div>
<div style="text-align: justify">
	<br>
	<br>
	Što je<br>
	<br>
	Dana 23 septembra 2010 god., oko 12,00 časova, u naselju Šiljkača, opština Plav, ugrozio sigurnost oštećenog R. M. , na način što ga je, dok je prolazio putem pored porodične kuće njegovog oca R. B., obgrlio desnom rukom oko vrata dok je u lijevoj ruci držao kuhinjski nož čiji vrh oštrice mu je prislonio na vrat,&nbsp; istovremeno mu više puta upućujući riječi prijetnje: "Sada ćemo da raščistimo zašto ti nas tužiš i maltretiraš godinama , vodim te u podrum da te zakoljem i niko neće znati", pa je na taj način kod oštećenog izazvao osjećaj straha i nesigurnosti,<br>
	<br>
	- čime je izvršio krivično djelo ugrožavanje sigurnosti iz čl. 168 st. 1. KZ CG.<br>
	<br>
	Pa ga&nbsp; sud za izvršeno krivično djelo na osnovu navedenog zakonskog propisa, te primjenom&nbsp; čl: 4, 32, 39 i 42 KZ CG i čl. 364 ZKP-a<br>
	<br>
	<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	<br>
	<br>
	Na novčanu&nbsp; kaznu u iznosu od&nbsp; 700,00 (sedamstotina)&nbsp; eura koju je dužan&nbsp; platiti u roku od&nbsp; 3 mjeseca od&nbsp;&nbsp; dana pravosnažnosti presude.<br>
	<br>
	Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora.<br>
	<br>
	Okrivljeni&nbsp; se obavezuje da na ime troškova krivičnog postupka-paušala&nbsp; plati iznos&nbsp; od&nbsp; 50,00 (pedeset)&nbsp; eura, u roku od 15 dana po pravosnažnosti presude, pod prijetnjom prinudnog izvršenja.<br>
	<br>
	Oštećeni R. M., iz B., se radi ostvarivanja imovinsko pravnog zahtjeva za naknadu štete upućuje na parnicu.<br>
	<br>
	&nbsp;</div>
<div style="text-align: center">
	O&nbsp; b r a z l o ž&nbsp; e n j e</div>
<div style="text-align: justify">
	<br>
	<br>
	Osnovno državno tužilaštvo u Plavu , optužnim predlogom KT br.94/2010 od 28.12.2010 godine, optužilo je R. P., iz P.,&nbsp; za krivično djelo ugrožavanje sigurnosti iz čl. 168. st. 1. KZ .<br>
	<br>
	U završnoj riječi zamjenik ODT u Plavu , R. D. je precizirala podneseni optužni predlog u njegovom činjeničnom opisu , u pogledu vremena izvršenja krivičnog djela koje je ovim predlogom stavljeno na teret okrivljenom R. P., pa je pri tako preciziranom optužnom predlogu ostala u svemu i predložila sudu da okrivljenog oglasi krivim za navedeno krivično djelo i kazni ga po zakonu.<br>
	<br>
	Oštećeni R. M. se u završnoj riječi pridružio krivičnom gonjenju protiv okrivljenog i zadržao pravo da odštetni zahtjev ostvaruje u parnici.<br>
	<br>
	Izjašnjavajući se o optužnom predlogu ODT u Plavu, okrivljeni R. P. ne priznaje izvršenje krivičnog djela koje mu je ovim predlogom stavljeno na teret. U svoju odbranu navodi da je tačno da je dana 23.09.2010 godine, negdje oko 12,00 časova, na putu koji vodi pored porodične kuće njegovog oca R. B., obavio razgovor sa oštećenim R. M., koji je prolazio ovim putem, ali da mu pri tom nije niti prijetio riječima koje su navedene u optužnom predlogu niti mu je ispod vrata držao vrh oštrice kuhinjskog noža kako ga tereti javna optužba. Naime, izjašnjavajući se o susretu sa oštećenim R. M. ispred kuće&nbsp; svog oca R. B. dana 23.09.2010 god. kao i o navodima javne optužbe&nbsp; u vezi sa ovim susretom ističe da živi i radi u Podgorici i da je u Plav došao prethodnog dana tj. 22.12.2010 god. kako bi učestvovao u parničnom postupku koji se vodi pred Osnovnim sudom u Plavu. Pošto mu je otac star i bolestan čovjek te pošto živi u domaćinstvu sa dvije njegove sestre, odlučio je da im dana 23.09.2010 god. iscijepa drva za ogrijev. Dok je ispred očeve kuće cijepao drva, iza ledja je začuo korake . Kada se okrenuo , na putu je primijetio svog strica R. M., koji živi u B. Isti mu se provokativno osmjehnuo i kazao mu: "De si P. , bedo jedna". Obzirom da od smrti očeve i M. majke, koja je umrla 1987 god. M. sa njima permanentno vodi neke sporove oko nasledja i permanentno ih maltretira u vezi sa tim, to su ga ove njegove riječi i iznenadile i uvrijedile. Zbog toga je odbacio sjekiru od sebe i pošao prema njemu da ga pita čime je zaslužio takav njegov postupak prema njemu. Moguće je da se u tim trenucima oštećeni od ovog njegovog postupka uplašio , jer mu je u trnucima dok je prilazio prema njemu kazao; "Nemoj da praviš gluposti".&nbsp; Rekao mu je da nema razloga da se plaši od njega , da mu je stric i da mu samo objasni zbog čega toliko godina maltretira njega i njegovu porodicu. Ujedno mu je pružio ruku, koju je on nakon kraćeg razmišljanja prihvatio. Na njegovo pitanje zbog čega 25 godina maltretira njega i porodicu, oštećeni mu je odgovorio da ne tuži on njih nego oni njega. Nakon toga ga je pitao za strica M. kojeg je oštećeni odveo sa sobom iz Plava za Beograd gdje je isti umro, jer oštećeni za njegovu smrt nije obavijestio nikog od njih, što ga je veoma pogodilo&nbsp; obzirom da je sa njim bio u bliskim odnosima. Poslije ovog njegovog pitanja oštećeni je ućutao nakon čega mu je iziritiran zbog svega kazao: "Vozi, da te ne gledam više".&nbsp; Tada se oštećeni&nbsp; udaljio sa lica mjesta i otišao prema gradu. Dalje je naveo da prilikom ovog razgovora sa oštećenim&nbsp; istom nije niti prijetio da će ga u podrumu zaklati niti mu je kuhinjski nož prislanjao na vrat, već je oštećeni sve to izmislio. Na kraju je naveo da u vrijeme susreta sa oštećenim i razgovora sa njim u blizini nije bilo nikoga , pa ni članova njegove&nbsp; porodice , jer su se otac i dvije sestre N. i M.&nbsp; za svo to vrijeme nalazile u unutrašnjosti kuće i nijesu izlazile.&nbsp;&nbsp;<br>
	<br>
	U završnoj riječi je&nbsp; u svemu prihvatio konačnu riječ svog branioca&nbsp; advokatskog pripravnika R. Ž., koji je u svojoj konačnoj riječi istakao da u toku&nbsp; krivičnog postupka&nbsp; nije dokazana krivica njegovog branjenika&nbsp; obzirom da je optužba njegovu krivicu zasnovala samo na iskazu oštećenog R. M.,&nbsp; koji se kao neuvjerljiv i nesiguran ne može prihvatiti, pa je zbog svega toga i predložio da sud okrivljenog R. P. oslobodi od optužbe.<br>
	<br>
	Sud je cijenio odbranu okrivljenog R. P., kojom negira izvršenje krivičnog djela koje mu je javnom optužbom stavljeno na teret, pa je našao da je ista neosnovana te je kao takvu nije ni prihvatio.<br>
	<br>
	Naime, sud radi provjere odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno radi što pravilnijeg&nbsp; i zakonitijeg rješavanja ove krivično pravne stvari u dokaznom postupku izveo sledeće dokaze: saslušao u svojstvu svjedoka oštećenog R. M., i svjedoke M. V., R. M. i R. N., pročitao izvještaj ljekara Jedinice za hitnu medicinsku pomoć u Plavu na ime oštećenog R. M. od 23.09.2010 god. i nalaz i mišljenje vještaka medicinske struke , dr. D. B., Kri.br. 47/2010 od 29.11.2010 god i izvršio uvid u&nbsp; izvod iz kaznene evidencije za okrivljenog R. P. br. 437 od 24.01.2011 god. izdat od Uprave policije - Područne jedinice Berane, pa je svestranom&nbsp; ocjenom izvedenih dokaza i njihovim uporedjivanjem sa navodima javne optužbe i odbranom&nbsp;&nbsp; okrivljenog&nbsp;&nbsp; našao da su činjenice iz činjeničnog opisa izreke presude u svemu dokazane i da je&nbsp; okrivljeni izvršio&nbsp; krivično djelo ugrožavanje sigurnosti iz čl. 168. st. 1. KZ CG, koje mu&nbsp; je javnom optužbom stavljeno na teret.<br>
	<br>
	Ovakvo svoje utvrdjenje i odluku u pogledu krivice i krivično - pravne odgovornosti okrivljenog R.&nbsp; P.&nbsp;&nbsp; za navedeno krivično djelo, sud je zasnovao na sledećim razlozima:<br>
	<br>
	U toku krivičnog postupka je nesporno utvrdjeno, kako na osnovu odbrane okrivljenog&nbsp; tako i na osnovu iskaza oštećenog R. M.,&nbsp; da su njihovi lični i porodični odnosi&nbsp; već duže vremena poremećeni&nbsp; zbog&nbsp; imovinskog spora koji vode pred Osnovnim sudom u Plavu . Na osnovu odbrane okrivljenog i iskaza oštećenog je dalje, takodje nesporno utvrdjeno, da su se dana 23.09.2010 god. kada se desio predmetni dogadjaj i okrivljeni R. P., koji živi i radi u P. i oštećeni R. M., koji živi u B., nalazili u Plavu i da je tog dana, negdje oko 12,00 časova , došlo do njihovog medjusobnog susreta u naselju&nbsp; Šiljkača, na putu koji vodi pored kuće oca okrivljenog R. B.<br>
	<br>
	&nbsp; Medjutim, obzirom da je okrivljeni R. P. negirao izvršenje krivičnog djela koje mu je javnom optužbom stavljeno na teret, odnosno negirao da je prilikom ovog susreta oštećenom R. M. prislanjao na vrat vrh oštrice noža i prijetio mu da će ga zaklati,&nbsp; to su samim tim u toku krivičnog postupka bile sporne ove činjenice pa ih je kao takve trebalo nesumnjivo utvrditi tj. dokazati.<br>
	<br>
	Optužba je inače u tom pogledu jasna i njeno stanovište je da je okrivljeni R. P., dana 23.09.2010 god., oko 12,00&nbsp; časova,&nbsp; u&nbsp; naselju Šiljkača, opština Plav,&nbsp; ugrozio sigurnost oštećenog R. M., na način opisan u dispozitivu optužnog predloga , čime je i izvršio krivično djelo ugrožavanje sigurnosti iz čl. 168. st. 1. KZ, dok okrivljeni&nbsp; R. P.&nbsp; u svojoj odbrani&nbsp; tvrdi suprotno braneći se da tog dana oštećenom nije niti prijetio niti mu je prislanjao vrh oštrice noža na vrat kako ga tereti javna optužba već da je sa njim samo obavio razgovor u vezi toga što njega i njegovu porodicu&nbsp; punih 25 godina permanentno&nbsp; maltretira , tako da samim tim nije ni izvršio krivično djelo koje mu se stavlja na teret.<br>
	<br>
	Da bi provjerio osnovanost odbrane&nbsp; okrivljenog u ovom dijelu a samim tim i utvrdio pravo stanje stvari, sud je, kao što je već navedeno, saslušao okrivljenog&nbsp; i izveo sve potrebne dokaze, pa je njihovom uporednom analizom i ocjenom našao da je ovakva njegova odbrana ne samo nejasna i nelogična već i suprotna, kako sama sebi tako&nbsp; i&nbsp; izvedenim dokazima, u prvom redu iskazima oštećenog R. M. i svjedoka M. V., izvještaju ljekara Jedinice za hitnu medicinsku pomoć u Plavu na ime oštećenog R. M. od 23.09.2010 god. i nalazu i mišljenju vještaka medicinske struke , dr. D. B., Kri.br. 47/2010 od 29.11.2010 god, koje dokaze je, za razliku od odbrane okrivljenog, sud u potpunosti prihvatio ocijenivši ih jasnim, potpunim, objektivnim i što je najbitnije medjusobno saglasnim a samim tim i uvjerljivim.<br>
	<br>
	Tako je oštećeni R. M., kojeg je sud saslušao u svojstvu svjedoka, u potpunosti obezvrijedio&nbsp; odbranu okrivljenog&nbsp; u dijelu u kojem negira izvršenje krivičnog djela koje mu&nbsp; je javnom optužbom stavljeno na teret,&nbsp; istakavši da ga je okrivljeni R. P. , dana 23.09.2010 god., na putu koji vodi pored kuće njegovog oca B., ne samo desnom rukom obgrlio oko vrata&nbsp; i na vratu mu prislonio vrh oštrice kuhinjskog noža koji je držao u lijevoj ruci već i da mu je istom prilikom prijetio da će ga odvesti u podrum i zaklati a da to neće niko znati. Naime, izjašnjavajući se o vremenu, mjestu&nbsp; i načinu na koji mu je okrivljeni&nbsp; kritične prilike ugrozio sigurnost&nbsp; kao i na okolnosti koje su prehodile ovom slučaju,&nbsp; oštećeni R. M. je istakao da je pred Osnovnim sudom u Plavu u toku parnični postupak izmedju njega i njegove braće , kao tužilaca , protiv tužene opštine P. radi povraćaja imovine . Pošto je dana 23.09.2010 god. kada se desio predmetni slučaj, u ovom predmetu bio zakazan uvidjaj suda na licu mjesta , to je tog dana na poziv suda došao u Plav . Negdje oko 12,00 časova je pošao na lice mjesta&nbsp; gdje su inače svi trebali biti . Dolaskom u mjesto Šiljkača, bliži naziv "napušteni streljački dom " prilikom prolaska putem, primijetio je ispred stare porodične kuće brata B. Dok mu se približavao, zapazio je da je on u ruku uzeo motku koja je do tada bila uslonjena uz terasu ove kuće . Radilo se o motki dužine nešto više od 1,5 m a debljine oko 5 cm i ista je bila čvorovata od grana koje su freško otkinute. Kako je na mjestu na kojem je B. stajao, sa desne strane puta uz tarabe,&nbsp; bilo parkirano neko vozilo,&nbsp; to je ovo vozilo morao zaobići sa lijeve strane i tako proći tik uz B. I pored toga je uspio da prodje pored njega ne dotakavši ga, jer se prilikom mimoilaženja sa njim morao kretati bočno. Tom prilikom jedan drugom nijesu ništa kazali. Nastavio je da se kreće putem prema sokaku koji vodi do zgrade napuštenog streljačkog doma, koja se nalazi na parceli čiji povraćaj traže. U ovom sokaku je primijetio sinovca R. P., B. sina, a sa njim u društvu je&nbsp; bila neka žena. Iako nije obraćao pažnju na nju, misli da se radilo o njegovoj supruzi koju je prije toga samo jednom vidio u Podgorici. Dok je prilazio okrivljenom, jer je morao proći pored njega da bi došao do streljačkog doma, primjetio je u njegovim rukama kuhinjski nož dužine sječiva ne manje od 17-18 cm. Okrivljeni je ovaj nož držao u jednoj ruci dok je drugom rukom čačkao oko sječiva, kao da isprobava njegovu oštrinu. U momentu mimoilaženja sa okrivljenim&nbsp; pogledi su im se susreli, pri čemu je zapazio da je&nbsp; okrivljeni napravio takvu grimasu na licu i osmjeh i kao da se&nbsp; prema njemu iskezio.&nbsp; Prošao je pored njega i nastavio da se kreće prema zgradi doma ne sumnjajući ništa . U jednom trenutku je na svom desnom ramenu osjetio ruku okrivljenog&nbsp; koja ga je snažno obgrlila i glavu mu zaokrenula ulijevo. Istovremeno okrivljeni je svoju lijevu ruku,&nbsp; u kojoj je držao nož,&nbsp; naslonio na njegovo lijevo rame tako da mu je vrhom oštrice noža doticao grlo. Pri tom mu je podrugljivo govorio: "Dje si striko, ja tebe voljim", što je ponovio više puta. Zbog ovakvog njegovog postupka&nbsp; je u tim trenucima osjetio maksimalan strah i ugroženost,&nbsp; ali je i pored toga mislio da okrivljeni ipak nije toliko lud da mu nešto loše učini. Dalje mu je govorio: "Sad ćemo da rasčistimo zašto ti nas tužiš i maltretiraš godinama " i za svo to vrijeme ga svojim tijelom gurao naprijed prema zgradi doma. I pored toga što se&nbsp; pokušavao odbraniti&nbsp; tako što se opirao nogama od zemlju u tome nije uspijevao jer je okrivljeni mlad i snažan čovjek. Za svo to vrijeme okrivljeni ga je donjim dijelom lijeve šake u kojoj je držao nož udarao u predjelu glave, ali ovi udarci nijesu bili jaki&nbsp; jer je to činio više da ga uplaši.&nbsp; Zbog njegovih pokušaja da se odbrani , okrivljeni mu je u jednom trenutku zaprijetio riječima: " Sad ću ja tebe odvesti u podrum gdje ću te zaklati a da to niko ne zna", gurajući ga pri tom i dalje prema zgradi streljačkog doma. Tada je do njih došao i otac okrivljenog B. koji je pokušavao i nekad uspijevao da ga sa motkom koju je držao u rukama udari u predjelu ruku i debelog mesa ispod pojasa. Ovo iz razloga jer je morao paziti da pri tom ne udari okrivljenog P.,&nbsp; koji ga je držao,&nbsp; a dobar dio njegovih udaraca motkom je završio i na torbi koju je tog dana imao preko ledja.Zbog svega toga se jako uplašio i kada ga je okrivljeni dogurao do stepeništa koje vodi&nbsp; u unutrašnjost streljačkog doma, odlučio je da se pobuni i da mu ne dozvoli tako nešto.&nbsp; Da bi ga kaznio za takvu neposlušnost okrivljeni mu je u jednom trenutku kazao: "Dobro, onda ću te zaklati ovdje ispred zgrade". To je bio vrhunac svega pa i njegovog straha i uplašenosti jer je mislio da je došao kraj. Zbog toga je počeo da viče i zapomaže&nbsp; na sav glas&nbsp; i&nbsp; nije mogao shvatiti&nbsp; da ovo njegovo zapomaganje nije čuo niko od komšija, čije kuće&nbsp; nijesu bile&nbsp; daleko od mjesta na kojem se sve to dešavalo. Moguće je da u tim trenucima u ovim kućama nije bilo nikoga. Da bi ga spriječio u zapomaganju, okrivljeni je iz lijeve ruke ispustio nož i istom mu zatvorio usta. Istovremeno mu je govorio: "Nemoj da vičeš, niko ti neće pomoći". Pošto mu je tom prilikom šakom začepio i nos to je iz tog razloga počeo da se guši. Tada su do njih prišle i P.&nbsp; sestre N. i M. kao i još jedna treća ženska osoba i&nbsp; počele da vrište i da mole okrivljenog da ga pusti. U tim trenucima je dobio neku nadčovječansku snagu pa je uspio da se otrgne iz ruku okrivljenog i da pobjegne u pravcu grada.&nbsp; Ubrzo poslije toga je došao u zgradu Osnovnog suda u Plavu, gdje je zatekao sudiju M. V., koja je tog dana u njihovom predmetu zakazala uvidjaj suda na licu mjesta. Tom prilikom je bio ne samo uzrujan,&nbsp; uzbudjen i crven u licu već i sav raščupan,&nbsp; što je i ona sama primijetila. Na njeno pitanje joj je ispričao šta mu se desilo u&nbsp; šta ona nije mogla vjerovati. Dalje je istakao da je osnovni motiv ovakvom ponašanju okrivljenog prema njemu imovinsko pravne prirode, zbog podjele zajedničke imovine , usled&nbsp; čega su izmedju njega i njegove braće odnosi dugo godina poremećeni. Na kraju je istakao da je zakazani uvidjaj suda na licu mjesta tog dana ipak izvršen ali da on ovom uvidjaju nije prisustvovao jer je bio jako uplašen i šokiran.<br>
	<br>
	Odbranu okrivljenog R. P. u dijelu u kojem negira izvršenje krivičnog djela koje mu je javnom optužbom stavlja na teret je u svom iskazu posredno negirala i svjedok M. V., sudija Osnovnog suda u Plavu , istakavši da se oštećeni R. M., odmah nakon predmetnog slučaja njoj obratio za pomoć u zgradi suda i tom prilikom joj kazao da ga je ispred kuće brata B., prvo napao njegov sin P.,&nbsp; a da su nakon toga na njega "skočili" i svi ostali. Naime, izjašnjavajući se na okolnosti koje su joj poznate u vezi sa predmetnim slučajem , svjedok M. V. je istakla da je dana 23.09.2010 god. , kada se ovaj slučaj desio, kao postupajući sudija u predmetu tužioca R. S. i dr. protiv tuženih opštine P. i B. A. iz P., zakazala uvidjaj suda na licu mjesta u 13,00 časova. Nešto prije zakazanog termina je iz svoje kancelarije sišla u prizemlje zgrade suda sa namjerom da u gradjanskoj pisarnici provjeri da li je sve spremno za zakazani izlazak na lice mjesta . U momentu kada je sišla u prizemlje zgrade suda na vratima od suda se pojavio oštećeni R. M. Bio je blijed u licu i kosa mu je bila raščupana. Sav se tresao i bio uzbudjen. Nakon što ju je primijetio odmah joj je kazao: "Sudija, ja pogiboh , napadoše me moji". Na njeno pitanje ko ga je napao, odgovorio joj je da je to učinio B. sin P., ispred B. kuće, nakon što je sam izašao na lice mjesta .&nbsp; Zbog toga se ljutila na njega i pitala ga zbog čega je sam išao na lice mjesta kada je znao da su njihovi medjusobni odnosi znatno poremećeni, zbog čega je čak radi obezbedjenja lica mjesta morala angažovati i asistenciju policije. Naime, navela je da je tokom ranijih ročišta u ovom postupku bilo očigledno da su odnosi izmedju R. u toj mjeri poremećeni da je zbog toga morala tražiti asistenciju policije,&nbsp; jer su se ročišta za glavnu raspravu zbog takvih njihovih poremećenih odnosa mogla veoma teško održati. Oštećenog u vezi ovog slučaja nije ništa drugo pitala&nbsp; već mu je samo kazala da nije trebao prvo dolaziti u sud već je trebao da ovaj slučaj prvo prijavi u Ispostavu policije Plav.<br>
	<br>
	Konačno odbranu okrivljenog u dijelu u kojem negira izvršenje krivičnog djela koje mu je javnom optužbom stavljeno na teret su posredno obezvrijedili i izvještaj ljekara Jedinice za hitnu medicinsku pomoć u Plavu,&nbsp; dr A. A. od 23.09.2010 god. i nalaz i mišljenje vještaka medicinske struke dr D. B., jer je i na osnovu ovih dokaza takodje utvrdjeno da je oštećeni R. M., prilikom ljekarskog pregleda od strane pomenutog ljekara izvršenog nakon predmetnog dogadjaja, bio uočljivo potresen i uznemiren, čime su potvrdjeni navodi oštećenog R. M. kao i navodi javne optužbe i u ovom dijelu tj. i u pogledu posledica koje su kod oštećenog kritične prilike prouzrokovale prijetnje okrivljenog R. P.<br>
	<br>
	Zbog svega izloženog sud je iskazima oštećenog R. M. i svjedoka M. V. u potpunosti povjerovao i iste u cjelosti prihvatio ocijenivši ih jasnim, logičnim i što je najbitnije saglasnim kako medusobno tako i sa izvještajem ljekara Jedinice za hitnu medicinsku pomoć , dr. A. A. od 23.09.2010 god. i nalazom i mišljenjem vještaka dr D. B. od 29.11.2010 god. , koje je sud takodje bez rezerve prihvatio ocijenivši ih&nbsp; potpunim, objektivnim i u dovoljnoj mjeri stručno obrazloženim.<br>
	<br>
	Sud je pri tom sa naročitom pažnjom cijenio iskaz svjedoka M. V. kao i izvještaj ljekara specijaliste dr A. A. i nalaz i mišljenje vještaka dr. D. B., u pogledu psihičkog stanja oštećenog R. M.,&nbsp; u kojem se isti nalazio odmah nakon predmetnog slučaja, pa je našao, da su svi ovi dokazi posredno ne samo obezvrijedili odbranu okrivljenog u dijelu u kojem negira izvršenje predmetnog krivičnog djela već istovremeno i potvrdili navode oštećenog R. M. kao i navode javne optužbe u pogledu njegovog osjećaja ugroženosti kao posledice koju su kod njega&nbsp; prozrokovale prijetnje okrivljenog, jer je nesporno da su i potresenost i uznemirenost oštećenog,&nbsp; koje su na osnovu ovih dokaza kod njega&nbsp; nesporno utvrdjene odmah nakon predmetnog dogadjaja, ne samo posledica već i propratne pojave njegovog straha i ugroženosti&nbsp; zbog prijetnje okrivljenog. Pored toga svojim iskazom u dijelu da je oštećeni prilikom dolaska u zgradu suda i razgovora sa njom bio blijed, raščupan , uzbudjen i da se sav tresao , svjedok M. V. je potvrdila njegove navodei u dijelu&nbsp; da ga je okrivljeni za svo vrijeme odvijanja predmetnog dogadjaja desnom rukom držao oko vrata, jer je očigledno da je rasčupanost oštećenog posledica ovakvog zahvata okrivljenog .<br>
	<br>
	Istovremeno sud odbranu okrivljenog R. P., kojom negira&nbsp; izvršenje krivičnog djela koje mu&nbsp; je javnom optužbom stavljeno na teret,&nbsp; kao potpuno suprotnu prihvaćenim iskazima oštećenog i svjedoka M. V. nije mogao prihvatiti, već ju je kao neosnovanu i sračunatu na izbjegavanje krivično&nbsp; pravne odgovornosti u potpunosti odbacio.&nbsp; Naime,&nbsp; jasno je da je odbrana okrivljenog R. P.&nbsp; kojom negira da&nbsp; je u vrijeme, na mjestu i na način kako mu se javnom optužbom stavlja na teret prijetio oštećenom R. M., u situaciji kada su njegovi odnosi sa oštećenim znatno poremećeni zbog imovinskog spora i kod nesporno utvrdjene činjenice da su se dana 23.09.2010 god. , oko 12,00 časova, sreli na putu pored kuće R. B. gdje se prema kazivanju oštećenog desio predmetni dogadjaj, ne samo&nbsp; nejasna i nelogična već i neuvjerljiva. Ovo utoliko prije što je ovakva njegova odbrana u najbitnijem suprotna ne samo iskazu oštećenog R. M. i svjedoka M. V. već&nbsp; i izvedenim pismenim dokazima koji su potvrdili navode oštećenog u pogledu njegove uplašenosti i iznemirenosti zbog prijetnji okrivljenog koje predstavljaju posledicu krivičnog djela koje je stavljeno na teret okrivljenom.&nbsp; Samim tim je jasno da se predmetni dogadjaj odvijao na način kako je to u svom iskazu opisao oštećeni R. M. i da je&nbsp; ovakva odbrana okrivljenog sračunata i usmjerena na izbjegavanje njegove krivično - pravne odgovornosti i kao takva neosnovana&nbsp; zbog čega&nbsp; je sud nije ni mogao prihvatiti.<br>
	<br>
	Iz istog razloga sud nije prihvatio ni iskaze svjedoka R. M. i R. N. u dijelu u kojem&nbsp; tvrde da su&nbsp; se u vrijeme&nbsp; predmetnog slučaja nalazile u unutrašnjosti porodične kuće te da iz tog razloga nijesu niti vidjele niti čule zapomaganje oštećenog R. M., jer je očigledno da su iskazi ovih svjedoka , sobzirom na njihove bliske rodbinske odnose sa okrivljenim R. P., koji&nbsp; im je brat, takodje sračunati i usmjereni na njegovu zaštitu od krivično pravne odgovornosti. U prilog ovakvom utvrdjenju suda ide i&nbsp; sam iskaz oštećenog R. M.,&nbsp; kako u dijelu&nbsp; da su obje ove&nbsp; svedokinje bile na licu mjesta i molile&nbsp; okrivljenog P. da ga pusti tako i&nbsp; dijelu da je u jednom trenutku počeo da viče i zapomaže na sav glas tako da su ga sve komšije koje su živjele u blizini, pa i pomenute svedokinje,&nbsp; u tim trenucima mogle čuti , tim prije što se predmetni dogadjaj odvijao u neposrednoj blizini kuće njihovog oca R. B. u kojoj su se iste&nbsp; prema sopstvenom kazivanju nalazile.&nbsp;<br>
	<br>
	Dakle, i pored toga što u konkretnom slučaju, osim samog oštećenog R. M., nije bilo drugih lica koja bi kao svjedoci neposredno potvrdili navode javne optužbe u pogledu krivice i krivično pravne odgovornosti okrivljenog R. P. za predmetno krivično djelo, ovaj sud je takvu njegovu krivicu utvrdio i na osnovu navedenih posrednih dokaza. Ovo iz razloga jer izvedeni posredni dokazi u ukupnosti sa iskazom oštećenog i ostalim nesporno utvrdjenim činjenicama predstavljaju&nbsp; jednu skladnu i&nbsp; logičnu cjelinu&nbsp; koja isključuje svaku drugu mogućnost osim da se predmetni slučaj odigrao na način kako je to u svom iskazu opisao oštećeni R. M. Naime, uzimajući u obzir činjenice utvrdjene izvedenim posrednim dokazima i dovodeći ove činjenice u vezi sa iskazom oštećenog i nesporno utvrdjenim činjenicama da je dana 23.09.2010 god. , kada se predmetni dogadjaj desio&nbsp; stvarno došlo do susreta okrivljenog i oštećenog u mjestu Šiljkača i da su njihovi lični i porodični odnosi već duže vremena znatno poremećeni, jasno je, kako na osnovu logike stvari tako i na osnovu životnog iskustva, da je okrivljeni u takvoj situaciji i imao motiv za izvršenje predmetnog krivičnog djela na štetu oštećenog R. M.<br>
	<br>
	Kako iz svega izloženog&nbsp; proizilazi da u pogledu utvrdjivanja krivičnog djela koje je optužnim predlogom ODT u Plavu , stavljeno na teret okrivljenom R. P., nakon sprovedenog dokaznog postupka i ocjene izvedenih dokaza , nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni izvršio&nbsp; predmetno krivično djelo.<br>
	<br>
	Ocjenjujući pravno utvrdjeno činjenično stanje, sud nalazi da su u radnji okrivljenog&nbsp;&nbsp; sadržani&nbsp; svi&nbsp; bitni elementi, kako subjektivni tako i objektivni, krivičnog djela ugrožavanje sigurnosti iz čl. 168. st. 1.&nbsp; KZ, pa mu&nbsp;&nbsp; je za izvršeno krivično djelo i izrekao kaznu bliže opisanu u izreci presude. Radnja izvršenja krivičnog djela koje je počinio&nbsp; okrivljeni se sastoji u tome što je prijetnjom da će napasti na život i tijelo oštećenog R. M., ugrozio njegovu sigurnost, na način što ga je dana 23.09.2010 god. oko 12.00 časova, u naselju Šiljkača, opština Plav, desnom rukom obgrlio oko vrata dok je u lijevoj ruci držao kuhinjski nož čiji vrh oštrice mu je prislonio na vrat, istovremeno mu više puta upućujući prijeteće riječi : "Sada ćemo da rasčistimo zašto ti nas tužiš i maltretiraš godinama , vodim te u podrum da te zakoljem niko neće znati", kojom prilikom je kod oštećenog izazvao osjećaj straha i nesigurnosti za svoj život i tjelesni integritet. Naime, jasno je&nbsp; da su prijeteće riječi koje je u konkretnom slučaju okrivljeni R. P. uputio oštećenom R. M. i po sadržini i po značenju objektivno podobne da kod svakog lica kojem se sa njima prijeti , pa i kod oštećenog,&nbsp;&nbsp; izazovu osjećaj straha i lične nesigurnosti,&nbsp; što ovim prijetnjama i daje kvalitet ozbiljnih prijetnji. Ovo utoliko prije što je okrivljeni prilikom upućivanja ovih prijetnji u lijevoj ruci držao kuhinjski nož čiji vrh oštrice je oštećenom prislonio na vrat, što je izrečenim prijetnjama davalo još veću ozbiljnost, jer je oštećeni, prema sopstvenom kazivanju, takvo ponašanje okrivljenog shvatio kao njegovu prijetnju da će ga zaklati, što je kod njega izazvalo osjećaj straha i lične nesigurnosti u tolikoj&nbsp; mjeri da je&nbsp; čak pomislio da mu je došao kraj.<br>
	<br>
	Sud je cijenio i vinost, odnosno psihički odnos okrivljenog&nbsp;&nbsp; u odnosu na radnju izvršenja predmetnog krivičnog&nbsp; djela,&nbsp; pa je našao da je okrivljeni prilikom&nbsp; izvršenja ovog djela postupao sa direktnim umišljajem. Naime, okrivljeni R. P. je bio svjestan ne samo činjenice da upućivanjem navedenih prijetećih riječi oštećenom R. M., u situaciji kada mu na vratu drži vrh oštrice kuhinjskog noža, istom&nbsp;&nbsp; ugrožava sigurnost&nbsp; već i činjenice da se takve njegove prijetnje odnose na napad na&nbsp; život i tjelesni integritet oštećenog, pa&nbsp; mu je i pored&nbsp; takve svijesti&nbsp; uputio ove prijetnje, čime je&nbsp; i manifestvovao svoje htjenje za nastupanje zabranjene posledice&nbsp; - osjećaj straha i ugroženosti oštećenog za život i tjelesni integritet a samim tim i za izvršenje krivičnog djela ugrožavanje sigurnosti iz čl. 168 st. 1. KZ koje mu&nbsp; je javnom optužbom stavljeno na teret.<br>
	<br>
	&nbsp; Prilikom izbora vrste i visine krivične sankcije koju treba primijeniti prema okrivljenom&nbsp;&nbsp;&nbsp; za izvršeno krivično djelo , sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog&nbsp;&nbsp; kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir: da je porodičan čovjek, da je otac dvoje maloletne djece, da ranije nije osudjivan i da je srednjeg imovnog stanja,&nbsp; pa je u nedostatku otežavajućih okolnosti na njegovoj strani našao da u konkretnom slučaju ima uslova&nbsp; da se prema njemu primjeni blaža vrsta kazne , obzirom da su za ovo djelo alternativno predvidjene novčana i kazna zatvora, te&nbsp; mu&nbsp; je i izrekao novčanu kaznu u naznačenom iznosu.<br>
	<br>
	Sud je uvjerenja da je&nbsp; izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog ,&nbsp;&nbsp; te da će se&nbsp; u konkretnom slučaju i&nbsp; ovom vrstom i visinom kazne, u okviru opšte svrhe izricanja krivičnih sankcija predvidjene čl. 4 st. 2 KZ, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega&nbsp; da ubuduće ne vrše krivična djela.<br>
	<br>
	Odluka o troškovima krivičnog postupka je zasnovana&nbsp; na odredbi čl. 202 st. 1 ZKP-a.Troškovi krivičnog postupka - paušalni iznos od&nbsp; 50,00 eura,&nbsp; je odmjeren&nbsp; sobzirom na složenost i trajanje krivičnog postupka te obzirom na imovno stanje okrivljenog&nbsp; , shodno čl. 199 st. 3 ZKP-a.<br>
	<br>
	Kako je oštećeni R. M. u toku postupka zadržao pravo da imovinsko - pravni zahtjev za naknadu štete ostvaruje u parnici, to je sud u pogledu ovog zahtjeva odlučio kao u izreci presude, na osnovu čl. 212 st.2. ZKP.<br>
	<br>
	Na osnovu iznijetih razloga odlučeno je kao u izreci presude.<br>
	<br>
	&nbsp;</div>
<div style="text-align: center">
	OSNOVNI SUD U PLAVU<br>
	Dana, 18.02.2011 .godine.</div>
<div style="text-align: justify">
	<br>
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S&nbsp; U D I J A<br>
	Senada Radončić s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hilmija Sujković s.r.<br>
	<br>
	<br>
	PRAVNA POUKA:<br>
	Protiv ove presude može se izjaviti žalba<br>
	Višem sudu u Bijelom Polju&nbsp; u roku od<br>
	8 (osam) dana od dana&nbsp; njenog prijema<br>
	preko ovog suda.<br>
	<br>
	DNA:&nbsp; 1 x&nbsp; ODT u Plavu<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1 x&nbsp; okrivljenom R. P.<br>
	&nbsp;&nbsp; 1 x&nbsp; braniocu okrivljenog advokatskom&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; pripravniku R. Ž.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1 x oštećenom R. M.<br>
	<br>
	<br>
	&nbsp;</div>
<br>
<br>

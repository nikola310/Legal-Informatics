<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800;font-style:italic }
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">   K. 24/14</span>
</p>
<p style="text-align:center;">
<span class="span2">U IME CRNE GORE</span>
</p>
<p>
<span class="span2">OSNOVNI SUD U PODGORICI,</span><span class="span2">po sudiji Nadi Rabrenović, uz učešće Radojke Rakočević, kao zapisničara, u krivičnom predmetu protiv okrivljenog Lj.V. iz P., zbog krivičnog djela ugrožavanje javnog saobraćaja iz čl. 339 st. 3, u vezi st. 1 Krivičnog zakonika, po Optužnom predlogu Osnovnog državnog tužilaštva u Podgorici, Kt.br. 1432/13 od 17.01.2014. godine, nakon održanog glavnog i javnog pretresa, dana 06.03.2014. godine, u prisustvu zastupnika optužbe Nađe Popović, savjetnika na radu kod Osnovnog državnog tužilaštva u Podgorici, okrivljenog Lj.V., i oštećene K.V., donio je, a dana 07.03.2014. javno objavio, </span>
</p>
<p style="text-align:center;">
<span class="span2">P R E S U D U</span>
</p>
<p>
<span class="span2">OKRIVLJENI:</span>
</p>
<p>
<span class="span2">LJ.V., JMBG: …, od oca Lj. i majke L., rođene V., rođen ... godine u P., sa prebivalištem u P., završio srednju trgovinsku školu, zaposlen u “Pc” P., neoženjen, srednjeg imovinog stanja, neosuđivan,</span>
</p>
<p>&nbsp;</p>
<p style="text-align:center;">
<span class="span2">K r i v   j e,</span>
</p>
<p>
<span class="span2">Zato što je:</span>
</p>
<p>
<span class="span2">Dana 14.08.2013. godine, oko 16,00 časova, u P., u Ulici …, ne pridržavajući se saobraćajnih propisa iz čl. 17 st.1 i st.2 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi na način što, upravljajući putničkim vozilom, marke “Volkswagen Golf”, registarskih oznaka PG ..., u pravcu Ul. ..., nije obratio dužnu pažnju na oštećenu – pješakinju K.V., koja je stupala na kolovoz sa lijeve na desnu stranu, posmatrano iz pravca kretanja okrivljenog, i nije prilazeći obilježenom pješačkom prelazu, vozilom upravljao na način kojim ne ugrožava druge učesnike u saobraćaju i prilagodio brzinu tako da u svakoj situaciji može bezbjedno da zaustavi vozilo ispred pješačkog prelaza, usljed čega je prednjim dijelom vozila udario oštećenu, nanoseći joj laku tjelesnu povredu, u vidu nagnječenja desnog koljena i nagnječenja oba lakta, pri čemu je bio svjestan da takvom radnjom može ugroziti saobraćaj i prouzrokovati zabranjenu posledicu, ali je olako držao da do toga neće doći</span>
</p>
<p>&nbsp;</p>
<p>
<span class="span2">- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, </span>
</p>
<p>
<span class="span2">Pa sud okrivljenom, primjenom citiranih zakonskih odredbi, te čl. 2, 4, 5, 42, 52, 53 i 54 Krivičnog zakonika Crne Gore, te čl. 229 i 374 Zakonika o krivičnom postupku,  i z r i č e</span>
</p>
<p style="text-align:center;">
<span class="span2">USLOVNU OSUDU</span>
</p>
<p>
<span class="span2">Kojom okrivljenom utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ako okrivljeni za vrijeme od 1 (jedne) godine po pravosnažnosti presude ne izvrši novo krivično djelo.            </span>
</p>
<p>
<span class="span2">Obavezuje se okrivljeni da na ime troškova krivičnog postupka uplati Osnovnom državnom tužilaštvu u Podgorici iznos od 143,00 eura, a Osnovnom sudu u Podgoricina ime troškova krivičnog postupka - sudskog paušala iznos od 30,00 eura, sve u roku od 15 dana po pravosnažnosti  presude.                                               </span>
</p>
<p style="text-align:center;">
<span class="span2">O b r a z l o ž e nj e</span>
</p>
<p>
<span class="span2">Osnovno državno tužilaštvo u Podgorici podnijelo je Optužni predlog Kt.br. 1432/13 od 17.01.2014. godine, protiv okrivljenogLj.V. iz P., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. Zastupnik optužbe prije davanja završnih riječi precizirala je činjenični opis dispozitiva Optužnog predloga na način što je u poslednjem redu izostavila riječi „učiniti djelo, pa je na to pristao“, umjesto kojih je navela riječi „</span><span class="span2">ugroziti saobraćaj i prouzrokovati zabranjenu posledicu, ali je olako držao da do toga neće doći”. Zastupnik optužbe</span><span class="span2">u završnoj riječi u cjelosti je ostala pri preciziranom Optužnom predlogu, jer smatra da je dokazano da je okrivljeni izvršio krivično djelo koje mu je stavljeno na teret, pa je predložila sudu da okrivljenog oglasi krivim i osudi po Zakonu, u granicama koje su propisane Zakonom za odnosno krivično djelo.</span>
</p>
<p>
<span class="span2">Okrivljeni Lj.V. u svojoj odbrani na glavnom pretresu od 06.03.2014. godine, priznao je izvršenje krivičnog djela stavljenog mu na teret i naveo da se kretao svojim vozilom „Golf III“ iz pravca „G“ Bulevarom ..., u pravcu ulice ..., desnom saobraćajnom trakom do trotoara, brzinom od 30 km/h do 40 km/h. Dao je pokazivač pravca, da skrene desno prema Koniku, a u tom trenutku vozilo „Opel astra“ koje se kretalo srednjom saobraćajnom trakom, napravilo je manevar kao da će da skrene u njegovu saobraćajnu traku ali nije skrenulo nego je nastavilo kretanje svojom saobraćajnom trakom i vozač tog vozila je stao prije pješačkog prelaza da propusti pješaka K.V., koja je dolazila kolovozom sa lijeve strane. S obzirom da nije vidio pješaka, vozilom kojim je upravljao ostvario je kontakt sa pješakom – oštećenom K.V., koja je laktovima pala na vozilo a zatim i na kolovoz i to ispred vozila na udaljenosti od jednog metra. Naglasio je da je prije pješačkog prelaza gdje je ostvario kontakt vozilom sa pješakom, postojao pješački prelaz koji je normalno prošao i kada je naišao na drugi pješački prelaz ostvario je kontakt sa pješakom. Ne zna kako nije vidio tog pješaka, i odmah je izašao iz vozila da bi pomogao pješaku i htio je da je odvede u Hitnu ali je oštećena tražila da je povede kući. U radnji koja se nalazila sa desne strane oštećenoj su dali vodu, i nakon toga su došla kola Hitne pomoći i odvezli su oštećenu, i on je pošao sa njima, a za vozilom Hitne pomoći je došla i patrola policije svojim vozilom. Dobio je broj telefona oštećene od njenog supruga, koji broj telefona je izgubio, a onda je išao na mjesto gdje je ostavio oštećenu i njenog supruga u noći kada se dogodila saobraćajna nezgoda ali ih nije uspio pronaći. Ispred njega u trenutku nezgode nije bilo vozila, a ne sjeća se da li je bilo </span><span class="span2">vozila iza. U završnoj riječi okrivljeni je naveo da mu je žao što je došlo do predmetne saobraćajne nezgode i da je sreća što se nešto gore nije dogodilo.</span>
</p>
<p>
<span class="span2">Sud je u dokaznom postupku saslušao svjedoka oštećenu K.V., pročitao Zapisnik o uviđaju saobraćajne nezgode Uprave policije – PJ Podgorica, br. 1182/2013 od 14.08.2013. godine, izvršio uvid u skicu lica mjesta predmetne saobraćajne nezgode Uprave policije – PJ Podgorica, pročitao medicinsku dokumentaciju na ime oštećene K.V. i to Izvještaj ljekara specijaliste Kliničkog Centra Crne Gore – Urgentni centar Podgorica, broj protokola 15755 od 14.08.2013. godine i Izvještaj ljekara specijaliste Kliničkog Centra Crne Gore – Urgentni centar Podgorica broj protokola 7264 od 14.08.2013. godine, izvršio uvid u Ultrasonografiju, RTG i CT nalaz, na ime oštećene K.V. od 14.08.2013. godine, na saglasan predlog stranaka pročitao Nalaz i mišljenje vještaka medicinske struke dr N.R. od 15.01.2014. godine, i Nalaz i mišljenje vještaka saobraćajne struke G.Č. od 31.12.2013. godine, i pročitao Izvod iz kaznene evidencije Uprave policije – CB Podgorica, br. 29-245/14-1537/2-96 od 29.01.2014. godine, na ime Lj.V..</span>
</p>
<p>
<span class="span2">Svjedok oštećena K.V. u svom iskazu pred ovlašćenim tužiocem Osnovnog državnog tužilaštva u Podgorici Kt.br.1432/13 od 30.12.2013. godine, navela je da je predmetnog dana oko 16,15 časova namjeravala da pređe kolovoz na obilježenom pješačkom prelazu iz pravca nekadašnjeg „Da“ prema zgradi „M“. Tom prilikom se kretala običnim hodom i normalno prelazila kolovoz na pješačkom prelazu, skoro je bila stigla na korak – dva do trotoara na suprotnoj strani, kada ju je gledano sa njene desne strane u predjelu desnog kuka udarilo vozilo kojim je upravljao nepoznati momak, koji se potom zaustavio i izašao iz vozila. Vrlo brzo je došla ekipa Hitne pomoći i prebacila je do Urgentnog bloka gdje je provela neko vrijeme na potrebnim snimanjima i pregledima. Taj momak je bio tih par sati u bolnici, ali se u narednim danima i uopšte u narednom periodu nije pojavljivao niti je kontaktirao na bilo koji način da se interesuje za njeno zdravstveno stanje. Nije se pridružila krivičnom gonjenju protiv okrivljenog, i nije postavila imovinsko pravni zahtjev. U svom iskazu na glavnom pretresu od 06.03.2014. godine svjedok oštećena K.V. ponovila je iskaz koji je dala pred ovlašćenim tužiocem Osnovnog državnog tužilaštva u Podgorici Kt.br.1432/13 od 30.12.2013. godine.</span>
</p>
<p>
<span class="span2">Iz Zapisnika o uviđaju saobraćajne nezgode Uprave policije – PJ Podgorica, br. 1182/2013 od 14.08.2013. godine, proizilazi da je isti sačinjen od strane ovlašćenih službenika Uprave policije i konstatovano je da se navedenog dana u 16,15 časova dogodila saobraćajna nezgoda koja se opisuje kao nezgoda sa povrijeđenim licima i materijalnom štetom, a vrsta nezgode je obaranje pješaka. Predmetna saobraćajna nezgoda dogodila se u naselju, na ravnom putu sa trotoarom sa jedne strane, na preglednoj raskrsnici pri dnevnim uslovima i na suvom kolovozu. U saobraćajnoj nezgodi su učestvovali Lj.V. kao vozač putničkog vozila marke „Volkswagen Golf“ registarskih oznaka PG ..., na kojem vozilu je konstatovan obris kontakta na poklopcu motora, i K.V. kao pješak koja je u predmetnoj saobraćajnoj nezgodi zadobila lake tjelesne povrede. Lice mjesta saobraćajne nezgode je Ulica ..., gdje je asfaltni kolovoz podijeljen uzdužnom punom linijom, namijenjen za odvijanje saobraćaja u oba smjera od kojih se desne saobraćajne trake do raskrsnice sa dijelom ulice ... isprekidanom linijom dijele na tri saobraćajne trake a nakon raskrsnice na po dvije saobraćajne trake. Na licu mjesta saobraćajne nezgode postoji vidno obilježen pješački prelaz. Vozilo PG ... je zatečeno na desnoj saobraćajnojdesne kolovozne trake iskošeno u lijevu stranu zadnjim točkovima na pješačkom prelazu, prednjim </span><span class="span2">dijelom okrenuto u pravcu ulice ..., a gledano od pravca ulice .... Lice K.V. koja je kao pješak učestvovala u ovoj saobraćajnoj nezgodi nije zatečena na licu mjesta jer je ista vozilom hitne medicinske pomoći prevezena u Urgentni blok Kliničkog Centra Crne Gore radi ukazivanja medicinske pomoći. Od materijalnih tragova na licu mjesta zatečen je trag kočenja prednjeg desnog točka vozila PG ....</span>
</p>
<p>
<span class="span2">Uvidom u Skicu lica mjesta predmetne saobraćajne nezgode Uprave policije – PJ Podgorica, utvrđeno je da je ista u saglasnosti sa Zapisnikom o uviđaju.</span>
</p>
<p>
<span class="span2">Iz medicinske dokumentacije na ime oštećene K.V. i to: Izvještaja ljekara specijaliste Kliničkog Centra Crne Gore – Urgentni centar Podgorica, broj protokola 15755 od 14.08.2013. godine, proizilazi da je pacijentkinju K.V. pregledao ljekar hirurg i konstatovao da je imenovana došla u Urgentni blok zbog povreda zadobijenih u saobraćajnom udesu kao pješak oko 16,20 časova, pri čemu se žalila na bol u desnom koljenu, desnoj ruci, lijevoj ruci, lijevom kuku, i navela da je gubila svijest i da je povraćala, a da u vrijeme pregleda osjeća mučninu, gađenje i nagon na povraćanje. Pregledom je utvrđeno da su glava i vrat urednog oblika i veličine, pokretni u svim pravcima i bez znakova povrede, takođe je konstatovano da je pacijentkinja bez povreda grudnog koša i abdomena, kao i  urednog srčanog rada.  Konstatovana je oslabljena pokretljivost u zglobu oba kuka, zatim kontuzije na oba lakta, kontuzija na desnom koljenu , kao i da je pacijentkinja upućena na dalje testove. Pacijentkinji je prepisana terapija i konstatovana dijagnoza na latinskom jeziku, ista je upućena ortopedu neurohirurgu ambulatno, kao i da se u slučaju pogoršanja tegoba javi u Urgentni blok.</span>
</p>
<p>
<span class="span2">Iz Izvještaja ljekara specijaliste Kliničkog Centra Crne Gore – Urgentni centar Podgorica, broj protokola 7264 od 14.08.2013. godine, proizilazi da je pacijentkinju K.V. pregledao ortoped koji je konstatovao povrede imenovane, postavio dijagnozu na latinskom jeziku i prepisao terapiju.</span>
</p>
<p>
<span class="span2">Uvidom u Ultrasonografiju, na ime oštećene K.V. od 14.08.2013. godine, konstatovano je da se ne vide traumatske promjene organa, niti prisustvo slobodne tečnosti u abdomenu.</span>
</p>
<p>
<span class="span2">Iz RTG nalaza na ime oštećene K.V. od 14.08.2013. godine, proizilazi da se na prikazanim koštanim strukturama ne vide znaci prekida kontinuiteta kosti.</span>
</p>
<p>
<span class="span2">IzCT nalaza, na ime oštećene K.V. od 14.08.2013. godine, proizilazi da je CT pregledom endokranijuma utvrđeno da su organi normalne veličine i izgleda, i da se na koštanim strukturama ne vide formirane traumatske promjene.</span>
</p>
<p>
<span class="span2">Iz Nalaza i mišljenja vještaka medicinske struke dr N.R. od 15.01.2014. godine, proizilazi da je na osnovu medicinske dokumentacije u saobraćajnoj nezgodi dana 14.08.2013. godine, K.V. zadobila sledeće povrede: nagnječenje desnog koljena, koja povreda je posledica dejstva tupine mehaničke sile i mogla je nastati usled primarnog kontakta tijela pješaka i predemtnog motornog vozila, i u vrijeme nanošenja se kvalifikuje kao laka tjelesna povreda, i nagnječenje oba lakta koje povrede su posledica dejstva tupine mehaničke sile i mogle su nastati usled pada i udara o tvrdu neravnu podlogu, i u vrijeme nanošenja se kvalifikuju kao laka tjelesna povreda. Zbirno posmatrano sve zadobijene povrede u vrijeme nanošenja se kvalifikuju kao laka tjelesna povreda. </span>
</p>
<p>
<span class="span2">Sud je Nalaz i mišljenje vještaka medicinske struke dr N.R. od 15.01.2014. godine cijenio kao jasan, stručan i odredjen, pa je isti u cjelosti prihvatio.</span>
</p>
<p>
<span class="span2">Iz Nalaza i mišljenja vještaka saobraćajne struke G. Č. od 31.12.2013. godine, proizilazi da je primarni udar automobil ostvario čeonim dijelom, sa tijelom pješaka, a pješak je prelazio kolovoz sa lijeve na desnu stranu, posmatrano za smjer kretanja „Golfa“ što bi odgovaralo položaju tijela pješaka okrenutog bočnom desnom stranom tijela prema čeonom dijelu automobila. Na osnovu lokacije tragova kočenja, oštećenja na vozilu, može se zaključiti da je mjesto kontakta bilo na pješačkom prelazu na desnoj saobraćajnoj traci desne kolovozne trake, posmatrano u smjeru kretanja „Golfa“, udaljeno na oko 1,50 metara lijevo od desne ivice kolovoza. Brzina „Golfa“ u trenutku preduzimanja kočenja bila je oko 54,87 km/h ili 15,24 m/s, a sudarna brzina „Golfa“ sa pješakom iznosila je oko 28 km/h. Pješak se kretao poprečno u odnosu na uzdužnu osu kolovoza. Ovakvom opisu kretanja pješaka i starosnoj kategoriji odgovara brzina normalnog hoda od 4,2 do 5,0 km/h ili prosječno 4,6 km/h odnosno 1,28 m/s. Forsiranim kočenjem automobil vožen brzinom od 15,24 m/s odnosno 54,87 km/h sa ostavrljivim usporenjem od 7,5 m/s po suvom kolovozu, vozilo bi se zaustavilo na zaustavnom putu od 30,76 metara i za zaustavljanje vozila bi bilo angažovano vrijeme od 3,03 sekunde. Kako je mjesto kontakta bilo na desnoj saobraćajnoj traci desne kolovozne trake, smjera kretanja „Golfa“ na oko 1,50 metara od desne ivice desne kolovozne trake smjera kretanja „Golfa“, a pješak se kretao s lijeva na desno posmatrajući u smjeru kretanja automobila, to proizilazi da je pješak do mjesta kontakta sa automobilom prešao put po desnoj kolovoznoj traci od oko 4,5 m za vrijeme od oko 3,52 sekunde. Vozač vozila „Golf“ sa posjedovanom brzinom bi imao mogućnosti zaustavljanja vozila prije mjesta sudara sa pješakom pravovremenim aktiviranjem radne kočnice, jer je vrijeme potrebno zazaustavljanje vozila sa posjedovanom brzinom od 3,03 sekunde kraće od vremena koje je pješak utrošio od stupanja na kolovoznu traku smjera kretanja „Golfa“ do mjesta kontakta koje iznosi 3,52 sekunde. Ukupno vrijeme kočenja „Golfa“ od trenutka reagovanja do trenutka sudara iznosi 2 sekunde. Tada je pješak bio udaljen od lijeve ivice desne kolovozne trake smjera kretanja „Golfa“ od mjesta kontakta sa „Golfom“ za oko 2,56 metara. Vozač „Golfa“ bi sa udaljenosti sa koje je reagovao na opasnost od sudara kočenjem nezgodu mogao da izbjegne samo ako tada ne bi svoje vozilo vozio brzinom većom od 50,02 km/h ili 13,89 m/s. Predmetna saobraćajna nezgoda je po mišljenju vještaka nastupila kao posljedica propusta vozača „Golfa“. Vozač „Golfa“ je morao voziti svoje vozilo sa većom pažnjom prilikom nailaska na pješački prelaz i bio je u obavezi da svoje vozilo zaustavi ispred tako označenog prelaza i propusti pješake koji se kreću ili stupaju na isti. Vozač „Golfa“ je imao sve uslove da uoči pješaka koji stupa na njegovu kolovoznu traku na pješačkom prelazu, jer se radi o preglednoj dionici puta, dnevnim uslovima vožnje i dobroj vidljivosti, i mogao je da preduzme sve radnje bilo smanjenjem brzine, tj. usporavanjem vozila, pa i po potrebi zaustavljanjem vozila ispred pješačkog prelaza, a što u konkretnom slučaju nije preduzeo. Vještak je mišljenja da je nedovoljna pažnja i koncentracija vozača „Golfa“ uzrokovala predmetnu nezgodu, a da je pješak prelazio kolovoz na obilježenom pješačkom prelazu od lijeve prema desnoj ivici kolovoza, i isti nije očekivao da vozač „Golfa“ neće zaustaviti svoje vozilo i propustiti ga da pređe preko pješačkog prelaza, jer pješak ima prvenstvo u prolazu, pa iz tog razloga na strani pješaka vještak nije našao propusta niti doprinosa za nastanak predmetne saobraćajne nezgode.</span>
</p>
<p>
<span class="span2">Sud je Nalaz i mišljenje vještaka saobraćajne struke Č. G. od 31.12.2013. godine cijenio kao jasan, stručan i odredjen, pa je isti u cjelosti prihvatio.</span>
</p>
<p>
<span class="span2">Iz Izvoda iz kaznene evidencije Uprave policije – CB Podgorica, br. 29-245/14-1537/2-96 od 29.01.2014.godine, na ime Lj.V. proizilazi da imenovani nije evidentiran u kaznenoj evidenciji te Područne jedinice.</span>
</p>
<p>
<span class="span2">Na osnovu naprijed izložene činjenične građe koja proizilazi iz sadržine dokaza provedenih na glavnom pretresu ovaj sud je nesumljivo utvrdio da su se u radnjama okrivljenog Lj.V. ostvarili svi bitni elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. Naime, okrivljeni Lj.V. je d</span><span class="span2">ana 14.08.2013. godine, oko 16,00 časova, u Podgorici, u Ulici …, ne pridržavajući se saobraćajnih propisa iz čl. 17 st.1 i st.2 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi na način što, upravljajući putničkim vozilom, marke “Volkswagen Golf”, registarskih oznaka PG ..., u pravcu Ul. ..., nije obratio dužnu pažnju na oštećenu – pješakinju K.V., koja je stupala na kolovoz sa lijeve na desnu stranu, posmatrano iz pravca kretanja okrivljenog, i nije prilazeći obilježenom pješačkom prelazu, vozilom upravljao na način kojim ne ugrožava druge učesnike u saobraćaju i prilagodio brzinu tako da u svakoj situaciji može bezbjedno da zaustavi vozilo ispred pješačkog prelaza, usljed čega je prednjim dijelom vozila udario oštećenu, nanoseći joj laku tjelesnu povredu, u vidu nagnječenja desnog koljena i nagnječenja oba lakta.</span>
</p>
<p>
<span class="span2">Sve naprijed navedene činjenice utvrđene su prije svega iz navoda odbrane okrivljenog Lj.V. koji je naveo da se predmetnog dana kretao svojim vozilom marke „Golf III“ iz pravca „G“ Bulevarom ..., u pravcu ulice ..., desnom saobraćajnom trakom do trotoara. Nije vidio pješaka, i vozilom kojim je upravljao ostvario je kontakt sa pješakom – oštećenom K.V., koja je laktovima pala na vozilo a zatim i na kolovoz i to ispred vozila na udaljenosti od jednog metra. Ovakve navode odbrane okrivljenog sud je prihvatio budući da su potvrđeni svim dokazima provedenim u postupku i to iskazom svjedoka oštećene K.V. u kojem iskazu se ovaj svjedok na jasan, određen i istinit način izjasnila na sve okolnosti bitne za ovu krivičnopravnu stvar, a iz kojeg proizilazi </span><span class="span2">da je odnosnom prilikom </span><span class="span2">namjeravala da pređe kolovoz na obilježenom pješačkom prelazu iz pravca nekadašnjeg „Da“ prema zgradi „M“, i kretala se običnim hodom i normalno prelazila kolovoz na pješačkom prelazu, a skoro je bila stigla na korak – dva do trotoara na suprotnoj strani, kada ju je gledano sa njene desne strane u predjelu desnog kuka udarilo vozilo kojim je upravljao nepoznat momak, koji se potom zaustavio i izašao iz vozila. </span>
</p>
<p>
<span class="span2">Sve naprijed navedene činjenice potvrđene su i sadržinom Zapisnika o uviđaju saobraćajne nezgode Uprave policije - PJ Podgorica, br. 1182/2013 od 14.08.2013. godine, skicom lica mjesta predmetne saobraćajne nezgode Uprave policije – PJ Podgorica, te Nalazom i mišljenjem vještaka saobraćajne struke G. Č. od 31.12.2013. godine, iz kojeg proizilazi da je primarni udar automobil ostvario čeonim dijelom, sa tijelom pješaka, a pješak je prelazio kolovoz sa lijeve na desnu stranu, posmatrano za smjer kretanja „Golfa“. Brzina „Golfa“ u trenutku preduzimanja kočenja bila je oko 54,87 km/h, a sudarna brzina „Golfa“ sa pješakom iznosila je oko 28 km/h. Vozač vozila „Golf“ sa posjedovanom brzinom bi imao mogućnost zaustavljanja vozila prije mjesta sudara sa pješakom pravovremenim aktiviranjem radne kočnice, jer je vrijeme potrebno za zaustavljanje vozila sa posjedovanom brzinom od 3,03 sekunde kraće od vremena koje je pješak utrošio od stupanja na kolovoznu traku do mjesta kontakta koje iznosi 3,52 sekunde. Vozač vozila „Golf“ sa posjedovanom brzinom bi imao mogućnosti zaustavljanja vozila prije mjesta sudara sa pješakom pravovremenim aktiviranjem radne kočnice, jer je vrijeme potrebno </span><span class="span2">zazaustavljanje vozila sa posjedovanom brzinom od 3,03 sekunde kraće od vremena koje je pješak utrošio od stupanja na kolovoznu traku smjera kretanja „Golfa“ do mjesta kontakta koje iznosi 3,52 sekunde. Ukupno vrijeme kočenja „Golfa“ od trenutka reagovanja do trenutka sudara iznosi 2 sekunde. Tada je pješak bio udaljen od lijeve ivice desne kolovozne trake smjera kretanja „Golfa“ od mjesta kontakta sa „Golfom“ za oko 2,56 metara. Vpzač „Golfa“ bi sa udaljenosti sa koje je reagovao na opasnost od sudara kočenjem nezgodu mogao da izbjegne samo ako tada ne bi svoje vozilo vozio brzinom većom od 50,02 km/h ili 13,89 m/s. Predmetna saobraćajna nezgoda po mišljenju vještaka nastupila je kao posljedica propusta vozača „Golfa“. Vozač „Golfa“ je morao voziti svoje vozilo sa većom pažnjom prilikom nailaska na pješački prelaz i bio je u obavezi da svoje vozilo zaustavi ispred tako označenog prelaza i propusti pješake koji se kreću ili stupaju na isti. Vozač „Golfa“ je imao sve uslove da uoči pješaka koji stupa na njegovu kolovoznu traku na pješačkom prelazu, jer se radi o preglednoj dionici puta, dnevnim uslovima vožnje i dobroj vidljivosti, i mogao je da preduzme sve radnje bilo smanjenjem brzine, tj. usporavanjem vozila, pa i po potrebi zaustavljanjem vozila ispred pješačkog prelaza, a što u konkretnom slučaju nije preduzeo. Sud je vrstu i težinu tjelesnih povreda kod oštećene K.V. utvrdio iz medicinske dokumentacije na ime oštećene i Nalaza i mišljenja vještaka medicinske struke dr N.R. od 15.01.2014. godine.</span>
</p>
<p>
<span class="span2">Postupajući na prethodno opisani način okrivljeni je postupao suprotno odredbi </span><span class="span2">čl. 17 st.1 i st.2 Zakona o bezbjednosti saobraćaja na putevima</span><span class="span2"> kojim je propisano u stavu 1da je vozač dužan da obrati pažnju na pješake koji se nalaze na kolovozu ili stupaju na kolovoz ili iskazuju namjeru da stupe na kolovoz i da ne ugrožavaju njihovu bezbjednost, dok je u stavu 2 propisano da kada prilazi obilježenom pješačkom prelazu mora upravljati vozilom na način kojim ne ugrožava druge učesnike u saobraćaju i prilagoditi brzinu vozila tako da u svakoj situaciji može bezbjedno da zaustavi vpzilo ispred pješakog prelaza, pa je okrivljeni postupajući suprotno citiranim zakonskim odredbama ugrozio saobraćaj, prouzrokujući saobraćajnu nezgodu u kojoj je lake tjelesne povrede zadobila oštećena K.V., a što je utvrđeno iz medicinske dokumentacije na ime oštećene i Nalaza i mišljenja vještaka medicinske struke dr N.R. od 15.01.2014. godine.</span>
</p>
<p>
<span class="span2">Cijeneći psihički odnos okrivljenog prema izvršenom krivičnom djelu kako u odnosu na radnju izvršenja tako i u odnosu na posljedicu proisteklu iz ove radnje, sud je našao da je okrivljeni postupaosa svjesnim nehatom. Naime, okrivljeni je biosvjestan da </span><span class="span2">upravljajući putničkim vozilommarke “Volkswagen Golf”, registarskih oznaka PG ..., u pravcu Ul. ..., nije obratio dužnu pažnju na oštećenu – pješakinju K.V., koja je stupala na kolovoz sa lijeve na desnu stranu, posmatrano iz pravca kretanja okrivljenog, i nije prilazeći obilježenom pješačkom prelazu, vozilom upravljao na način kojim ne ugrožava druge učesnike u saobraćaju i prilagodio brzinu tako da u svakoj situaciji može bezbjedno da zaustavi vozilo ispred pješačkog prelaza, usljed čega je prednjim dijelom vozila udario oštećenu</span><span class="span2"> K.V., a imajući u vidu sve okolnosti da može ugroziti saobraćaj i prouzrokovati zabranjenu posledicu, ali je olako držao da do toga neće doći postupajući sa svjesnim nehatom.</span>
</p>
<p>
<span class="span2">Sud je cijenio navode odbrane okrivljenog Lj.V. u dijelu u kojem je tvrdio da se kretao brzinom od 30 do 40 km/h, pa iste nije prihvatio budući da iz Nalaza i mišljenja vještaka saobraćajne struke proizilazi da se okrivljeni odnosnom prilikom kretao brzinom od </span><span class="span2">oko 54,87 km/h.</span>
</p>
<p>
<span class="span2">Sud je prilikom odlučivanja o vrsti i visini krivične sankcije imao u vidu sve okolnosti na strani okrivljenog koje su od značaja za njen izbor i visinu pa je u smislu čl. 42 Krivičnog zakonika od olakšavajućih okolnosti na strani okrivljenog cijenio</span><span class="span2">mladost okrivljenog i</span><span class="span2"> njegovu neosuđivanost, a što je utvrdjeno iz Izvoda iz kaznene evidencije Uprave policije – CB Podgorica, br. 29-245/14-1537/2-96 od 29.01.2014. godine, na ime Lj.V., dok otežavjućih okolnosti nije bilo.</span>
</p>
<p>
<span class="span2">Sud je imajući  u vidu naprijed navedene olakšavajuće okolnosti, a u odsustvu otežavajućih okolnosti okrivljenom izrekao uslovu osudu, kojom mu je utvrdio kaznu zatvora u trajanju od 30 (trideset) dana i istovremeno je odredio rok provjeravanja od 1 (jedne) godine, odnosno da se utvrdjena kazna neće izvršiti ako okrivljeni za vrijeme od jedne godine od pravosnažnosti presude ne učini novo krivično djelo. Sud je našao da se u konkretnom slučaju, imajući u vidu sve navedeno može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije neophodno da se kazna primijeni zbog krivičnopravne zaštite, pa je sud mišljenja da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p>
<span class="span2">Na osnovu čl. 229 Zakonika o krivičnom postupku, okrivljeni je obavezan da na ime troškova  krivičnog postupka uplati Osnovnom državnom tužilaštvu u Podgorici iznos od 143,00 eura, od čega iznos od 60,50 eura na ime angažovanja vještaka medicinske struke, a iznos od 82,50 eura na ime angažovanja vještaka saobraćajne struke i Osnovnom sudu u Podgorici na ime troškova krivičnog postupka - sudskog paušala iznos od 30,00 eura, koji paušal je određen shodno složenosti predmeta, trajanju postupka i imovnim prilikama okrivljenog. </span>
</p>
<p>
<span class="span2">Na osnovu izloženog, a shodno odredbi čl. 374 Zakonika o krivičnom postupku odlučeno je kao u izreci presude.</span>
</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana 06.03.2014. godine</span>
</p>
<p>&nbsp;</p>
<p>&nbsp;</p>
<p>
<span class="span2">  ZAPISNIČARKA,                                                                                 S U D I J A,</span>
</p>
<p>
<span class="span2"> Radojka Rakočević                                                                          Nada Rabrenović</span>
</p>
<p>&nbsp;</p>
<p>&nbsp;</p>
<p>
<span class="span2">DN-a: Po primjerak presude dostaviti:</span>
</p>
<p>
<span class="span2"> - ODT Podgorica</span>
</p>
<p>
<span class="span2"> - okrivljenom              </span>
</p>
<p>
<span class="span2"> - a/a</span>
</p>
<p>
<span class="span2">Postupljeno dana  _____________</span>
</p>
<p>
<span class="span2">Službenik Suda  _____________</span>
</p>
<p>&nbsp;</p>
<p>
<span class="span2">    ZAPISNIČARKA,                                              </span><span class="span2">                               </span><span class="span2">        S U D I J A,</span>
</p>
<p>
<span class="span2"> Radojka Rakočević, s.r.                                                                 Nada Rabrenović, s.r.                                                     </span>
</p>
<p>&nbsp;</p>
<p>
<span class="span2">PRAVNA POUKA: </span>
</p>
<p>
<span class="span2">Protiv ove presude dozvoljena je žalba, u roku od 8 dana</span>
</p>
<p>
<span class="span2">od dana prijema pismenog otpravka iste, Višem sudu</span>
</p>
<p>
<span class="span2">u Podgorici, a preko ovog Suda.</span>
</p>
<p>
<span class="span2">         ZTO:</span>
</p>
<p>&nbsp;</p>
<p>&nbsp;</p>
</div>
</div>


</body>
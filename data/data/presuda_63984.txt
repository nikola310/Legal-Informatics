<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:start;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Arial;font-size:13pt;}
.p3{text-align:center;hyphenate:auto;font-family:Arial;font-size:13pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-align:end;hyphenate:auto;font-family:Arial;font-size:13pt;}
.p6{text-align:justify;hyphenate:auto;font-family:Arial;font-size:13pt;}
.p7{text-align:center;hyphenate:auto;font-family:Arial;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{font-style:italic;}
</style>
<title>VIŠI SUD U PODGORICI</title>
<meta content="Ratko Cupic" name="author">
</head>
<body class="b1 b2">
<p class="p1">
<a name="_GoBack"></a>
</p>
<p class="p2"></p>
<p class="p2">
<span class="s1">VIŠI SUD U PODGORICI</span>
</p>
<p class="p2">
<span class="s1">K.br. 106/13</span>
</p>
<p class="p2">
<span class="s1">Podgorica, 06.09.2013. godine</span>
</p>
<p class="p2"></p>
<p class="p3"></p>
<p class="p4">
<br>
</p>
<p class="p2"></p>
<p class="p3">
<span class="s1">U IME CRNE GORE </span>
</p>
<p class="p5"></p>
<p class="p6">
<span class="s1">VIŠI SUD U PODGORICI</span><span>, kao prvostepeni krivični, u vijeću sastavljenom od sudije Ratka Ćupića, kao predsjednika vijeća i sudija Radomira Ivanovića i Vesne Pean, kao članova vijeća, uz učešće namještenika Vanje Kažić, kao zapisničara, u krivičnom predmetu protiv optuženog G. G., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 2 u vezi st. 1 Krivičnog zakonika, po optužnici Višeg državnog tužilaštva iz Podgorice Kt. br. 99/13 od 16.07.2013.godine, nakon održanog glavnog javnog pretresa dana 03.09.2013. godine u prisustvu zastupnika optužbe Begović Tatjane, optuženog i njegovog branioca advokata Djurdjić Janka, donio je, a dana 06.09.2013. godine javno objavio 	</span>
</p>
<p class="p6"></p>
<p class="p6"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p6">
<span>Optuženi </span><span class="s1">G. G.</span><span>, JMBG 3., od oca A. i majke M., rodjene B., rodjen 3.0.1.godine u B. – L., sa prebivalištem u S. – I., ul. K. 9 – BIH, državljanin B. i H., neoženjen, pismen, završio srednju grafičku školu, nezaposlen, lošeg imovnog stanja, neosudjivan, u pritvoru od 28.06.2013. godine od pa na dalje,</span>
</p>
<p class="p6"></p>
<p class="p6"></p>
<p class="p3">
<span class="s1">K R I V   JE</span>
</p>
<p class="p3"></p>
<p class="p2">
<span class="s1">Zato što je:</span>
</p>
<p class="p2"></p>
<p class="p6">
<span>Dana 2.0.2.godine, na graničnom prelazu B, neovlašćeno radi dalje prodaje prenosio opojnu drogu marihuanu – supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga („Sl.list CG“ br. 56/12 od 09.11.2012.godine), iako je bio svjestan da postupa neovlašćeno i protivpravno, pa je to i htio, na način što je označenog dana u 18,45 časova iz R A putničkim vozilom marke „S l“ reg. oznaka E  kojim je upravljao, unio u C. G. opojnu drogu – marihuanu upakovanu u 6 PVC pakovanja ukupne težine 2195 grama, koja je bila sakrivena u rezervoaru vozila, koju su ovlašćeni službenici Odjeljenja granične bezbjednosti Podgorica prilikom kontrole vozila pronašli i oduzeli, a koja je bila namijenjena daljoj neovlašćenoj prodaji,</span>
</p>
<p class="p6"></p>
<p class="p6">
<span> - čime je izvršio krivično djelo - neovlašćena prozvodnja, držanje i stavljanje u promet opojnih droga iz čl. 300 st. 2 u vezi stava 1 Krivičnog zakonika,  </span>
</p>
<p class="p6"></p>
<p class="p6">
<span>pa ga sud na osnovu citiranog zakonskog propisa čl. 4 stav 2, čl. 32, 36, 45 i 46 KZ te člana 227, 229 i 374 ZKP-a</span>
</p>
<p class="p6"></p>
<p class="p6"></p>
<p class="p3">
<span class="s1">O S U Đ U J E</span>
</p>
<p class="p6"></p>
<p class="p6"></p>
<p class="p6">
<span>Na kaznu zatvora u trajanju od 1 (jedne) godine u koju kaznu mu se uračunava vrijeme provedeno u pritvoru od 28.06.2013. godine pa nadalje. </span>
</p>
<p class="p6"></p>
<p class="p6">
<span>Obavezuje se optuženi da ovom sudu</span><span class="s1"> </span><span>plati</span><span class="s1"> </span><span>troškove krivičnog postupka u iznosu od 1875,00 eura kao i 100,00 eura na ime paušala sve u roku od 15 dana od dana pravosnažnosti presude pod prijetnjom prinudne naplate.</span>
</p>
<p class="p6"></p>
<p class="p6">
<span>Na osnovu čl. 300 st.7, a u vezi čl. 75 st. 3 KZ od optuženog se trajno oduzima opojna droga - marihuana u količini od 2195 grama i ista se ima uništiti. </span>
</p>
<p class="p6"></p>
<p class="p6"></p>
<p class="p3">
<span class="s1">OBRAZLOŽENJE</span>
</p>
<p class="p3"></p>
<p class="p3"></p>
<p class="p6">
<span>Optužnicom VDT-a Podgorica Kt. br. 99/13 od 16.07.2013.godine, pri kojoj je njen zastupnik ostao do kraja glavnog pretresa, stavljeno je na teret optuženom G. G. iz S. - BIH, da je izvršio krivično djelo činjenično i pravno bliže opisano u izreci ove presude. </span>
</p>
<p class="p6"></p>
<p class="p6">
<span>Optuženi je u osnovi priznao izvršenje krivičnog djela stvavljenog mu na teret. </span>
</p>
<p class="p6"></p>
<p class="p6">
<span>U svojoj odbrani koju je iznio na zapisniku pred Višim državnim tužilaštvom, optuženi je izjavio da ga je njegov prijatelj koji se zove D., a koji je takodje iz S. kao i on, pitao da li bi mu za odredjeni novčani iznos prevezao opojnu drogu – marihuanu iz A.. Pošto je u teškoj materijalnoj situaciji i nezaposlen, pristao je da to učini i da za tu uslugu od D. dobije iznos od 300 eura. Zato je dana 28.06.2013.godine u ranim jutarnjim časovima krenuo za A. za grad D. i to iznamljenim putničkim vozilom marke „S. l.“. Pošto mu je D. dao i broj kontakt telefona lica sa kojim je trebao da se nadje i da od njega preuzme drogu, nakon dolaska u ovaj grad oko 13 časova sa svog telefona pozvao je to lice, pa pošto su se zajedno našli, to lice je vozilo kojim je on došao iz S., odveo u neku garažu, gdje je upakovao drogu. On je zatim bez dužeg zadržavanja vozilom krenuo nazad za S.. Medjutim na graničnom prelazu B. kontrolisala su ga službena lica i u vozilu pronašla predmetnu drogu. Dalje je izjavio da je svjestan da je kriv ali navodi da je ovo uradio zbog svoje teške materijalne situacije.</span>
</p>
<p class="p6"></p>
<p class="p6">
<span>Na glavnom pretresu optuženi je ponovio prethodne navode, te pojasnio da je to lice koje je pakovalo drogu, istu smjestio u rezervoar goriva iako je u rezervoaru bilo gorivo. Medjutim droga je bila obezbijedjena u rezervoaru tako da od goriva nije mogla biti oštećena. Naveo je, koliko se sjeća, radilo se o količini od oko 2kg droge – marihuane. Dodao je još da mu je ovo bilo prvi put da podje za A. te ponovio da se kaje zbog ovoga što je počinio. </span>
</p>
<p class="p6"></p>
<p class="p6">
<span>Sud je na pretresu izveo dokaze: čitanjem zapisnika o pretresanju prevoznog sredstva putnika, prtljaga i drugih pokretnih stvari Uprave policije – Odjeljenja granične bezbjednosti P. br. 598/13 od 28.06.2013.godine, čitanjem dvije potvrde o privremeno oduzetim predmetima Uprave policije – Granične policije B. Ku.br. 531/13 i Grupe za droge P. Ku.br. 531/13 od 28.05.2013. godine na ime G. G., čitanjem službene zabilješke Uprave policije – GP B. br. 597/13 od 28.06.2013. godine, čitanjem Izvještaja o hemijskom vještačenju Forenzičkog centra D. broj 2052/13 od 11.07.2013.godine, te uvidom u fotodokumentaciju Uprave policije – Grupa za borbu protiv droge P. br. 64-28-244-602/1144 od 28.07.2013. godine, uvidom u fotodokumentaciju koja čini sastavni dio izvještaja o hemijskom vještačenju br. 2052/13 od 11.07.2013.godine, te uvidom u Kontrolni karton o javljanju nezaposlene osobe, koja glasi na ime optuženog izdat od izvršnog organa S. – BiH.</span>
</p>
<p class="p6"></p>
<p class="p6">
<span>Iz zapisnika o pretresanju prevoznog sredstva, putnika, prtljaga i drugih pokretnih stvari, sačinjenog od strane Uprave policije - Odjeljenja granične policije P. br.598/13 od 28.06.2013.godine proizilazi da je prilikom pretresanja putničkog motornog vozila marke „S. L.“ reg. oznaka E  M 9 kojim je upravljao optuženi G. G., od strane ovlašćenih službenih lica u istom vozilu i to u rezervoaru od goriva, pronadjeno šest vakumiranih ručno pravljenih paketića sa sadržajem tamno zelene biljne materije.</span>
</p>
<p class="p6"></p>
<p class="p6">
<span>Iz potvrde o privremeno oduzetim predmetima Uprave policije – odjeljenja granične policije B. Ku.br.531/13 od 28.06.2013.godine, utvrdjuje se da je od optuženog G. G. oduzeto šest PVC pakovanja sa sadržajem biljne materije zelene boje, te oduzeto i putničko motorno vozilo marke „S.“, bosanskih registarskih oznaka E 8 M 9 sa saobraćajnom dozvolom A, mobilni telefon marke „Alcatel“ crvene boje i mobilni telefon marke „Samsung“ sive boje kao i jedna novčanica od 50 eura, serijskog broja X69103638074, dok se iz potvrde Uprave policije – Grupe za droge P., utvrdjuje da su od optuženog oduzeti: pasoš koji glasi na ime optuženog, serijskog broja A. izdat od MUP-a K. S. kao i lična karta takodje na ime optuženog serijskog broja 2., izdata od strane MUP-a K. S.</span>
</p>
<p class="p6"></p>
<p class="p6">
<span>U službenoj zabilješci Uprave policije – sektora granične policije, graničnog prelaza B. br. 597/13 od 28.06.2013.godine konstatuje se da je dana 28.06.2013.godine u 18,45 časova na graničnom prelazu B., na ulasku u C. G., pasoškoj kontroli pristupio bosanski državljanin G. G. koji je upravljao putničkim motornim vozilom marke „S. L.“, bosanskih reg. oznaka E  M 9, da je isti u razgovoru davao kontradiktorne odgovore, da nije znao tačno da odgovori kad je prethodno ušao u A., što je sve službena lica navelo na sumnju da nešto krije u vozilu, pa se zato pristupilo detaljnom pregledu vozila i tom prilikom u rezervoaru od goriva vozila pronadjeno i iz rezervoara izvadjeno šest PVC pakovanja sa biljnom materijom zelene boje. </span>
</p>
<p class="p6"></p>
<p class="p6">
<span>Iz Izvještaja o hemijskom vještačenju Forenzičkog centra D. br. 2052/13 od 11.07.2013.godine, na koji inače nije bilo primjedbi i sud ga prihvata, cijeneći da je isti stručan i uvjerljiv, utvrdjeno je da je Forenzičkom centru na hemijsku analizu dostavljeno šest ručno pravljenih pakovanja od plastičnih kesa sa sadržajem sasušene biljne materije zelene boje, karakterističnog opojnog mirisa, ukupne neto mase 2195 grama, te da je nakon detaljnog makroskopskog i mikroskopskog pregleda ovog biljnog materijala i izvršene hemijske analize, te na osnovu karakteristične morfološke gradje, utvrdjeno da dostavljeni biljni materijal potiče od biljke čiji je botanički naziv „Canabis Sativa“, poznatiji kao konoplja-marihuana. Dalje se iz Izvještaja o vještačenju utvrdjuje da ovaj biljni materijal sadrži tetrahidrocanabinol (THC) u koncentraciji iznad 0,2%, te da su konoplja, tj. marihuana i THC supstance koje djeluju na centralni nervni sistem, izazivaju stanje zavisnosti i nalaze se u Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl.list CG br.56/2012).</span>
</p>
<p class="p6"></p>
<p class="p6">
<span>U fotodokumentaciji Uprave policije PJ H. N. br.  64-28-244-602/1144 od 28.06.2013.godine, koja je sačinjena povodom pretresanja navedenog putničkog vozila kojim je upravljao optuženi G. G., prikazana je spoljašnjost i unutrašnjost navedenog putničkog vozila kao i predmetna pakovanja tj. šest pakovanja u PVC kesama. </span>
</p>
<p class="p6"></p>
<p class="p6">
<span>Iz sadržine Kontrolnog kartona o javljanju nezaposlene osobe, K.S. – BiH, utvrdjuje se da je optuženi G. G. nezaposleno lice i da ima obavezu da se javlja Birou jednom u 60 dana.</span>
</p>
<p class="p6"></p>
<p class="p6">
<span>Nakon sprovedenog postupka cijeneći odbranu optuženog i izvedene dokaze, kako pojedinačno tako i u njihovoj medjusobnoj vezi, shodno čl.370 ZKP-a (a na koje dokaze nije bilo primjedbi i sud ih kao takve prihvata), nesumnjivo je utvrdjeno da se u radnjama optuženog G. G. stiču sva bitna obilježja bića krivičnog djela neovlašćena proizvodnja, držanje i stavljanje u promet opojnih droga iz čl. 300 st.2 u vezi st. 1 KZ-a koje je činjenično bliže opisano u izreci ove presude.</span>
</p>
<p class="p6"></p>
<p class="p6">
<span>Naime, optuženi priznaje da je navedenog dana preko graničnog prelaza B. putničkim vozilom kojim je upravljao, unio u C. G. predmetnu opojnu drogu – marihuanu, pojašnjavajući pritom gdje je prethodno drogu preuzeo i motiv zbog čega je to uradio pa navodi da je drogu preuzeo u gradu D. u A., a da je to učinio zbog svog lošeg imovnog stanja te da je trebao da od tog posla ostvari zaradu od 300,00 eura. Njegovo priznanje koje je sasvim jasno i potpuno, stoji u skladu sa izvedenim dokazima, prije svega sa potvrdom o oduzimanju predmeta, zapisnikom o pretresanju prevoznog sredstva, tj. vozila kojim je upravljao, službenom zabilješkom sačinjenim od strane Uprave policije kao i Izvještajem o hemijskom vještačenju Forenzičkog centra D.. Tako iz zapisnika o pretresanju prevoznog sredstva (tj. vozila kojim je upravljao optuženi), utvrdjuje se da je prilikom pretresa tog vozila (tj. vozila marke „S. L.“, reg. oznaka E 8 M 9) od strane ovlašćenih službenih lica, u rezervoaru od goriva tog vozila pronadjeno šest vakumiranih ručno pravljenih pakovanja sa sadržajem biljne materije, tamno zelene boje, a iz potvrde o privremeno oduzetim predmetima utvrdjuje se da su ova pakovanja biljne materije oduzeta od optuženog. Da predmetna biljna materija pronadjena u vozilu kojim je optuženi upravljao (sakrivena u rezervoaru od goriva), predstavlja opojnu drogu-marihuanu u naprijed naznačenoj količini, utvrdjeno je na osnovu Izvještaja o hemijskom vještačenju Forenzičkog centra D. br. 2052/13 od 11.07.2013. na koji izvještaj nije bilo primjedbi i sud ga prihvata, cijeneći da je isti stručan i uvjerljiv. Naime, iz ovog Izvještaja se utvrdjuje da sasušeni biljni materijal zelene boje, karakterističnog opojnog mirisa, koji se nalazi u šest ručno pravljenih zamotuljaka od plastičnih kesa ukupne neto mase 2195 grama, potiče od biljke čiji je botanički naziv „Canabis Sativa“ poznatiji kao konoplja – marihuana. Iz Izvještaja o vještačenju dalje se utvrdjuje da ova biljna materija, tj. konoplja – marihuana, sadrži tetrahidrocanabinol (THC) u koncentraciji iznad 0,2%, ista djeluje na centralni nervni sistem, izaziva stanje zavisnosti, a proglašena je za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga („Sl.list“ CG br. 56/12 od 09.11.2012.godine).</span>
</p>
<p class="p6"></p>
<p class="p6">
<span>Zato iz svega izloženog sud zaključuje da je optuženi G. G. dana 28.06.2013.godine, na graničnom prelazu B. neovlašćeno radi dalje prodaje prenosio opojnu drogu marihuanu – supstancu koja je naprijed citiranim Pravilnikom proglašena za opojnu drogu, iako je bio svjestan da se radi o opojnoj drogi i da postupa neovlašćeno i protivpravno, pa je to i htio. Prednje je počinio na način što je označenog dana u 18,45 časova iz R. A. putničkim vozilom marke „S. l.“ reg. oznaka E 8 M 9 kojim je upravljao, unio u C. G. opojnu drogu – marihuanu upakovanu u 6 PVC pakovanja ukupne težine 2195 grama, koja je bila sakrivena u rezervoaru za gorivo ovog vozila, koju su ovlašćeni službenici Odjeljenja granične bezbjednosti P. prilikom kontrole vozila pronašli i oduzeli, a koja je bila namijenjena daljoj neovlašćenoj prodaji.</span>
</p>
<p class="p6"></p>
<p class="p6">
<span>Sud je cijeneći psihički odnos optuženog prema izvršenom krivičnom djelu, nesumnjivo utvrdio da je optuženi predmetno krivično djelo izvršio sa direktnim umišljajem. Okolnost  da je postupao neovlašćeno, da je djelo protivpravno, što predstavlja bitno obilježje ovog krivičnog djela je, po ocjeni suda optuženom sigurno bila poznata, jer je isti bio svjestan da nema potrebna ovlašćenja za stavljanje u promet opojnih droga, što je isti činio unoseći predmetnu drogu u C. G.. Znači kod optuženog je postojala svijest o svim obilježjima predmetnog krivičnog djela i htio je njegovo izvršenje, što ga čini krivično pravno odgovornim.</span>
</p>
<p class="p6"></p>
<p class="p6">
<span>Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela pored navođenja činjenica i okolnisti koja čine obilježja predmetnog krivičnog djela, a o kojima se sud već izjasnio, bilo nužno navesti i materijalno pravni propis od kojeg zavisi postojanje ovog djela. Naime, marihuana je supstanca koja je proglašena za opojnu drogu Pravilnikom o utvrđivanju droga, psihotropnih supstanci i bilja koje se može koristiti za proizvodnju droga (Sl.list CG  br. 56/12 od 09.11.2012. godine).</span>
</p>
<p class="p6"></p>
<p class="p6">
<span>Pošto je sud utvrdio da je okrivljeni izvršio krivično djelo koje mu se stavlja na teret, istog je valjalo oglasiti krivim i kazniti.</span>
</p>
<p class="p6"></p>
<p class="p6">
<span>Prilikom odmjeravanja kazne, sud je cijenio sve okolnosti koje u smislu čl. 42 KZ utiču da kazna bude manja ili veća, pa je u odsustvu otežavajućih okolnosti kao olakšavajuće na strani tuženog cijenio to da isti do sada nije osudjivan, da je priznao izvršenje krivičnog djela i ispoljio kajanje zbog počinjenog, te njegovu nezaposlenost i njegovo loše imovno stanje koje je sigurno doprinijelo da djelo počini. Imajući u vidu ove okolnosti, kao i količinu opojne droge koju je okrivljeni neovlašćeno unio u C. G. (2195 grama), sud nalazi da navedene olakšavajuće okolnosti u svojoj ukupnosti mogu se smatrati naročito olakšavajućim okolnostima, pa je u smislu čl. 45 i 46 KZ-a izvršio ublažavanje kazne optuženom izričući mu kaznu zatvora ispod minimuma zakonom zaprijećene kazne za ovu vrstu krivičnih djela, smatrajući da se i sa tako ublaženom kaznom može postići svrha kažanjavanja iz čl. 32 KZ-a, a u okviru opšte svrhe propisivanja i izricanja kirivičnih sankcija iz čl. 4 st. 2 KZ-a.</span>
</p>
<p class="p6"></p>
<p class="p6">
<span>Na osnovu čl. 51 st.1 KZ-a optuženom je u izrečenu kaznu zatvora uračunato vrijeme provedeno u pritvoru od 28.06.2013.godine pa na dalje.</span>
</p>
<p class="p6"></p>
<p class="p6">
<span>Od optuženog je na osnovu čl. 300 st. 7 a u vezi čl. 75. st. 3 KZ-a, trajno oduzeta predmetna opojna droga – marihuana u količini bliže označenoj u izreci, a koja se ima uništiti.</span>
</p>
<p class="p6"></p>
<p class="p6">
<span>O troškovima krivičnog postupka odlučeno je na osnovu čl. 227 i 229 ZKP-a, pa pošto je optuženi oglašen krivim obavezan je na plaćanje troškova u iznosu od 1875,00 eura koji se odnose na troškove službene odbrane, kao i na plaćanje paušala u iznosu od 100,00 eura, a koji iznos je odredjen srazmjerno trajanju i složenosti ovog postupka i imovnom stanju optuženog. </span>
</p>
<p class="p6"></p>
<p class="p6">
<span>Na osnovu svega izloženog, odlučeno je kao u izreci ove presude. </span>
</p>
<p class="p6"></p>
<p class="p6"></p>
<p class="p2">
<span class="s2">Zapisničar,                                  PREDSJEDNIK VIJEĆA – SUDIJA,</span>
</p>
<p class="p2">
<span class="s3">Vanja Kažić,s.r.				Ćupić Ratko,s.r.</span>
</p>
<p class="p2"></p>
<p class="p2"></p>
<p class="p7">
<span class="s3">Za tačnost otpravka tvrdi i</span>
</p>
<p class="p7">
<span class="s3">ovjerava namještenik suda</span>
</p>
<p class="p7"></p>
<p class="p7"></p>
<p class="p7">
<span class="s3">___________________</span>
</p>
<p class="p3"></p>
<p class="p6"></p>
<p class="p4"></p>


</body>
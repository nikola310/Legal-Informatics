<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial Narrow'}
.span3{color:#000000;font-size:12pt;font-family:'Arial'}
.span4{color:#000000;font-size:12pt;font-family:'Arial CYR'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br.95/16</span>
</p>
<p style="text-align:center;">
<span></span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD  U ULCINJU, sudija mr Sanja Mirović, uz učešće namještenika suda Škrelja Milene, kao zapisničara, u krivičnom predmetu okrivljene  </span><span class="span1">B.D.</span><span class="span1"> iz U</span><span class="span1">.</span><span class="span1">, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju, Kt.br.139/16 od 05.09.2016.godine,na glavnom pretresu održanom dana 19.09.2016.godine, u prisustvu zastupnika optužbe Državnog tužioca Savović Vladimira, okrivljene </span><span class="span1">B.D.</span><span class="span1">,branioca okrivljene advokat G</span><span class="span1">.</span><span class="span1">S</span><span class="span1">.</span><span class="span1"> i oštećenog </span><span class="span1">J.D.</span><span class="span1">, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljena </span><span class="span1">B.D.</span><span class="span1">,</span><span class="span1"> JMBG</span><span class="span1"> xxxxxxxxxxxx</span><span class="span1">, od oca P</span><span class="span1">.</span><span class="span1"> i majke M</span><span class="span1">. rodjene K.</span><span class="span1">, rođena </span><span class="span1"> xxxxxxxxxxx</span><span class="span1"> godine u mjesto D</span><span class="span1">.</span><span class="span1">, R A</span><span class="span1">.</span><span class="span1">, sa prebivalištem u U</span><span class="span1">.</span><span class="span1">, B</span><span class="span1">.</span><span class="span1"> bb, državljanka Crne Gore, domaćica, udata-majka troje mldb. djece, pismena, sa završenom osnovnom školom, srednjeg imovnog stanja, neosudjivana</span>
</p>
<p style="text-align:center;">
<span class="span1">K r i v a  j e</span>
</p>
<p>
<span class="span1">Zato što je dana 19.07.2016. godine, oko 14,30 časova, na magistralnom putu Ulcinj-Bar, u mjestu Kodre u Ulcinju, upravljajući u saobraćaju PMV marke ’’VW P</span><span class="span1">.</span><span class="span1">’’, reg. oznaka </span><span class="span1"> xx xx xxx </span><span class="span1">vlasništvo </span><span class="span1">B.N.</span><span class="span1">, iz pravca Ulcinja u pravcu Bara, ne pridržavajući se saobraćajnih propisa ugrozila saobraćaj i dovela u opasnost život oštećenog </span><span class="span1">J.D.</span><span class="span1"> iz U</span><span class="span1">.</span><span class="span1">, iako je bila svjesna da postupa suprotno saobraćajnim propisima i da tako može ugroziti saobraćaj i dovesti u opasnost život i tijelo oštećenog, ali je olako držala da do posledice neće doći, ili da će ih spriječiti, na način što suprotno odredbama čl. 16 i čl. 29 st. 2 Zakona o bezbjednosti saobraćaja na putevima nije, obzirom na brzinu kretanja vozila i druge okolnosti saobraćaja, vozilo držala na takvom odstojanju od motocikla marke ’’S</span><span class="span1">.</span><span class="span1">125’’ reg. oznaka </span><span class="span1">xx xx xxx</span><span class="span1"> koji se kretao ispred vozila  marke ’’VW P</span><span class="span1">.</span><span class="span1">’’, kako ne bi izazivala opasnost i ometala druge učesnike u saobraćaju, pri čemu vozilo nije držala što bliže desnoj ivici kolovoza i na tolikoj udaljenosti od te ivice da, s obzirom na brzinu kretanja vozila, uslove saobraćaja, i na stanje i karakteristike puta, ne ugrožava druge učesnike u saobraćaju, usled čega je došlo do nalijetanja prednjeg kraja PMV marke ’’VW P</span><span class="span1">.</span><span class="span1">’’ na zadnji kraj motocikla marke ’’S</span><span class="span1">.</span><span class="span1"> </span><span class="span1">xxx</span><span class="span1">’’, na prostoru desne kolovozne trake gledano iz </span><span class="span1">pravca i smjera kretanja ovih vozila u trenutku kada je vozač ovog motocikla smanjio brzinu kretanja u namjeri da skrene u lijevo, nakon čega je motociklo bilo potisnuto unaprijed, što je dovelo do prevrtanja motocikla i pada vozača motocikla na površinu kolovoza,  usled čega  je oštećeni zadobio laku tjelesnu povredu u vidu nagnječenja lijeve strane glave sa obrebotinom u predjelu čela, nagnječenja lijevog ramena, desnog koljena i lijeve strane grudnog koša </span>
</p>
<p>
<span class="span1">- čime je izvršila krivično djelo ugrožavanje javnog saobraćaja  iz čl.339 st.3 u vezi st.1 </span><span class="span1">Krivičnog zakonika Crne Gore</span><span class="span1"></span>
</p>
<p>
<span class="span1">     </span><span class="span1">Pa joj sud primjenom citiranog zakonskog propisa, te čl.4 st. 2, 32, 36, 42, 52 i 53 Krivičnog zakonika, kao i čl.226, 229, 239 i 374 Zakonika o krivičnom postupku, i z r i č e</span>
</p>
<p>&nbsp;</p>
<li style="text-align:center;">
<span class="span1">USLOVNU OSUDU</span>
</li>
<p>&nbsp;</p>
<li>
<span class="span1">Kojom joj utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ukoliko okrivljena u roku od 1 (jedne) godine po pravosnažnosti presude ne učini novo krivično djelo.</span>
</li>
<p>&nbsp;</p>
<li>
<span class="span1">         Obavezuje se okrivljena da na ime troškova krivičnog postupka uplati iznos od  170,50 eura za izvršena vještačenja i da na ime troškova sudskog paušala uplati iznos od 30,00 eura u roku od 15 dana od dana pravosnažnosti presude.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e n j e</span>
</li>
<p>&nbsp;</p>
<li>
<span class="span1">Optužnim predlogom Osnovnog državnog tužilaštva u Ulcinju Kt.br.139/16 od 05.09.2016.godine, okrivljenoj B</span><span class="span1">.</span><span class="span1">D</span><span class="span1">.</span><span class="span1"> stavljeno na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, činjenično bliže opisano u izreci presude. Zastupnik optužbe je do kraja glavnog pretresa ostao pri podignutom optužnom predlogu i u završnoj riječi predložio sudu da okrivljenu oglasi krivom i osudi po zakonu.</span>
</li>
<p>
<span class="span1">          Branilac okrivljene u završnoj riječi je izjavio da je </span><span class="span1">okrivljena priznala djelo za koje se tereti, te je molio sud da prilikom odmeravanja kriv. sankcije ima u vidu i njene materijalne prilike i proodične prilike,te da joj u skladu sa tim izrekne što blažu krivičnu sankciju.</span>
</p>
<p>
<span class="span1">           Okrivljena je priznala izvršenje krivičnog djela, a u svojoj odbrani je navela da je dana 19.7.2016.godine oko 14,30 h vozilom marke VW P</span><span class="span1">.</span><span class="span1">, koje se zvanično vodi na ime njenog supruga B</span><span class="span1">.</span><span class="span1">N</span><span class="span1">.</span><span class="span1">, ali koje i ona i njen suprug voze kao porodično auto, kretala se iz pravca Ulcinja u pravcu Bara, a namjeravala je da ide kući koja se nalazi u naselju B</span><span class="span1">.</span><span class="span1"> U mjestu Kodre ispred nje kretao se jedan motocikl, a ona se kretala na oko dva metra iza njega. Negdje kod prodavnice „K</span><span class="span1">.</span><span class="span1">“ ovaj motociklista je naglo zakočio. Iako se kretala dosta sporo, tj. oko 40 km/h, ona nije uspjela da zakoči, tj. stigla je samo kratko da pritisne kočnicu, a nakon toga je prednji dio njenog vozila udario u zadnji dio ovog motocikla. U trenutku kada je ovaj motociklista naglo zakočio </span><span class="span1">nalazio se otprilike na sredini saobraćajne trake. Tom prilikom nije dao pokazivač pravca kojim bi joj ukazao da ima namjeru bilo gdje da skrene.</span>
</p>
<p>
<span class="span2">             </span><span class="span1">Sud je u dokaznom postupku izveo sledeće dokaze: saslušao svjedoka-oštećenog </span><span class="span1">J.D.</span><span class="span1">, na saglasan predlog stranaka pročitao iskaz svjedoka D</span><span class="span1">.</span><span class="span1">B</span><span class="span1">.</span><span class="span1">, dat na zapisniku kod ODT,pročitao </span><span class="span1">zapisnik o uvidjaju Uprave policije – OB Ulcinj br. 72/16 od 21.07.2016.godine, pročitao nalaz i mišljenje vještaka saobraćajne struke </span><span class="span1">M.Š.</span><span class="span1"> od avgusta mjeseca 2016.godine, pročitao nalaz i mišljenje vještaka medicinske struke </span><span class="span1">S.H.</span><span class="span1"> od 30.08.2016.godine i izvršio uvid u skicu lica mjesta saobraćajne nezgode.</span>
</p>
<p>
<span class="span1"> Iz iskaza svjedoka oštećenog </span><span class="span1">J.D.</span><span class="span1"> proizilazi da je dana 19.7.2016.godine, oko 14,30h, svojim motociklom, za koji ima punomoćje, mada ga formalno još nije preveo na svoje ime, kretao se iz pravca Ulcinja u pravcu Bara. Kada je bio blizu prodajnog objekta firme „K</span><span class="span1">.</span><span class="span1">“ imao je namjeru da skrene u lijevo, zbog čega je dao lijevi pokazivač pravca, i pomjerio motocikl blizu središnje razdjelne linije čekajući da prodju vozila koja su se kretala iz pravca Bara u pravcu Ulcinja. Nakon nekoliko sekundi, mada se vremenskog intervala zaista tačno nije mogao sjetiti, vozilo koje je išlo iza njega udarilo je u zadnji kraj njegovog motocikla, pa su i on i motocikl pali na traku namijenjenu za kretanje vozila iz pravca Bara u pravcu Ulcinja. Srećom da je vozilo koje je u tom trenutku nailazilo iz pravca Bara išlo relativno sporo, pa je uspjelo da zakoči prije nego ga i ono udari dok je ležao na asfaltu. Upravo vozač tog vozila ga je odatle odvezao u bolnicu. Prije nego što je zaustavio motocikl u namjeri da skrene u lijevo vozio je brzinom od oko 30 km/h, jer je već ranije lagano počeo da usporava, obzirom da je planirao da kod prodajnog objekta „</span><span class="span1">K.</span><span class="span1">“ skrenem u lijevo. Pridružio se krivičnom gonjenju a imovinsko-pravni zahtjev nije postavio.</span>
</p>
<p>
<span class="span1">Iz  iskaza svjedoka </span><span class="span1">D.B.</span><span class="span1"> datog kod ODT-a u postupku Kt.br. 138/2016 od 19.08.2016.godine, proizilazi da je dana 19.7.2016.godine taksi vozilom koje inače vozi oko 14,30h, kretao iz pravca Bara u pravcu Ulcinja. U jednom trenutku vidio je kako jedno vozilo udara u zadnji dio motocikla koji se kretao ispred tog vozila u pravcu Bara, od kojeg udara su motocikl i motociklista pali na njegovu saobraćajnu traku. U trenutku kada je ovaj motociklista pao na njegovu saobraćajnu traku on se nalazio na nekih pedeset metara od njega, a kako nije ni brzo vozio uspio je lako da zakoči. Zatim je prišao motociklisti i lično ga odvezao u bolnicu.Zaista nije obraćao pažnju da li je motociklista upalio žmigavac, na kojem dijelu svoje trake se nalazio kada je udaren, da li se kretao ili stajao i na koliko metara iza njega je voženo ovo auto koje ga je udarilo.</span>
</p>
<p>
<span class="span1">     Iz zapisnika o uviđaju Uprave policije-OB Ulcinj br.72/16 od 21.07.2016.godine, proizilazi, da se saobraćajna nezgoda dogodila dana 19.07.2016.godine, oko 14:45, na putu bar – Ulcinj, a da se putnim pravcem  od Ulcinja prema Baru vozač </span><span class="span1">J.D.</span><span class="span1">  kretao motociklom marke „S</span><span class="span1">.</span><span class="span1">“ reg. oznaka</span><span class="span1"> xx xx xx</span><span class="span1">, a iza ovog vozila  istom putnom saobraćajnicom od Ulcinja prema Baru  upravljala je vozač </span><span class="span1">B.D.</span><span class="span1">, votilom marke VV P</span><span class="span1">.</span><span class="span1"> reg. oznaka</span><span class="span1"> xx xx xx</span><span class="span1">. Prilikom savladjivanja kritičnog poteza puta  vozač ovog vozila  nije održavao bezbjedno rastojanje od motocikla S</span><span class="span1">.</span><span class="span1">  usled čega je došlo do fizičkog kontakta  prednjeg kraja vozila  i zanjeg kraja motocikla kojom prilikom je vozač motocikla zadobio tejelsnu povredu. kolovoz ove saobraćajnice  je od asvaltnog </span><span class="span1">zastona standardne širine podijeljen isprekidanom  razdjelnom linijom, površina kolovoza u vrijeme nezgode bila je suva a lokalitet nezgode se nalazi u zoni raskršća. Brzina kretanja  ograičena je na 40 km/h. Sa lijeve strane puta nalazi se skretanje za naselje Bijela gora, a sa desne strane parking prostor prodajnog objekta „</span><span class="span1">K.</span><span class="span1">“. </span>
</p>
<p>
<span class="span3">Uvidom  u skicu lica mjesta saobraćajne nezgode utvrđeno je da su u istoj grafički detaljno prikazane činjenice navedene u zapisniku o uviđaju. </span>
</p>
<p>
<span class="span1">             Iz nalaza i mišljenja vještaka medicinske struke dr </span><span class="span1">S.H.</span><span class="span1">  od 30.08.2016.godine, proizilazi da je u saobraćajnoj nezgodi koja se dogodila u naselju Kodre, </span><span class="span1">J.D.</span><span class="span1">  dana 19.07.2016. godine zadobio nagnečenje lijeve strane glave sa ogrebotinom u predjelu čela, nagnječenje lijevog ramena, desnog koljena i lijeve strane grudnog koša. Povrede su nastale dejstvom tupe sile u pokretu a nakon toga padom i udarom tijela o čvrstu podlogu. Povrede se pojedinačno i zbirno kvalifikuju kao laka tjelesna povreda. </span>
</p>
<p>
<span class="span1">              Iz nalaza i mišljenja vještaka saobraćajne struke ing.</span><span class="span1">M.Š.</span><span class="span1">, od avgusta mjeseca 2016.godine, proizilazi da je do ove nezgode došlo usled propusta u vožnji od strane vozača, putničkog motornog vozila marke "VV P</span><span class="span1">.</span><span class="span1">", reg.oznake </span><span class="span1"> xxxxxxxx </span><span class="span1">i djelinično  usled propusta u vožnji od strane vozača motocikla marke „S</span><span class="span1">.</span><span class="span1">“ reg. oznake</span><span class="span1"> xx xx xx</span><span class="span1">. Vozač vozila marke „VV P</span><span class="span1">.</span><span class="span1">“ nije obratio adekvatnu pažnju prema motociklisti koji je upravljao motociklom marke „S</span><span class="span1">.</span><span class="span1">“ a koji se kretao desnom kolovoznom trakom ispred putničkog vozila od Ulcinja prema Baru, a nije održavao bezbjedno odstojanje vozila kojim je upravljao od motocikla, niti pak bezbjedno odstojanje od desne ivice kolovoza puta u smjeru kretanja usled čega je došlo do nalijetanja prednjeg kraja putničkog vozila na zadnji kraj motocikla „S</span><span class="span1">.</span><span class="span1">“ reg. oznake </span><span class="span1"> xx xxx xx </span><span class="span1">u trenutku kada je vozač ovog motocikla  smanjio brzinu kretanja, nakon čega je motociklo bilo potisnuto unaprijed što je dovelo do prevrtanja motocikla i pada vozača na površinu kolovoza. Vozač motocikla marke „S</span><span class="span1">.</span><span class="span1">“ prilikom savladjivanja  kritičnog poteza puta  od Ulcinja prema Baru skrenuo je sa istog  sa bezbjedne putanje na lijevo  te nije blagovremeno aktivirao pokazivać pravca a niti je provjerio saobraćajnu situaciju iza motocikla zbog čega vozač putničkog vozila nije ranije reagovao u pravcu zaustavljanja putničkog vozila, te ovaj propust u vožnji koji je marginalnog značaja u odnosu na propust vozača putničkog vozila stoji dijelom u uzročnoj vezi sa nastalom nezgodom.</span>
</p>
<p>
<span class="span1">      Ocjenjujući navode optužbe i odbranu okrivljene,te sve provedene dokaze na glavnom pretresu, ocjenom kako svakog pojedinačno tako i u medjusobnoj povezanosti, utvrdjeno je da je okrivljena </span><span class="span1">B.D.</span><span class="span1"> izvršila krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore, na način u vrijeme i mjesto kako je to naprijed opisano u izreci presude.</span>
</p>
<p>
<span class="span1">     Naime, sud je prednje činjenično stanje utvrdio prevashodno iz priznanja okrivljene te iz materijalnih dokaza- zapisnika o uvidjaju, te skice lica mjesta i fotoelaborata sačinjenih od strane službenika Uprave policije-Ispostave Ulcinj, koje je sud cijenio kao vjerodostojne, jer su sačinjeni od strane službenika policije u skladu sa njihovim zakonskim ovlašćenjima, odmah nakon nastale nezgode na licu mjesta, a na osnovu njihovih zapažanja i mjerenja na mjestu nezgode. Iz nalaza i mišljenja </span><span class="span1">stalnog sudskog vještaka saobraćajne struke utvrđeno je da je do nezgode došlo usled propusta od strane vozača, putničkog motornog vozila "VW P</span><span class="span1">.</span><span class="span1">" koji nije obratio adekvatnu pažnju prema motociklisti koji je upravljao motociklom marke „S</span><span class="span1">.</span><span class="span1">“ a koji se kretao desnom kolovoznom trakom ispred putničkog vozila od Ulcinja prema Baru, a nije održavao bezbjedno odstojanje vozila kojim je upravljao od motocikla, niti pak bezbjedno odstojanje od desne ivice kolovoza puta u smjeru kretanja usled čega je došlo do nalijetanja prednjeg kraja putničkog vozila na zadnji kraj motocikla „S</span><span class="span1">.</span><span class="span1">“ reg. oznake </span><span class="span1"> xx xx xx </span><span class="span1">u trenutku kada je vozač ovog motocikla  smanjio brzinu kretanja, nakon čega je motociklo bilo potisnuto unaprijed što je dovelo do prevrtanja motocikla i pada vozača na površinu kolovoza.Ovaj vještak je otklonio svaku sumnju nastanka ove saobraćajne nezgode, a njegov nalaz je sud prihvatio jer je isti detaljan, logičan i stručan, dat od strane kvalifikovanog lica za navedenu oblast vještačenja. Nadalje vrstu, težinu i i mehanizam nastanka povrede oštećenog, tj. da su iste okarakterisane kao laka tjelesna povreda, sud je utvrdio iz nalaza i mišljenja vještaka medicinske struke dr </span><span class="span1">S.H.</span><span class="span1">, koji je sud cijenio kao jasan, tačan i objektivan uradjen po pravilima struke bez sumnje u isti i u cjelosti ga prihvatio, tim prije što ni stranke nisu imale primjedbe na isti.</span>
</p>
<p>
<span class="span1">Postupajući na navedeni način okrivljena je prekršila o</span><span class="span3">dredbe čl. 16 i čl.29 st.2 ZOBS-a na putevima. </span><span class="span1">Članom 16 Zakona o bezbjednosti saobraćaja na putevima propisano:“ Vozač je dužan da sobzirom na brzinu kretanja vozila i druge okolnosti saobraćaja,vozilo drži na takvom odstojanju i rastojanju od drugih vozila,odnosno učesnika u saobraćaju da ne izaziva opasnost i ne ometa druge učesnike u saobraćaju“,dok je čl.2</span><span class="span3">9 st.2 Zakona o bezbjednosti saobraćaja na putevima, propisano: “Voz</span><span class="span4">а</span><span class="span3">č je duž</span><span class="span4">а</span><span class="span4">n d</span><span class="span4">а</span><span class="span4"> vozilo u kret</span><span class="span4">а</span><span class="span4">nju dr</span><span class="span3">ži što bliže desnoj ivici kolovoz</span><span class="span4">а i nа tolikoj udаljenosti od te ivice dа, s obzirom nа brzinu kretаnjа vozilа, uslove sаobrа</span><span class="span3">ć</span><span class="span4">а</span><span class="span4">j</span><span class="span4">а</span><span class="span4"> i n</span><span class="span4">а</span><span class="span4"> st</span><span class="span4">а</span><span class="span4">nje i karakteristike put</span><span class="span4">а</span><span class="span4">, ne ugro</span><span class="span3">ž</span><span class="span4">аvа druge u</span><span class="span3">česnike u s</span><span class="span4">а</span><span class="span4">obr</span><span class="span4">а</span><span class="span3">ć</span><span class="span4">а</span><span class="span4">ju i ne izl</span><span class="span4">а</span><span class="span3">že sebe op</span><span class="span4">а</span><span class="span4">snosti</span><span class="span4">”</span><span class="span4">, pa je okrivljena postupaju</span><span class="span3">ći suprotno citiranoj zakonskoj odredbi prouzrokovala saobraćajnu nezgodu odnosno ugrozila saobraćaj i dovela u opasnost život i tijelo oštećenog </span><span class="span3">J.D.</span><span class="span3">.</span>
</p>
<p>
<span class="span1">      Na osnovu ovakvog utvrđenog činjeničnog stanja sud nalazi da su se radnjama okrivljene </span><span class="span1">B.D.</span><span class="span1"> stekli svi bitni elementi bića krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, jer je okrivljena postupajući suprotno navedenim zakonskim odredbama Zakona o bezbjednosti saobraćaja na putevima, ugrozila saobraćaj i dovela u opasnost život i tIjelo oštećenog.</span>
</p>
<p>
<span class="span1">      Okrivljena je bila svijesna da postupajući na naprijed navedeni način može  ugroziti saobraćaj i dovesti u opasnost život i tjelo ljudi, ali je olako držala da do toga neće doći ili da će to moći spriječiti, pa se u radnjama okrivljene kao subjektivni element krivičnog djela manifestuje svjesni nehat.</span>
</p>
<p>
<span class="span1">        Prilikom izbora vrste i visine krivične sankcije sud je cijenio sve okolnosti shodno čl.42 Krivičnog zakonika CG (olakšavajuće i otežavajuće) a koje su od uticaja da kazna bude manja ili veća, pa je na strani okrivljene od olakšavajućih cijenio porodične prilike, da je udata, majka troje mldb. djece i njenu neosuđivanost, koju činjenicu je sud uzeo kao utvrdjenu primjenom principa „in dubio pro reo“ imajući u </span><span class="span1">vidu da je okrivljena rodjena u inostranstvu te da bi pribavljanje ovog dokaza vodilo nepotrebnom odugovlačenju postupka,dok otežavajućih okolnosti nije bilo. Imajući u vidu naprijed navedene olakšavajuće okolnosti, a u odsustvu otežavajućih, sud je istoj utvrdio kaznu zatvora u trajanju od 30 (trideset) dana i istovremeno odredio da se ista neće izvršiti, ako okrivljena u roku od 1 (jedne) godinu, po pravosnažnosti presude ne učini novo krivično djelo, nalazeći da će se uslovnom osudom najbolje postići svrha izricanja iste iz čl.52 Krivičnog zakonika Crne Gore, a okviru opšte svrhe  propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>
<span class="span1">       Sud je na osnovu čl.226 i 229 Zakonika o krivičnom postupku obavezao okrivljenu B</span><span class="span1">.</span><span class="span1">D</span><span class="span1">.</span><span class="span1"> da ovom sudu uplati troškove postupka, koji se odnose na vještačenje po vještaku medicinske struke u iznosu od 66,00 eura, na ime vještačenja po vještaku saobraćajne struke M</span><span class="span1">.</span><span class="span1">Š</span><span class="span1">.</span><span class="span1"> u iznosu od 104,50 eura, kao i paušalni iznos od 30,00 eura, a sve to u roku od 15 dana po pravosnažnosti presude.</span>
</p>
<p>
<span class="span1">    Shodno navedenom, a na osnovu čl.374 Zakonika o krivičnom postupku, odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U ULCINJU</span>
</p>
<p style="text-align:center;">
<span class="span1">Dana 19.09.2016.godine</span>
</p>
<p>
<span class="span1">ZAPISNIČAR,                                                                                            S U D I J A,</span>
</p>
<p>
<span class="span1">Škrelja Milena                                                                                     Mr Sanja Mirović</span>
</p>
<p>&nbsp;</p>
<li>
<span class="span1">PRAVNA POUKA: Protiv ove presude može se izjaviti žalba,u roku od 8 dana od dana prijema prepisa iste,Višem sudu u Podgorici a preko ovog suda.</span>
</li>
<p>&nbsp;</p>
<p>
<span class="span1">     </span>
</p>
<p>&nbsp;</p>
</div>
</div>


</body>
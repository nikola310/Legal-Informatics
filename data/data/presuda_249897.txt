<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 0.49930555in 1.25in;}
.p1{text-align:end;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-family:Verdana;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	K. br. 482/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	Osnovni sud u Bijelom  Polju, kao krivični prvostepeni sud, u vijeću sastavljenom od sudije Dragana Mrdaka, predsjednik vijeća i sudija porotnika Knežević Momira i Medjedović Nijaza, članova vijeća,  uz učešće nameštenika suda - zapisničara Sonje Marković, rješavajući po optužnici Osnovnog državnog tužilaštva u B. Polju, KT. br. 334/09 od 09.08.2010. godine, protiv okrivljenog DJ.I.a iz Podgorice, zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi 1 u vezi ččl. 339 st. 3 u vezi st. 1 Krivičnog zakonika, nakon održanog glavnog i javnog pretresa u prisustvu zamjenika u ODT-u B. Polje Katarine Kljajević, okrivljenog DJ.I.a, a u odsustvu oštećenih R.M.a, B.M.a, P.LJ.a, P.G.i prestavnika oštećenog ZIKS-a Spuž, dana 15.11.2010. godine, donio je i javno objavio:</span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p4">
<span>	Okrivljeni DJ.I., JMBG ..., od oca Lj., majke R., rodjene Dj., rodjen ... godine u Podgorici, sa prebivalištem u ul. Lješkopoljska bb, državljanin CG, po zanimanju službenik, oženjen, pismen, završio srednju školu, srednjeg imovnog stanja, osudjivan presudom Osnovnog suda u Nikšiću K. br. 501/93 od 07.05.1993. godine, zbog krivičnog djela iz čl. 203 st. 1 KZ RCG, na devedeset dana zatvora uslovno na jednu godinu.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>K r i v   j e</span>
</p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p4">
<span>	- dana 22.04.2009. godine oko 10,30 časova ne pridržavajući se saobraćajnih propisa, upravljao teretnim motornim vozilom marke ''Renault Trafic'', registarskih oznaka PB AP 512, vlasništvo ZIKS-a Spuž, magistralnim putem iz pravca Mojkovca u pravcu Bijelog Polja, te je dolaskom u mjesto Lepenac, opština Mojkovac, ugrozio saobraćaj i time doveo u opasnost život ili tijelo ljudi, na način što se protivno odredbi čl. 32 ZOBS-a na putevima, kretao vozilom brzinom od oko 47,3 km/h, koja brzina je za oko 7,3 km/h veća od brzine 40 km/h, dozvoljene postavljenim saobraćajnim znakom na tom dijelu puta, usled čega je prilikom ulaska u oštru dugu desnu krivinu izgubio upravljivost nad vozilom i prešao sa desne na lijevu kolovoznu traku, na kojoj je prednjom lijevom stranom vozila udario u prednju bočnu lijevu stranu putničkog motornog vozila marke ''SAAB 2,2 TID'', registarskih oznaka BG 946 - 051, kojim je krećući se iz suprotnog pravca svojom desnom kolovoznom trakom upravljao oštećeni P.LJ., nakon čega je putničko motorno vozilo marke ''VW Pasat'' registarskih oznaka BA AF 590 kojim je krećući se iza putničkog vozila ''SAAB 2,2 TID'' upravljao B.M.a prednjom desnom stranom vozila udario u bočnu lijevu stranu putničkog vozila ''SAAB 2,2 TID'' registarskih oznaka BG 946 - 051, kojom prilikom su saputnici u teretnom vozilu ''Renault Trafic'' oštećeni R.M. i B.M. zadobili teške tjelesne povrede i to: oštećeni R.M. povredu u vidu preloma jagodične kosti, nagnječenje grudnog koša sa povredom plućne maramice, potresa mozga, krvnog podliva u predjelu gornjeg kapka desnog oka, nagnječno razderne rade na glavi i nagnječenje mekih tkiva na više mjesta po tijelu, oštećeni B.M. povrede u vidu preloma lijeve ključne kosti, istegnuća vrata, potresa mozga, nagnječno razderne rane na glavi i nagnječenje mekih tkiva na više mjesta po tijelu, a oštećeni P.LJ., njegov saputnik oštećena P.G.a i saputnik u teretnom vozilu ''Renault Trafic'' oštećeni G.D.zadobili su lake tjelesne povrede i to: oštećeni P.LJ. povredu u vidu nagnječine u predjelu čela sa desne strane, nagnječno razderne rane u predjelu lijeve ušne školjke, nagnječno razderne rane u predjelu slepoočnice i krvni podliv u predjelu čela veličine dlana, oštećena P.G.a povredu u vidu nagnječenja mekih tkiva na glavi, oštećeni G.D.povrede u vidu nagnječenja mekih tkiva u predjelu desnog koljena i lijeve potkoljenice, a na vozilima prouzrokovana je imovinska šteta, </span>
</p>
<p class="p4"></p>
<p class="p4">
<span>	- čime je izvršio krivično djelo teško djelo protiv bezbjednosti javnog saobraćaja  iz čl. 348 st. 3 u u vezi čl. 339 st. 3 u vezi st. 1  Krivičnog zakonika,</span>
</p>
<p class="p2">
<span> </span>
</p>
<p class="p4">
<span>	-pa mu sud primjenom navedenog zakonskog propisa i čl. 2, 4, 5, 13, 16, 32, 36, 42, 52, 53 i 54 Krivičnog zakonika i čl. 199, 202, 212 st. 2 i 364 Zakonika o krivičnom postupku, i z r i č e:</span>
</p>
<p class="p2"></p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2"></p>
<p class="p4">
<span>	Kojom mu utvrdjuje kaznu zatvora u trajanju od  5 (pet) mjeseci, i istovremeno odredjuje da se ista neće izvršiti ukoliko okrivljeni u roku od 2 (dvije ) godine, ne izvrši novo krivično djelo.</span>
</p>
<p class="p4">
<span>	</span>
</p>
<p class="p4">
<span>	Okrivljeni se obavezuje da ovom sudu na ime paušala plati iznos od 30,00 €, a na ime troškova krivičnog postupka iznos od 236,50 €, koje iznose će uplatiti na žiro račun br. 832 - 151 -35, u roku od 15 dana, po pravnosnažnosti presude, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p4">
<span>	</span>
</p>
<p class="p4">
<span>	Oštećeni P.G.a, P.LJ., R.M., B.M. se radi ostvarivanja imovinsko pravnog zahtjeva upućuju na parnični postupak. </span>
</p>
<p class="p4">
<span>	</span>
</p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnicom ODT-a u B. Polju, KT. br. 334/09 od 09.08.2010. godine, optužen  je DJ.I. iz Podgorice, da je izvršio krivično djelo, teško djelo protiv bezbjednosti javnog saobraćaja iz 348 st. 3 u vezi  čl. 339 st. 3 u vezi st. 1 Krivičnog  zakonika.</span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu zastupnika ODT-a iz B. Polja Katarine Kljajević i okrivljenog DJ.I.a, a u odsustvu oštećenih R.M.a, B.M.a, G.D.a, P.LJ.a, P.G.i prestavnika ZIKS-a Spuž.  </span>
</p>
<p class="p4"></p>
<p class="p4">
<span>	U završnoj riječi zamjenik u ODT-a iz B. Polja Katarina Kljajević je izjavila da u cjelosti ostaje pri podnijetoj optužnici, obzirom da je izvedenim dokazima u toku postupka utvrdjeno da je okrivljeni izvršio krivično djelo koje mu je stavljeno na teret, tražeći od suda da ga oglasi krivim i osudi na kaznu po zakonu.</span>
</p>
<p class="p4"></p>
<p class="p4">
<span>	U toku postupka oštećeni P.G.a, P.LJ., B.M. i R.M. pridružili su se krivičnom gonjenju protiv okrivljenog i prema istom istakli imovinsko pravni zahtjev, dok se oštećeni G.D.i ovlašćeni prestavnik oštećenog ZIKS-a Spuž A.C.nijesu pridružili krivičnom gonjenju protiv okrivljenog, niti su prema istom istakli imovinsko pravni zahtjev. </span>
</p>
<p class="p4">
<span> </span>
</p>
<p class="p4">
<span>	Okrivljeni DJ.I. u svojoj odbrani u toku istražnog postupka je istakao da je dana 22.04.2009. godine oko 10,30 časova upravljao tertnim motornim vozilom marke ''Renault Trafic'', registarskih oznaka PG AP 512. Sa njim u vozilu nalazio se kolega G.D., a istom prilikom su prevozili B.M.a i R.M.a na sudjenje koje je bilo zakazano u Osnovnom sudu u Beranama. Upravljajući navedenim vozilom iz pravca Mojkovca u pravcu Bijelog Polja, dolaskom u mjesto Rogov krš, izgubio je kontrolu nad vozilom. Vozilom je upravljao ne brže od 40 km/h, jer je padala sitna kiša i potom je prešao na suprotnu traku i udario u bočnu lijevu stranu motornog vozila marke ''SAAB'' kojom je iz suprotnog pravca svojom desnom kolovoznom trakom upravljao P.LJ.. U navedeno vozilo je udario svojom prednjom lijevom stranom vozila, a sve se to desilo, nakon što je ušao u jednu blagu desnu krivinu. Sa P.LJ.om je bila i njegova supruga P.G.a. Nakon udesa ubrzo je stigla policija i kola hitne pomoći koji su prevezli njega, P.a, G.a i dva pritvorenika B.a i R.a u Bolnici u Bijelom Polju. Istakao je da je nakon udesa i izlaska iz vozila  kolovoz bio izrazito klizav, a takodje i nakon izvršenog uvidjaja vatrogasna kola su prala navedeni dio puta šmrkom, jer je kolovoz bio izrazito klizav i dio puta na mjestu udesa je bio prekriventankim slojem ulja. U udesu pored oštećenih G.a, B.a, P.a i R.a i  i on je zadobio povrede. Na glavnom pretresu od 25.10.2010. godine je pojasnio da je kontakt izmedju njegovog vozila i vozila P.a bio skoro van ceste, kompletna površina kolovoza i prije mjesta kontakta i dalje od mjesta kontakta bila je dosta klizava i policajci koji su vršili uvidjaj jedva su hodali po kolovozu. Klizavost na cesti nije bila posledica prosipanja ulja ili eventualno goriva iz vozila koja su učestvovala u udesu, već  je kolovoz bio klizav prije udesa, pošto kod  njegovog vozila nije oštećen motor, i nije došlo do prosipanja tečnosti, a vozilo P.a je bilo van kolovoza.</span>
</p>
<p class="p4"></p>
<p class="p4">
<span>	U završnoj riječi okrivljeni je istakao da mu je žao što se desila saobraćajna nezgoda, da se kaje zbog toga, smatra da je zamašćeni kolovoz u mnogome doprinio za nastanak nezgode, tražeći da sud prilikom odlučivanja o kazni cijeni sve olakšavajuće okolnosti na njegovoj strani.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze pročitao i to: saslušao oštećenog G.D.a, pročitao iskaze i to: prestavnika oštećenog ZIKS-a Spuž A.C.sa zapisnika o saslušanju svjedoka pred istražnim sudijom Osnovnog suda u Podgorici Kri. br. 09/87 od 02.06.2010. godine; oštećene P.G.sa zapisnika o ispitivanju svjedoka pred istražnim sudijom I Opštinskog suda u Beogradu Pom. I 2060/09 od 12.10.2009. godine; oštećene P.G.sa zapisnika o ispitivanju svjedoka pred istražnim sudijom Osnovnog suda u Beogradu Pom. IK 20/10 od 26.02.2010. godine; oštećenog P.LJ.a sa zapisnika o ispitivanju svjedoka pred istražnim sudijom Osnovnog suda u Beogradu Pom. IK 20/10 od 04.03.2010. godine; oštećenog P.LJ.a sa zapisnika o ispitivanju svjedoka pred istražnim sudijom I Opštinskog suda u Beogradu Pom. I 2060/09 od 02.09.2009. godine; svjedoka B.S.a sa zapisnika o saslušanju svjedoka pred istražnim sudijom Osnovnog suda u Beranama Kri. br. 69/2010 od 12.03.2010. godine; svjedoka B.S.sa zapisnika o saslušanju svjedoka pred istražnim sudijom Osnovnog suda u Beranama Kri. br. 69/2010 od 12.03.2010. godine; svjedoka B.M.e sa zapisnika o saslušanju svjedoka pred istražnim sudijom Osnovnog suda u Beranama Kri. br. 69/2010 od 12.03.2010. godine; svjedoka  B.M.a sa zapisnika o saslušanju svjedoka pred istražnim sudijom Osnovnog suda u Podgorici Kri. br. 09/87 od 12.11.2009. godine; svjedoka - oštećenog R.M.a sa zapisnika o saslušanju svjedoka pred istražnim sudijom Osnovnog suda u Podgorici Kri. br. 09/87 od 12.11.2009. godine; izvršio uvid u zapisnik o uvidjaju saobraćajne nezgode Osnovnog suda u B. Polju Kr. br. 66/09 od 22.04.2009. godine; pročitao i to: zapisnik o tehničkoj ispravnosti putničkog motornog vozila ''Saab 2,2 TID'' reg. iznaka BG 946 - 051 sačinjen od DOO A.M.C.'' Mojkovac broj 37/09 od 22.04.2009. godine; zapisnik o tehničkoj ispravnosti teretnog motornog vozila ''Renault trafic'' reg. iznaka PG AP 512 sačinjen od DOO A.M.C.'' Mojkovac broj 38/09 od 23.04.2009. godine; izvještaj KC CG Podgorica o analizi prisustva alkohola u krivi za P.LJ.a A. br. 675 od 29.04.2009. godine; izvještaj KC CG Podgorica o analizi prisustva alkohola u krivi za DJ.I.a A. br. 676 od 29.04.2009. godine; medicinsku dokumentaciju izdatu na ime oštećenog R.M.a; medicinsku dokumentaciju izdatu na ime oštećenog B.M.a; medicinsku dokumentaciju izdatu na ime oštećenog G.D.a; medicinsku dokumentaciju izdatu na ime oštećenog P.LJ.a; medicinsku dokumentaciju izdata na ime oštećene P.G.e; nalaz i mišljenje vještaka medicinske struke dr. S.M.a sa zapisnika Kri. br. 214/09 od 23.06.2009. godine; dopunu nalaza istog vještaka sa zapisnika Kri. br. 214/09 od 29.01.2010. godine; nalaz i mišljenje vještaka saobraćajne struke dipl. ing. Z.S.a od 23.12.2009. godine; izvršio uvid u fototehničku dokumentaciju sa skicom lica mjesta saobraćajne nezgode Uprave policije Ispostava Mojkovac broj 28/09 od 22.04.2009. godine i izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo. </span>
</p>
<p class="p4">
<span>		</span>
</p>
<p class="p4">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni  izvršio krivično djelo teško djelo protiv bezbjednosti javnog saobračaja iz čl. 348 st. 3 u vezi  čl. 339 st. 3 u vezi st. 1 Krivičnog zakonika,  za koje je kriv i odgovoran.</span>
</p>
<p class="p4">
<span> </span>
</p>
<p class="p4">
<span>	Iz iskaza oštećenog G.D.a proizilazi da je sa kolegom DJ.I.om išao je u Osnovni sud,  gdje su sprovodili zatvorenike na zakazano sudjenje. DJ.I. je upravljao motornim vozilom marke ''Reno'', a u pitanju je marica i u mjestu Lepenac su ušli u desnu krivinu i I. je izgubio kontrolu nad vozilom i prešli su na suprotnu kolovoznu traku i prednjim dijelom vozila neletjeli na vozilo marke ''SAAB''. Tog dana je padala sitna kiša,  I. nije vozio preko 40 km/h, a kada su izlazili iz vozila nijesu mogli da stanu na put jer je on bio izuzetno klizav, odnosno ulje je bilo na putu, a to su vidjeli i policajci i sudija koji su izašli na lice mjesta. Istakao je da je povrijedio ligamente na koljenu, ali da ne posjeduje medidinsku dokumentaciju. U vozilu koje se kretalo suprotnom kolovoznom trakom od njihovog su udarili prednjom lijevom stranom i to čeono. Dva zatvorenika koji su se nalazili u zatvorenom dijelu marice su bili povrijedjeni i prebačeni su u Bolnicu u Bijelo Polje, a iz Bijelog Polja u Klinički centar CG gdje su liječeni. Na glavnom pretresu od 25.10.2010. godine je pojasnio da se javio u Bolnicu u Bijelom Polju i tom prilikom mu je ljekar stavio longetu na lijevoj nozi, a on je tu longetu makao. Iskaz ovog svjedoka sud je u potpunosti prihvatio, kao jasan, logičan i uvjerljiv, dat u doslednom izlaganju, u potupnosti potvrdjen navodima iz odbrane okrivljenog i sadržinom ostalih izvedenih dokaza.</span>
</p>
<p class="p4"></p>
<p class="p4">
<span>	Iz iskaza oštećenog - svjedoka R.M.a datog u toku istražnog postupka proizilazi da je kritičnog dogadjaja,  u ranim jutarnjim časovima oko 08,00 časova bio u vozilu marke ''Reno'' kojim je upravljao ovlašćeno lice ZIKS-a čije ime ne zna. Tog dana je vodjen na sudjenje koje je bilo zakazano u Beranama i sa njim u vozilu je bio B.M.. Ne zna šta se tačno desilo, odnosno kako je do udesa došlo, jer se nalazio u zatvorenom dijelu vozila, odnosno marice i samo je osjetio udar, a  svijesti došao u Bolnici u Podgorici gdje je ležao dvadeset dva dana. Imao je potres mozga i druge povrede, a medicinska dokumentacija se nalazi u ZIKS- Spuž. Nije se mogao izjasniti kojom brzinom se kretalo vozilo u kojem se on nalazio kritičnom prilikom, ali zna da je tog dana padala kiša.  Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, a potvrdjen navodima iz odbrane okrivljenog, oštećenih G.D.a i B.M.a, te medicinskom dokumentacijom izdatom na ime oštećenog i nalazom i mišljenjem vještaka medicinske struke dr M.a S.a.  </span>
</p>
<p class="p4"></p>
<p class="p4">
<span>	Iz iskaza oštećenog  - svjedoka B.M.a proizilazi da je dana 22.04.2009. godine oko 08,00 časova bio u marici ZIKS-a Spuš, jer su ga tog jutra vozili na sudjenje koje je bilo zakazano u Osnovnom sudu u Beranama, a u zatvorenom dijelu marice sa njim je bio R.M.. Ne zna kako je došlo do udesa, jer je bio u zatvorenom dijelu vozila i samo je osjetio udar i nakon udesa je prebačen u bolnicu u Bijelo Polje, a iz bolnice je upućen u KBC u Podgoricu. U udesu mu je slomljena ključna kost, a imao je i druge povrede. Nije se mogao izjasniti kojom brzinom je voženo vozilo ZIKS-a u momentu udesa jer je taj dio vozila zatvoren i ne može se imati osjećaj brzine, a ne zna da li je tog dana bio mokar kolovoz, odnosno da li je padala kiša.  Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, a potvrdjen navodima iz odbrane okrivljenog, navodima iz iskaza oštećenih G.D.a i R.M.a, te medicinskom dokumentacijom izdatom na ime oštećenog i nalazom i mišljenjem vještaka medicinske struke dr M.a S.a.</span>
</p>
<p class="p4"></p>
<p class="p4">
<span>	Iz iskaza oštećenog  - svjedoka P.LJ.a proizilazi da je dana 22.04.2009. godine oko 11,00 časova sa suprugom krenuo magistralnim putem iz pravca Bijelog Polja u pravcu Kolašina sa svojim vozilom marke ''Saab''. On se nalazio na mjestu vozača, a njegova supruga na mjestu suvozača. Vozio je oprezno ne brže od 50 - 60 km/h obzirom da dobro poznaje taj put i da je padala kiša. Kolovoz nije bio klizav, ali je bio mokar i vidljivost je bila dobra. Nailazeći na dio puta na kom se nalazi oštra desna krivina gledano iz njegovog pravca ugledao je plavi kombi koji je dolazio iz pravca Mojkovca i koji je pokušavajući da koči izgubio kontrolu i prešao na njegovu stranu kolovoza. Napomenuo je da se kretao desnom stranom kolovoza, a pomenuti plavi kombi ugledao je na udaljenosti od 10 - 15 metara. Sve se odigralo za kratko vrijeme, pa je njegova supruga odreagovala, vidjevši da vozilo ide pravo na njih, te je uhvatila volan i pokušala da skrene vozilo na desnu stranu kako bi se izbjegao sudar. Kombi je udaro u lijevu stranu njegovog vozila, tačnije u lijevi točak i lijeva vrata, a ne sjeća se koji dio kombija je udario u njegovo vozilo. Nakon sudara bio je u nesvijesti oko 40 minuta, ali ni nekoliko sati nakon toga nije bio u potpuno svjestan šta se dešavalo. Dva momka su ga izvukla iz auta, prevezla su ga do bolnice u Bijelom Polju, odakle je ambulantnim kolima prevezen u Podgorici gdje je obavljen skener glave i ostali pregledi. U bolnici je ostao dva dana. Kritičnom prilikom zadobio je povrede glave i to lijevog uha, ušna školjka mu je bila isječena dužinom 5 - 6 cm, zbog čega mu je i sluh ošećen. Preko ''Lovćen osiguranja'' naplatio je štetu u iznosu od 5.200,00 €, a njegovo vozilo je 2004. godište.  Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, a potvrdjen navodima iz odbrane okrivljenog i iskaza svjedoka  G.D.a i P.G.e, te medicinskom dokumentacijom izdatom na ime njegovo ime i nalazom i mišljenjem vještaka medicinske struke dr M.a S.a.</span>
</p>
<p class="p4"></p>
<p class="p4">
<span>	Iz iskaza oštećene - svjedokinje P.G.proizilazi da se dana 22.04.2009. godine u prijepodnevnim časovima sa suprugom kretala magistralnim putem iz pravca Bijelog Polja u pravcu Mojkovca, vozilom marke ''Saab'', kojim je upravljao njen suprug, a ona se nalazila na mjestu suvozača. Vrijeme je bilo kišovito, tačnije padala je sitna kiša, a što se kolovoza tiče nije mogla da procijeni da li je bio klizav. Vidljivost je bila dobra. Vozilom su se kretali brzinom od oko 60 km/h i kretali su se desnom kolovoznom trakom gledano iz pravca Bijelo Polje - Mojkovac i u momentu kada su naišli na jednu uzbrdicu primijetila je na udaljenosti od oko 15 - 20 metara kombi plave boje kako iz suprotnog pravca sa svoje lijeve prelazi na njihovu desnu kolovoznu traku i ide pravo u njih. U tom momentu uhvatila je volan pokušavajući da skretanjem na desnu stranu izbjegne sudar. U sudaru su se aktivirali vazdušni jastuci. Vozilo plavi kombi udarilo je svojom prednjom lijevom stranom u prednju lijevu stranu njihovog vozila. Nakon pregleda u Hitnoj službi u Bijelom Polju i pošto im je pružena prva pomoć njenog supruga su kolima Hitne pomoći odvezli u Podgorici, a ona je ostala da primi infuziju. Napomenula je da njen suprug kritičnog dogadjaja nije konzumirao alkohol, obzirom da je srčani bolesnik, a da je vozač kombija zvao njenog supruga nekoliko dana poslije nezgode. Iskaz ove svjedokinje sud je u potpunosti prihvatio, kao jasan, logičan i uvjerljiv, ničim doveden u sumnju, a potvrdjen navodima iz odbrane okrivljenog i iskaza svjedoka  G.D.a i P.LJ.a, te medicinskom dokumentacijom izdatom na ime njegovo ime i nalazom i mišljenjem vještaka medicinske struke dr M.a S.a.</span>
</p>
<p class="p4"></p>
<p class="p4">
<span>	Iz iskaza ovlašćenog prestavnika ZIKS-a Spuž A.C.proizilazi da je dana 22.04.2009. godine njihov službenik DJ.I. iz ZIKS-a Spuž sprovodio zatvorenike na sudjenju koje je bilo zakazano u Osnovnom sudu u Beranama, a tog dana je došlo do saobraćajnog udesa na putu izmedju Mojkovca i Bijelog Polja. DJ.I. je upravljao vozilom ZIKS-a marke ''Renault Trafic'' registarskih oznaka PG AP 512 i na vozilu je nastala totalna šteta. Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, a potvrdjen navodima iz odbrane okrivljenog, navodima iz iskaza oštećenog G.D.a te nalazom i mišljenjem vještaka saobraćajne struke S.a  Zekovića.</span>
</p>
<p class="p4"></p>
<p class="p4">
<span>	Iz iskaza svjedoka B.M.e, proizilazi da se kritičnog dana kretao magistralnim putem iz pravca Bijelog Polja u pravcu Mojkovca upravljajući svojim putničkim motornim vozilom marke ''Volkswagen - Pasat'' registarskih oznaka BA AF 590, sa njim u vozilu bili su na mjestu suvozača njegov otac B.S. a na zadnjem sjedištu vpuoča boča ke njegova supruga  B.S.a i njihov maloljetni sin. Ispred njega kretalo se vozilo marke ''Saab'' registarskih oznaka BG i u jednoj krivini naletjelo je policijsko vozilo koje se kretalo iz pravca Mojkovca u pravcu Bijelog Polja. Policijsko vozilo je prešlo na suprotnu kolovoznu traku kojom se kretalo vozilo beogradskih regisarskih oznaka. Istakao je da je tog dana padala kiša i kolovoz je bio klizav. U ovoj saobraćajnoj nezgodi niko od putnika u njegovom vozilu nije zadobio povrede, a anjegovo auto je vrlo malo oštećeno. Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, potvrdjen navodima iz odbrane okrivljenog i ostalim izvedenim dokazima. </span>
</p>
<p class="p4"></p>
<p class="p4">
<span>	Iz iskaza svjedoka  B.S.proizilazi da se kritičnom prilikom nalazila u vozilu B.M.e i da su se kretali iz pravca Bijelog Polja u  pravcu Mojkovca. Ona je sa maloljetnim sinom bila na zadnjem sjedištu, nije vidjela kada se desila saobraćajna nezgoda, jer je u momentu saobraćajne nezgode je spavala. Kritičnog dana je padala velika kiša, ona i njen maloljetni sin nijesu zadobili povrede. Iskaz ove svjedokinje sud je u potpunosti prihvatio, kao jasan, logičan i uvjerljiv, ničim doveden u sumnju, potvrdjen navodima iz odbrane okrivljenog, te navodima iz iskaza svjedoka B.M.e i B.S.a.</span>
</p>
<p class="p4"></p>
<p class="p4">
<span>	Iz iskaza svjedoka B.S.a proizilazi da je kritičnog dogadjaja bio u vozilu svog sina B.M.e na mjestu suvozača, a na zadnjem sjedištu su bili njegova snaha Suzana i unuk od tri godine. Kretali su se iz pravca Bijelog Polja u pravcu Mojkovca, a ispred njih se kretalo vozilo beogradskih registarskih oznaka, i to dosta sporo, jer je padala velika kiša. U jednoj krivini iz pravca Mojkovca vidio je policisko vozilo koje je prešlo na suprotnu kolovoznu traku i udarilo u prednji lijevi dio vozila beogradskih registarskih oznaka, koje se od udara okrenulo i naslonilo na vozilo u kojem se on nalazio. On i njegov sin su izašli iz vozila, kolovoz je bio klizav, povrijedjeni su prevezeni u bolnicu, a on nije zadobio povrede. Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, potvrdjen navodima iz odbrane okrivljenog i ostalim izvedenim dokazima.</span>
</p>
<p class="p4">
<span> </span>
</p>
<p class="p4">
<span>	Iz zapisnika o tehničkom pregledu izdatog od strane DOO A.M.C.'' iz Mojkovca  broj 37/09 od 24.04.2009. godine utvrdjuje se da je vozilo marke Sab 95  reg. oznaka BG 946 - 051, vlasništvo P.LJ.a, kojim je kritičnog dogadjaja upravljalo vozač - oštećeni P.LJ.,  bilo u ispravnom stanju. </span>
</p>
<p class="p4"></p>
<p class="p4">
<span>	Iz zapisnika o tehničkom pregledu izdatog od strane DOO A.M.C.'' iz Mojkovca  broj 38/09 od 23.04.2009. godine utvrdjuje se da je vozilo ''Renault Trafik'' reg. oznaka PG AP 512 vlasništvo Zavoda za izvršenje krivičnih sankcija iz Spuža, kojim je kritičnog dogadjaja upravljao vozač - okrivljeni DJ.I. bilo u ispravnom stanju. </span>
</p>
<p class="p4"></p>
<p class="p4">
<span>	Iz  izvještaja KC CG Podgorica broj A 676 od 29.04.2009. godine utvrdjuje se da je vozač - okrivljeni DJ.I. kritičnog dogadjaja vozilom upravljao u trijeznom stanju.   </span>
</p>
<p class="p4"></p>
<p class="p4">
<span>	Iz izvještaja KC CG Podgorica broj A 675 od 29.04.2009. godine utvrdjuje se da je vozač - oštećeni P.LJ. kritičnog dogadjaja vozilom upravljao u trijeznom stanju.   </span>
</p>
<p class="p4"></p>
<p class="p4">
<span>	Iz nalaza i mišljenja vještaka saobraćajne struke dipl. ing. saobraćaja S.a C.a Kri. br. 214/09 od 23.12.2009. godine utvrdjuje daje do nezgode došlo tako što je vozač teretnog motornog vozila marke ''Renault Trafic'' koji se kretao od Mojkovca prema Ribarevinama, izgubio kontrolu nad vozilom, prednjim lijevim uglom vozila prešao na suprotnu kolovoznu traku i sudario se sa putničkim motornim vozilom marke ''SAAB 2,2 TID'' koje se kretalo iz suprotnog smjera. Nakon ovog sudara došlo je do nalijetanja putničkog motornog vozila marke ''VW Pasat'' na putničko motorno vozilo ''SAAB 2,2 TID''. Primarni kontakt ostvaren je izmedju prednjeg lijevog ugla teretnog motornog vozila ''Renault Trafic'' i prednjeg dijela lijeve bočne strane putničkog motornog vozila marke ''SAAB 2,2 TID'' u predjelu prednjeg lijevog blatobrana. Kontakt izmedju pmv ''Pasat'' i pmv ''SAAB'' u predjelu zadnjeg lijevog blatobrana. Do primarnog kontakta izmedju TMV ''Renault'' i pmv ''SAAB'' dolšo je na lijevoj kolovoznoj traci, posmatrano prema Bijelom Polju, na oko 1 m od sredine kolovoza. U trenutku primarnog kontakta uzdužna osa pmv ''SAAB'' je bila približno paralelna uzdužnoj osi kolovoza, dok je tmv ''Renault'' bilo ukošeno u lijevu stranu u odnosu na izdužnu osu kolovoza za ugao oko 30 stepeni. Brzina kretanja tmv marke ''Renault Trafic'' u trenutku nezgode, kao i neposredno prije toga iznosila je oko 47,3 km/h. Brzina kretanja pmv ''SAAB 2,2 TID'' u trenutku sudara kao i neposredno prije toga iznosila je oko 50 km/h. Brzina kretanja pmv ''VW Pasat'' u trenutku nalijetanja na pmv ''SAAB 2,2 TID'' iznosila je oko 10 km/h, a u trenutku preduzimanja reakcije kočenjem od strane vozača iznosila je oko 43,3 km/h. Po vještaku do predmetne saobraćajne nezgode došlo je zbog zamašćenog kolovoza, što je u uslovima mokrog kolovoza za vozača prestavljalo teško uočljivu i iznenadnu pojavu, kao i zbog propusta vozača tmv ''Renault Trafic'' koji se kretao brzinom od oko 47,3 km/h koja je bila veća od dozvoljene brzine kretanja, što je dovelo do proklizavanja vozila i prelaska na suprotnu kolovoznu traku i sudara sa vozilom iz suprotnog smjera. Po vještaku na strani vozača pmv ''SAAB 2,2 TID'' nema propusta vezanihh za nastanak predmetne nezgode, kao ni na strani vozača pmv ''VW Pasat''. Sud je u potpunosti prihvatio nalaz vještaka saobraćajne struke, kao realan i objektiva, dat po osnovu činjenica konstatovanih u uvidjajnoj dokumentaciji, na osnovu stručnog znanja i pravila nauke, a ovo tim prije što je isti u saglasnosti sa ostalim izvedenim dokazima, kao i sa odbranom okrivljenog i oštećenih. </span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke dr M.a S.a, datog u toku istražnog postupka na zapisnicima Kri. br. 214/09 od 23.06.2009. godine, od 29.01.2010. godine i od 15.07.2010. godine utvrdjuje se  da su oštećeni i to: G.D., P.LJ., P.G.a zadobili povrede bliže opisane u izreci presude i iste povrede kako pojedinačno tako i zbirno spadaju u lake tjelesne povrede, a da su oštećeni B.M.i R. M. zadobili povrede bliže opisane u izreci presude koje su po svojoj prirodi  teške tjelesne povrede. Sud je u potpunosti prihvatio nalaz vještaka medicinske  struke, kao realan i objektivan jer je isti dat po osnovu medicinske dokumentacije izdate na ime oštećenih,  kao realnog pokazatelja povreda koje su kritičnog dogadjaja zadobili  oštećeni G.D., P.LJ., P.G.a, B.M.i R. M., kao i na osnovu stručnog znanja i pravila struke i nauke. </span>
</p>
<p class="p4"></p>
<p class="p4">
<span>	Prihvatajući u potpunosti nalaz vještaka saobraćajne struke sud nije prihvatio navode iz odbrane okrivljenog da je on kritičnog dogadjaja vozilom ZIKS-a Spuž upravljao brzinom manjom od 40 km/h i iste je cijenio kao isključivo usmjerene na izbjegavanje sopstvene krivice, dok je ostale navode iz odbrane okrivljenog sud prihvatio, a isti su u potpunosti potvrdjeni izvedenim dokazima u toku postupka. </span>
</p>
<p class="p4"></p>
<p class="p4">
<span>	Nakon analize svih izvedenih dokaza cijeneći ih pojedinačno i u sve ukupnosti, sud je utvrdio činjenično stanje da je okrivljeni DJ.I. dana 22.04.2009. godine oko 10,30 časova ne pridržavajući se saobraćajnih propisa, upravljao teretnim motornim vozilom marke ''Renault Trafic'', registarskih oznaka PB AP 512, vlasništvo ZIKS-a Spuž, magistralnim putem iz pravca Mojkovca u pravcu Bijelog Polja, te je dolaskom u mjesto Lepenac, opština Mojkovac, ugrozio saobraćaj i time doveo u opasnost život ili tijelo ljudi, na način što se protivno odredbi čl. 32 ZOBS-a na putevima, kretao vozilom brzinom od oko 47,3 km/h, koja brzina je za oko 7,3 km/h veća od brzine 40 km/h, dozvoljene postavljenim saobraćajnim znakom na tom dijelu puta, usled čega je prilikom ulaska u oštru dugu desnu krivinu izgubio upravljivost nad vozilom i prešao sa desne na lijevu kolovoznu traku, na kojoj je prednjom lijevom stranom vozila udario u prednju bočnu lijevu stranu putničkog motornog vozila marke ''SAAB 2,2 TID'', registarskih oznaka BG 946 - 051, kojim je krećući se iz suprotnog pravca svojom desnom kolovoznom trakom upravljao oštećeni P.LJ., nakon čega je putničko motorno vozilo marke ''VW Pasat'' registarskih oznaka BA AF 590 kojim je krećući se iza putničkog vozila ''SAAB 2,2 TID'' upravljao B.M.a prednjom desnom stranom vozila udario u bočnu lijevu stranu putničkog vozila ''SAAB 2,2 TID'' registarskih oznaka BG 946 - 051, kojom prilikom su saputnici u teretnom vozilu ''Renault Trafic'' oštećeni R.M. i B.M. zadobili teške tjelesne povrede i to: oštećeni R.M. povredu u vidu preloma jagodične kosti, nagnječenje grudnog koša sa povredom plućne maramice, potresa mozga, krvnog podliva u predjelu gornjeg kapka desnog oka, nagnječno razderne rade na glavi i nagnječenje mekih tkiva na više mjesta po tijelu, oštećeni B.M. povrede u vidu preloma lijeve ključne kosti, istegnuća vrata, potresa mozga, nagnječno razderne rane na glavi i nagnječenje mekih tkiva na više mjesta po tijelu, a oštećeni P.LJ., njegov saputnik oštećena P.G.a i saputnik u teretnom vozilu ''Renault Trafic'' oštećeni G.D.zadobili su lake tjelesne povrede i to: oštećeni P.LJ. povredu u vidu nagnječine u predjelu čela sa desne strane, nagnječno razderne rane u predjelu lijeve ušne školjke, nagnječno razderne rane u predjelu slepoočnice i krvni podliv u predjelu čela veličine dlana, oštećena P.G.a povredu u vidu nagnječenja mekih tkiva na glavi, oštećeni G.D.povrede u vidu nagnječenja mekih tkiva u predjelu desnog koljena i lijeve potkoljenice, a na vozilima prouzrokovana je imovinska šteta. </span>
</p>
<p class="p4"></p>
<p class="p5">
<span>	</span><span class="s1">Postupajući na opisani način okrivljeni je ostvario obilježja krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, pri čemu je bio svjestan da postupajući suprotno  saobraćajnim propisima, može dovesti u opasnost živote, tijela i imovinu drugih lica, ali je olako držao da ta posledica neće nastupiti, pa je osnovno krivično djelo izvršio s nehatom, a sa nehatom je postupao i u odnosu posledice nastale saobraćajne nezgode – nastale teške  tjelesne povrede kod oštećenih R.M.a i B. M.a, te lake tjelesne povrede kod oštećenih G.D.a, P.G.i P.LJ.a i imovinsku štetu na vozilima.</span>
</p>
<p class="p4"></p>
<p class="p4">
<span>	Prilikom odlučivanja o vrsti krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je od olakšavajućih okolnosti na strani okrivljenog sud cijenio da se isti u toku pretresa korektno držao, i da je izrazio iskreno kajanje i žaljenje zbog saobraćajne nezgode, da mu se oštećeni G.D.i oštećeni ZIKS Spuž nijesu pridružili krivičnom gonjenju,  a od otežavajućih okolnosti sud je cijenio njegovu raniju osudjivanost, s tim što je imao u vidu da se radi o nesrodnom krivičnom djelu i da je od zadnje osude prošao duži vremenski period od preko šesnaest godina, pa cijeneći sve otežavajuće i olakšavajuće okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od pet mjeseci i istovremeno ocijenio da bi se pristupanjem izvršenju iste, suviše represivno djelovalo na okrivljenu nego da će i samo upozorenje uz prijetnju kaznom u odgovarajućem roku provjeravanja od dvije godine dovoljno uticati na istog da u buduće  ne vrši ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra.</span>
</p>
<p class="p4"></p>
<p class="p4">
<span>	Shodno čl. 199 st. 2 Zakonika o krivičnom postupku, odlučeno je da okrivljeni plati sudu na ime paušala iznos od 30,00 €, imajući u vidu složenost i trajanje krivičnog postupka, te imovinske prilike okrivljenog, a shodno čl. 202 Zakonika o krivičnom postupku odlučeno je da okrivljeni plati sudu na ime troškova krivičnog postupka  ukupan iznos od 236,50 €, a isti troškovi se odnose na vještačenje vještaka  - medicinske struke dr M.a S.a u iznosu od 99,00 € i saobraćajne struke Č.M.u iznosu od 55,00 €, kao i vještaka saobraćajne struke Z.S.a u iznosu od 82,50 €. </span>
</p>
<p class="p4"></p>
<p class="p4">
<span>	Oštećeni P.LJ., P.G.a, R.M. i B.M.su shodno čl. 212 Zakonika o krivičnom postupku  upućeni na parnični postupak radi ostvarivanja imovinsko pravnog zahtjeva. </span>
</p>
<p class="p4"></p>
<p class="p4">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p3"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana  15.11.2010. godine</span>
</p>
<p class="p3"></p>
<p class="p4">
<span>Zapisničar							Predsjednik vijeća - sudija</span>
</p>
<p class="p4">
<span>Sonja Marković					       	 Dragan Mrdak</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>								</span>
</p>
<p class="p4"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:14pt;}
.p2{margin-left:-0.15763889in;margin-right:-0.15763889in;text-align:center;hyphenate:auto;font-family:Arial Narrow;font-size:14pt;}
.p3{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:14pt;}
.p4{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>										K.br.576/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1">
<span>OSNOVNI SUD U PODGORICI, kao prvostepeni krivični , po sudiji Đ. G., uz učešće namještenika suda M. A., kao zapisničara, u krivičnom predmetu protiv optuženog K. D. iz Podgorice, zbog krivičnog djela teška krađa iz čl.240 st.1 tačka 1 u vezi čl.23 Krivičnog zakonika,odlučujući po optužnici Osnovnog državnog tužioca Kt.br.652/12 od 11.05.2012.godine (izmjenjenoj na glavnom pretresu) kojeg je zastupao zamjenik ODT-a M. I., nakon glavnog, javnog pretresa održanog dana 15.04.2013.godine, u prisustvu stranaka, izrekao je i javno objavio istog dana</span>
</p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1">
<span>Optuženi: K. D., od oca J. i majke D., rođene D., rođen 22.09.1993.godine u P., sa prebivalištem u mjestu rođenja, ul.V P. bb, državljanin C. G.,vanredni učenik III razreda srednje građevinske škole, neoženjen, bez djece, srednjeg imovnog stanja,neosiđivan</span>
</p>
<p class="p1"></p>
<p class="p3">
<span>Kriv je</span>
</p>
<p class="p1">
<span>Zato što je:</span>
</p>
<p class="p1"></p>
<p class="p1">
<span>U noći između 04. i 05.03.2012.godine u ul. J. B. T. bb u P.i, po pretgodnom dogovoru i zajedno sa mldb. P. K. svjestan svog djela čije je izvršenje htio znajući da je njegovo djelo zabranjeno, obijanjem tuđu pokretnu stvar oduzeli drugom u namjeri da njenim prisvajanjem sebi pribave protivpravnu imovinsku korist na način što je okrivljeni K. D. metalnom polugom i fizičkom silom odvalio ulazna vrata frizerskog salona „T.“, vlasništvo oštećenog F. S. a potom je zajedno sa mldb. P. K. ušao u salon odakle su oduzeli i prisvojili jedan lap top marke „A.“, tri zvučnika za kompjuter marke „S.“, jednu kameru za kompjuter, jedan losion marke „C.“, gel za kosu, dva para frizerskih makaza, sveukupne vrijednosti od 456,50 €,</span>
</p>
<p class="p1"></p>
<p class="p1">
<span>-čime je kao saizvršilac izvršio krivično djelo teška krađa iz čl. 240st.1 tačka 1 u vezi čl. 23 Krivičnog zakonika</span>
</p>
<p class="p1"></p>
<p class="p1">
<span>Pa sud optuženom primjenom citiranih zakonskih propisa te čl. 3,4,5,13,15,32,42,51,52,53,54 Krivičnog zakonika te čl. 226,229,239 i 374 Zakonika o krivičnom postupku, izriče</span>
</p>
<p class="p1"></p>
<p class="p3">
<span>USLOVNU OSUDU</span>
</p>
<p class="p1"></p>
<p class="p1">
<span>Kojom mu prethodno utvrđuje kaznu zatvora u trajanju od 1(jedne) godine i istovremeno određuje da se utvrđena kazna neće izvršiti ukoliko optuženi u roku od 2(dvije) godine po pravosnažnosti presude ne izvrši novo krivično djelo.</span>
</p>
<p class="p1"></p>
<p class="p1">
<span>Ukoliko dođe do opziva uslovne osude sud će optuženom u izrečenu kaznu zatvora uračunati vrijeme provedeno na zadržavanju u Osnovnom državnom tužilaštvu od 19.04.2012.godine do 20.04.2012.godine.</span>
</p>
<p class="p1"></p>
<p class="p1">
<span>Usvaja se imovinsko pravni zahtjev oštećenog F.S. pa se obavezuje optuženi da oštećenom na ime naknade štete uplati novčani iznos od 456,50 € u roku od dva mjeseca po pravosnažnosti presude.</span>
</p>
<p class="p1"></p>
<p class="p1">
<span>Obavezuje se optuženi da ovom sudu na ime troškova krivičnog postupka uplati novčani iznos od 460,50 € kao i 30,00 € na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p1">
<span>Optužnicom Osnovnog državnog tužilaštva Kt.br.652/12 od 11.05.2012.godine optuženom K. D. je stavljeno na teret izvršenje krivičnog djela teška krađa u saizvršilačkom odnosu iz čl. 240 st.1 tačka 1 u vezi čl.23 Krivičnog zakonika.Prije davanja završne riječi zastupnik optužbe je izmjenio činjenični opis dispozitiva optužnice na način kao u izreci presude. Zastupnik optužbe je u konačnom izjavio da u cjelosti ostaje pri ovako  preciziranoj optužnici iz razloga jer je provedenim dokazima na glavnom pretresu nesumnjivo utvrđeno da je optuženi K. D. izvršio krivično djelo stavljeno mu na teret, te da je djelo izvršio upravo sa mldb. P. K..I pored činjenice da optuženi negira izvršenje krivičnog djela, odnosno negira učešće u ovom krivičnom djelu nesumnjivo je utvrđeno da je isti izvršio to djelo jer to proizilazi upravo iz iskaza mldb. P. K. koji je na jasan i detaljan način opisao izvršenje ovog djela uz učešće kako svoje tako i optuženog K. D. u njemu. Imajući u vidu navedeno predlaže da sud optuženog K.D. oglasi krivim zbog krivičnog djela stavljenog mu na teret i izrekne krivičnu sankciju u granicama predviđenim zakonom.</span>
</p>
<p class="p1"></p>
<p class="p1">
<span>Iznoseći svoju odbranu na glavnom pretresu optuženi je izjavio da nije tačno da je u toku noći između 04. i 05.03.2012.godine zajedno sa mldb. P. K. izvršio provalnu krađu u frizerskom salonu „T.“ i sa tim događajem nema nikakve veze.Od ranije poznaje mldb. P. K. i sa istim se nije nikada družio.Ne priznaje izvršenje krivičnog djela i ne priznaje svoju krivicu.</span>
</p>
<p class="p1"></p>
<p class="p1">
<span>U prethodnom postupku optuženi se branio ćutanjem.</span>
</p>
<p class="p1"></p>
<p class="p1">
<span>Optuženi je u završnoj riječi izjavio da ostaje pri navodima svoje odbrane iznijete na glavnom pretresu.</span>
</p>
<p class="p1"></p>
<p class="p1">
<span>Sud je, u cilju utvrđivanja potpunog i pravilnog činjeničnog stanja , u dokaznom postupku proveo sljedeće dokaze: saslušao svjedoka oštećenog F. S., pročitao zapisnik o uviđaju UP PJ P. Ku.br.319/2012 od 19.04.2012.godine, pročitao nalaz i mišljenje sudskog vještaka komercijalne struke Đ. D. od 24.04.2012.godine, pročitao izvod iz KE za optuženog izdat od UP PJ P. broj 29-245/12-14243/2-2383 od 07.06.2012.godine i saslušao svjedoka mldb. P. K. u prisustvu zakonskog zasupnika oca P. M..</span>
</p>
<p class="p1"></p>
<p class="p1">
<span>Ocjenom navoda optužbe i odbrane, provedenim dokazima na glavnom pretresu, kako pojedinačno, tako i u međusobnoj povezanosti, sud je utvrdio da je optuženi izvršio krivično djelo stavljeno mu na teret , na način, mjesto i vrijeme kao u izreci presude, pa je sud optuženog oglasio krivim i izrekao krivičnu sankciju kao u izreci presude iz sljedećih razloga:</span>
</p>
<p class="p1"></p>
<p class="p1">
<span>Saslušan na glavnom pretresu svjedok oštećeni F. S. je izjavio da ostaje u svemu kao na zapisniku u prethodnom postupku pred ODT-om Kti.br.34/12 od 20.04.2012.godine kada je u bitnom naveo da ga je negdje početkom marta, datuma se ne može sjetiti, u jutarnjim časovima pozvao telefonom jedan komšija i obavjestio ga da mu je frizerski salon, čiji je on vlasnik i koji nosi naziv „T.“, obijen odnosno da su ulazna vrata salona otvorena.Znao je odmah o čemu se radi jer su unazad nekoliko noći pokušavali da provale u njegov salon.Kad je došao vidio je da su ulazna vrata, koja su inače od eloksirane bravarije, oštećena u visini brave i širom otvorena i kada je ušao unutra vidio je da nedostaju jedan kompjuter marke „A.“, tri zvučnika od DVD-a i to jedan vufer i dva manja zvučnika.Jedan od ova dva zvučnika je stajao na stolu a drugi dio je bio priključen u gornjem ćošku plafona i on je bio iščupan.Treći zvučnik koji je bio u drugom ćošku na plafonu takođe su provalnici pokušali da otkinu ali u tome nisu uspjeli pa su ga ostavili. Pored ovih stvari provalnici su odnijeli i jednu malu kameru za kompjuter, dvoje makaza za šišanje, i jedan losion za poslije brijanja marke „Š.“, kao i gel za kosu.Ne sjeća se da li je preturano po fiokama ali zan da u samom salonu novca nije bilo jer uveče kada završe sa poslom sav novac nosi sa sobom.Pridružuje se krivičnom gonjenju i postavlja imovinsko pravni zahtjev u vrijednosti stvari koje su mu oduzete.</span>
</p>
<p class="p1"></p>
<p class="p1">
<span>Optuženi je prigovorio iskazu svjedoka oštećenog F. S. u dijelu u kojem se razilazi sa navodima njegove odbrane.</span>
</p>
<p class="p1"></p>
<p class="p1">
<span>Iz citiranog zapisnika o uviđaju UP PJ P. Ku.br.319/2012 od 19.04.2012.godine proizilazi da je isti izvršen povodom obavještenja da je izvršena provalna krađa u frizerski salon „T.“ vl. F. S. koji je lociran u ul. J. B. T. bb , u Podgorici.Uviđaju je prisustvovao oštećeni F. S. kao i ekipa za uviđaje u sastavu P. Đurašković i D. B..Frizerski salon „T.“ vl. F. S. lociran je u prizemlju stambene zgradea „N.“ u ul. J.B. T. bb. Ulazna vrata su bila odvaljena, na istima su bili vidljivi tragovi odvaljivanja, a jezičak cilindričnog uloška brave je zatečen u položaju „zaključan“.Unutar salona je izvršeno djelimično preturanje stvari.U toku noći između 04. i 05. 2012.godine NN počinilac ili više njih su podesnim sredstvom odvalili ulazna vrata salona, a potom su ušli u unutrašnjost i po izjavi oštećenog iz istog su prisvojili kompjuter lap top marke „A.“ , sive boje, jedan veći i dva manja zvučnika marki „S.“, zatim dva para makaza i jedan losion marke „Š.“.Uviđaj je završen dana 05.03.2012.godine u 11,00h.</span>
</p>
<p class="p1"></p>
<p class="p1">
<span>Optuženi je prigovorio  zapisniku o uviđaju u dijelu u kojem se razilazi sa navodima njegove odbrane.</span>
</p>
<p class="p1"></p>
<p class="p1">
<span>Iz nalaza  i mišljenja sudskog vještaka komercijalne struke Đ. D. od 24.04.2012.godine proizilazi da je:  vrijednost oduzetog lap topa marke „A.“, koji je bio u upotrebi 3 godine, a čija je kupoprodajna cijena bila 450,00 €, procjenjena na iznos od 180,00€,  vrijednost kompleta dva manja zvučnika sa vuferom od DVD-a marke „S.“, koji je bio u upotrebi do 2 godine, a čija je kupoprodajna cijena bila 35,00 €, procjenjena na iznos od 28,00 €, vrijednost male kamere od lap topa koja je bila u upotrebi jednu godinu, a čija je kupoprodajna cijena bila 15,00€, procjenjena na iznos od 12,00 €, vrijednost makaza za šišanje, srednjih, 2 komada , koje su bile u upotrebi do jedne godine, a čija je kupoprodajna cijena bila ukupno 200,00 €, procjenjena na iznos od 194,00 €, vrijednost losiona za poslije brijanja marke „Š.“, koji je bio u kraćoj upotrebi,a čija je kupoprodajna cijena bila 50,00 €, procjenjena na iznos od 35,00 € i vrijednost gela za kosu , koji je bio u upotrebi a čija je kupoprodajna cijena bila 15,00 €, procjenjena na iznos od 7,50 €. Ukupno procijenjena vrijednost protivpravno oduzetih i prisvojenih pokretnih stvari na dan izvršenja krivičnog djela.iznosi 456,50 €.</span>
</p>
<p class="p1"></p>
<p class="p1">
<span>Optuženi je prigovorio nalazu i mišljenju vještaka komercijalne struke Đ. D. u dijelu u kojem se razilazi sa navodima njegove odbrane.</span>
</p>
<p class="p1"></p>
<p class="p1">
<span class="s1">Iz citiranog izvoda iz KE za optuženog izdat od UP PJ Podgorica br. 29-245/12-14243/2-2383 od 07.06.2012.godine proizilazi da optuženi nije evidentiran u kaznenoj evidenciji te područne jedinice.</span>
</p>
<p class="p1"></p>
<p class="p1">
<span class="s1">Saslušan na glavnom pretresu svjedok mldb. P. K. je izjavio da ostaje u svemu kao na zapisniku u prethodnom postupku pred ODT-om Kt.br.652/12 od 20.04.2012.godine i u bitnom naveo da od ranije poznaje K. D. iz parka gdje su zajedno trenirali.Tačno je da se kritičnog dana našao sa optuženim K. D. sa kojim se dogovorio da u noći između 04. i 05.03.2012.godine obiju frizerski salon „T.“ i da iz njega otuđe stvari.Dakle te noći su krenuli u pravcu S. A..Ostalih detalja se na glavnom pretresu ne sjeća, ali je sve naveo u iskazu u prethodnom postupku pred ODT-om, pri kojem ostaje.</span>
</p>
<p class="p1"></p>
<p class="p1">
<span class="s1">Saslušan u prethodnom postupku pred ODT-om svjedok mldb. P. K. je u bitnom naveo da mu je K. D. poznat jer su komšije, žive u istoj ulici i druže se. Negdje početkom marta 2012. godine u večernjim satima sreo se sa K. D. koji mu je tada rekao da bi mogli da podju da opljačkaju frizerski salon "T." na šta je on pristao pa su krenuli zajedno prema S. A.. Našli su se na C. B. u blizini željezničkog nadvožnjaka i krenuli u pravcu salona. Prolazeći pored benzinske pumpe L., D. je na zemlji našao nešto što je njemu u tom trenutku ličilo na ključ od točkova a radilo se o metalnoj poluzi koja je na jednom kraju bila zašiljena a na drugom kraju savijena i imala je ležište za matice. Taj dio gdje se nalazi frizerski salon je te večeri bio osvijetljen pa je D. K. prišao ulaznim vratima i sa tom polugom odnosno ključem za točkove i fizičkom snagom odvalio ulazna vrata frizerskog salona. To je uradio tako što je praktično polomio bravu na vratima tako da su se ona otvorila. Za to vrijeme on je stajao pored vrata tog frizerskog salona i kada je odvalio ulazna vrata D. je ušao u frizerski salon a za njim je ušao i on. Iz unutrašnjosti lokala D. i on su uzeli jedan kompjuter, lap top, tri zvučnika za kompjuter, jednu kameru za kompjuter a vidio je da je D. uzeo i neki parfem koji se tu nalazio. Takodje je vidio da D. otvara fioke od stolova u tom lokalu a već u trenutku kada mu je predao ta tri zvučnika on je krenuo prema izlazu a D. je već nekih par minuta ostao u unutrašnjosti. Po izlasku iz lokala njih dvojica su zajedno sa ovim stvarima u rukama krenuli u pravcu C. B., i otprilike u blizini željezničkog nadvožnjaka oni su te stvari koje su uzeli iz salona sakrili u jednom žbunu po desnoj strani ulice. Nakon toga su njih dvojica otišli u jednu igraonicu koja se zove "P.", a D. je tu potrošio sav novac koji je imao. Kada je potrošio novac vratili su se po stvari koje su sakrili i D. je jednoj osobi ispred igraonice te stvari ponudio za prodaju za iznos od 40,00 eura. Ta osoba je uzela te stvari koje su oni odnijeli iz salona i D. je predala 40,00 eura. Od tih 40,00 koje je dobio, D. je njemu dao 20,00 a 20,00 eura je zadržao. </span>
</p>
<p class="p1"></p>
<p class="p1">
<span class="s1">Optuženi je prigovorio iskazu svjedoka mldb.P. K. navodeći da je neistinit.</span>
</p>
<p class="p1"></p>
<p class="p1">
<span class="s1">Optuženi je na glavnom pretresu negirao izvršenje krivičnog djela u bitnom navodeći </span><span>da nije tačno da je u toku noći između 04. i 05.03.2012.godine zajedno sa mldb. P. K. izvršio provalnu krađu u frizerskom salonu „T.“ i sa tim događajem nema nikakve veze.Od ranije poznaje mldb. P. K. i sa istim se nije nikada družio.</span><span class="s1"> Ovakvu odbranu optuženog i navode da nije kriv za krivično djelo koje mu se optužnicom stavlja na teret sud nije prihvatio, i istu je cijenio kao neistinitu i sračunatu na izbjegavanje krivice, a ista je obesnažena iskazima svjedoka mldb. P. K. i svjedoka oštećenog F. S.. Iz iskaza svjedoka mldb.P. K. sud utvrđuje da isti od ranije poznaje K. D. iz parka gdje su zajedno trenirali te da je tačno je da se kritičnog dana našao sa optuženim K. D. sa kojim se dogovorio da u noći između 04. i 05.03.2012.godine obiju frizerski salon „T.“ i da iz njega otuđe stvari. Nadalje svjedok mldb. P. K. navodi da se negdje početkom marta 2012. godine u večernjim satima sreo sa K. D. koji mu je tada rekao da bi mogli da podju da opljačkaju frizerski salon "T." na šta je on pristao pa su krenuli zajedno prema S. A.. Našli su se na C. B. u blizini željezničkog nadvožnjaka i krenuli u pravcu salona. Prolazeći pored benzinske pumpe L., D. je na zemlji našao nešto što je njemu u tom trenutku ličilo na ključ od točkova a radilo se o metalnoj poluzi koja je na jednom kraju bila zašiljena a na drugom kraju savijena i imala je ležište za matice. Taj dio gdje se nalazi frizerski salon je te večeri bio osvijetljen pa je D. K. prišao ulaznim vratima i sa tom polugom odnosno ključem za točkove i fizičkom snagom odvalio ulazna vrata frizerskog salona. To je uradio tako što je praktično polomio bravu na vratima tako da su se ona otvorila. Za to vrijeme on je stajao pored vrata tog frizerskog salona i kada je odvalio ulazna vrata D. je ušao u frizerski salon a za njim je ušao i on. IZ unutrašnjosti lokala D. i on su uzeli jedan kompjuter, lap top, tri zvučnika za kompjuter, jednu kameru za kompjuter a vidio je da je D. uzeo i neki parfem koji se tu nalazio. Takodje je vidio da D. otvara fioke od stolova u tom lokalu a već u trenutku kada mu je predao ta tri zvučnika on je krenuo prema izlazu a D. je već nekih par minuta ostao u unutrašnjosti. Po izlasku iz lokala njih dvojica su zajedno sa ovim stvarima u rukama krenuli u pravcu C. B., i otprilike u blizini željezničkog nadvožnjaka oni su te stvari koje su uzeli iz salona sakrili u jednom žbunu po desnoj strani ulice. Iz iskaza svjedoka oštećenog F. S. sud utvrđuje da </span><span> mu je frizerski salon, čiji je on vlasnik i koji nosi naziv „T.“, obijen odnosno da su ulazna vrata salona otvorena. Kad je došao vidio je da su ulazna vrata, koja su inače od eloksirane bravarije, oštećena u visini brave i širom otvorena i kada je ušao unutra vidio je da nedostaju jedan kompjuter marke „A.“, tri zvučnika od DVD-a i to jedan vufer i dva manja zvučnika. Pored ovih stvari provalnici su odnijeli i jednu malu kameru za kompjuter, dvoje makaza za šišanje, i jedan losion za poslije brijanja marke „Š.“, kao i gel za kosu. Iskaze svjedoka mldb. P. K. i svjedoka oštećenog F. S. sud smatra kao jasne , istinite i objektivne i u skladu su sa citiranim zapisnikom o uviđaju izdat od  UP PJ Podgorica , u čiju vjerodstojnost sud nije imao razloga da sumnja, a pogotovo pri činjenici da je mldb. P. K. drug sa ovdje optuženim K. D., i da nije imao razloga da neosnovano tereti optuženog.</span>
</p>
<p class="p1"></p>
<p class="p1">
<span>Ukupno procijenjena vrijednost protivpravno oduzetih i prisvojenih pokretnih stvari na dan izvršenja krivičnog djela.iznosi 456,50 € a koju činjenicu sud utvrđuje iz nalaza i mišljenja sudskog vještaka komercijalne struke Đ. D. od 24.04.2012.godine. Vrijednost oduzetog lap topa marke „A.“, koji je bio u upotrebi 3 godine je procjenjena na iznos od 180,00€, vrijednost kompleta dva manja zvučnika sa vuferom od DVD-a marke „S.“, koji je bio u upotrebi do 2 godine, je  procjenjena na iznos od 28,00 €, vrijednost male kamere od lap topa koja je bila u upotrebi jednu godinu je procjenjena na iznos od 12,00 €, vrijednost makaza za šišanje, srednjih, 2 komada, koje su bile u upotrebi do jedne godine je procjenjena na iznos od 194,00 €, vrijednost losiona za poslije brijanja marke „Š.“, koji je bio u kraćoj upotrebi je procjenjena na iznos od 35,00 € i vrijednost gela za kosu , koji je bio u upotrebi je  procjenjena na iznos od 7,50 €. Ovaj nalaz i mišljenje sud smatra kao jasan i objektivan, dat u skladu sa pravilima struke i kao takvom mu poklonio punu vjeru.</span>
</p>
<p class="p1"></p>
<p class="p1">
<span>Pravno kvalifikujući utvrđeno činjenično stanje sud je našao da je optuženi kao saizvršilac izvršio krivično djelo teške krađe iz čl.240 st.1 tačka 1 u vezi čl.23 Krivičnog zakonika.</span>
</p>
<p class="p1"></p>
<p class="p1">
<span>Optuženi je učestvovao u radnji izvršenja krivičnog djela zajedno sa mldb. P. K., ovdje svjedokom, bio je svjestan krivičnog djela, čije je izvršenje htio kao zajedničko i vlastito, pa je postupao kao saizvršilac u smislu odredbe čl.23 st.2 Krivičnog zakonika.</span>
</p>
<p class="p1"></p>
<p class="p1">
<span>Cijeneći subjektivni odnos optuženog prema izvršenom krivičnom djelu, sud je utvrdio da je okrivljeni bio svjestan krivičnog djela, da je htio njegovo izvršenje, pa je postupao sa oblikom vinosti koji se definiše kao direktan umišljaj, shodno čl. 15 KZ-a, a što je sud utvrdio iz provedenih dokaza u postupku kojima je poklonio vjeru.</span>
</p>
<p class="p1"></p>
<p class="p1">
<span>Odlučujući o krivičnoj sankciji za optuženog K. D., sud je najprije u smislu čl.42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), pa je u odsustvu otežavajućih, kao olakšavajuću okolnost na strani okrivljenog cijenio mladost optuženog, s obzirom da je u vrijeme izvršenja predmetnog krivičnog djela imao 18 godina, kao i to da je neosuđivan koju činjenicu je utvrdio iz citiranog izvoda iz KE, te je sud imajući u vidu navedene okolnosti, optuženom izrekao uslovnu osudu i istom prethodno utvrdio kaznu zatvora u trajanju od 1 (jedne) godine i istovremeno odredio da se utvrđena kazna neće izvršiti ukoliko okrivljeni u roku od 2(dvije) godine po pravosnažnosti presude ne izvrši novo krivično djelo. Sud je uvjerenja da radi krivično pravne zaštite nije nužno da ooptuženi utvrđenu kaznu zatvora i efektivno izvršava, već da se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela , na koji način se ima ostvariti svrha uslovne osude iz čl. 52 st.2 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p1"></p>
<p class="p1">
<span>Ukoliko dođe do opoziva uslovne osude, optuženom K. D. u prethodno utvrđenu kaznu zatvora osnovom odredbe čl.51 st.1 Krivičnog zakonika ima se uračunati vrijeme provedeno na zadržavanju u ODT-u kao u izreci presude.</span>
</p>
<p class="p1"></p>
<p class="p1">
<span>Sud je odluku o imovinsko pravnom zahtjevu temeljio na odredbi čl. 239 st.2 ZKP-a , pa je usvojio imovinsko pravni zahtjev oštećenog F.S., i obavezao optuženog da ovom oštećenom na ime naknade štete uplati novčani iznos od 456,50€, u roku od 2 mjeseca po pravosnažnosti presude, po nalazu vještaka komercijalne struke.</span>
</p>
<p class="p1"></p>
<p class="p1">
<span>Sud je odluku o troškovima temeljio na odredbi čl. 229 st.1 Zakonika o krivičnom postupku, pa je obavezao optuženog da ovom sudu na ime troškova postupka uplati novčani iznos od 460,50 € u roku od 15 dana po pravosnažnosti presude pod prijetnjom prinudnog izvršenja. Visinu paušala u iznosu od 30,00 € sud je odmjerio shodno dužini trajanja i složenosti postupka. Troškovi postupka se odnose na ime nagrade vještaku komercijalne struke D. D. u iznosu od 60,50 eura, na ime nagrade braniocu po službenoj dužnosti u prethodnom postupku adv. B. V. u iznosu od 400,00 eura.</span>
</p>
<p class="p1"></p>
<p class="p1">
<span>Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 15.04.2013.godine</span>
</p>
<p class="p1"></p>
<p class="p1">
<span>											SUDIJA</span>
</p>
<p class="p1">
<span>										Đ. G. s.r.</span>
</p>
<p class="p1"></p>
<p class="p1">
<span>PRAVNA POUKA:</span>
</p>
<p class="p1">
<span>Protiv ove presude može se izjaviti žalba u roku</span>
</p>
<p class="p1">
<span>od 15 dana od dana prijema pismenog otpravka,</span>
</p>
<p class="p1">
<span>Višem sudu u Podgorici a preko ovog suda.</span>
</p>
<p class="p1"></p>
<p class="p1">
<span>Z.T.O. M. A.</span>
</p>
<p class="p1"></p>
<p class="p1">
<span>DN-a: Po primjerak presude dostaviti:</span>
</p>
<p class="p1">
<span>- ODT Podgorica</span>
</p>
<p class="p1">
<span>- Optuženom K. D.</span>
</p>
<p class="p1">
<span>- Oštećenom F. S. nakon pravosnažnosti presude</span>
</p>
<p class="p1"></p>
<p class="p1">
<span>Postupljeno dana __________________</span>
</p>
<p class="p1">
<span>Namještenik suda _________________​​_</span>
</p>
<p class="p1"></p>
<p class="p4"></p>


</body>
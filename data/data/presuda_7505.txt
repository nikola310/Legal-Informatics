<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Calibri;font-size:12pt;}
.p5{text-align:justify;hyphenate:auto;font-family:Calibri;font-size:14pt;}
.p6{text-align:justify;hyphenate:auto;font-family:Calibri;font-size:11pt;}
.p7{text-align:justify;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.37/12.</span>
</p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.202/11. od 11.11.2011.godine, protiv okrivljenog D. A.iz Rožaja, zbog krivičnog djela šumska kradja iz čl. 324.st.2. u vezi st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, oštećenih D. R. i R., advokata K.N. iz Rožaja, branioca okrivljenog, i  okrivljenog, dana 04.6.2012. godine, donio je i javno objavio</span>
</p>
<p class="p2"></p>
<p class="p2">
<span>				P R E S U D U</span>
</p>
<p class="p2"></p>
<p class="p2">
<span>	Okrivljeni D. A., JMBG . od oca I. i majke E., rodj. M.rodjen ..godine u s. Balotiće, opština Rožaje, gdje i živi, drž. CG, razumije Crnogorski jezi, koji mu je i maternji, pismen, završio SSS, nezapošljen, oženjen, otac petoro maloljetne djece, srednjeg imovnog stanja, neosudjivan.</span>
</p>
<p class="p3">
<span>Na osnovu čl. 373.tač.2. Zakonika o Krivičnom Postupku</span>
</p>
<p class="p2"></p>
<p class="p2">
<span>			OSLOBADJA SE OD OPTUŽBE</span>
</p>
<p class="p2"></p>
<p class="p2">
<span>	Da je:</span>
</p>
<p class="p2">
<span>	neutvrdjenog dana u drugoj polovini 2011.godine u mjestu zv. "Stari stan" opština Rožaje radi kradje u privatnoj šumi vlasništvo D. R. i R.oborio 79 jelovih i smrčevih stabala u kubnoj masi od 79,05 m3, pričinivši time štetu D. R. i R.</span>
</p>
<p class="p2">
<span>	-čime bi izvršio krivično djelo šumska kradja iz čl. 324.st.2. u vezi st.1.  Krivičnog Zakonika.</span>
</p>
<p class="p2">
<span>	Jer nije dokazano da je okrivljen učinio djelo za koje je optužen.</span>
</p>
<p class="p2">
<span>	Troškovi krivičnog postupka u iznosu od 736,50 eura padaju na teret budžetskih sredstava, od kojih se 487,50 eura imaju isplatiti okrivljenom.</span>
</p>
<p class="p2">
<span>	Oštećeni D. R. i R. radi  ostvarivanja odštetnog zahtjeva upućuju se na gradjansku parnicu.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja, podnio je optužni predlog Kt.br.202/11. od 11.11.2011. godine, protiv okrivljenog D. A. iz Rožaja, zbog krivičnog djela šumska kradja iz čl. 324.st.2. u vezi st. 1. KZ.</span>
</p>
<p class="p2">
<span>	Na glavnom pretresu ODT iz Rožaja, precizirao je činjenični opis iz optužnog predloga kao u izreci ove presude. Predložio je da sud okrivljenog oglasi krivim za izvršeno krivično djelo i osudi na kaznu zatvora u trajanju od 60 dana, kao i na novčanu kaznu u iznosu od 400 eura.</span>
</p>
<p class="p2">
<span>	Oštećeni D. R. istakao je da se  pridružuje krivičnom gonjenju ODT-a u odnosu na okrivljenog ukoliko se utvrdi da je isti izvršio krivično djelo, kao i da mu nadoknadi štetu za gradju koju je oborio jer mu je R.dao svega 2.000 eura od novca koji je uzeo od A.</span>
</p>
<p class="p2">
<span>	Oštećeni D. R.istakao je da se pridružuje krivičnom gonjenju ODT-a u odnosu na okrivljenog. Da je iz predmetne šume ukupno otpremio 183 m3 gradje za koju mu je okrivljeni platio po 1 m3 45 eura, a ostao mu je dužan još 830 eura, koji novac će tražiti u parničnom postupku.Advokat N. K., branilac okrivljenog istakao je:  da okrivljeni nije izvršio krivično djelo za koje je optužen. Iz iskaza oštećenog R.proizilazi da mu je okrivljeni isplatio novčani iznos od 7.330 eura, po cijeni iz ugovora od 01.6.2011.g. za kubnu masu od 162,88 m3. Da iz nalaza i mišljenja vještaka šumarske struke proizilazi da je ukupno posječeno kubne mase u neto iznosu od 166,80.  Iz ovog nalaza proizilazi da je okrivljeni nedoznačena stabla oborio uz saglasnost oštećenog R.Osim toga na terenu  je primijetno da su uklanjani znaci sa doznačenih stabala, te da je to mogao uraditi oštećeni R.da bi okrivljenom otežao položaj pred sudom. U konkretnom slučaju radi se o gradjansko pravnom odnosu izmedju okrivljenog i oštećenog ukoliko je okrivljeni oštećenom ostao dužan odredjeni novčani iznos za otpremljenu gradju. Predložio je da sud okrivljenog oslobodi od optužbe. Tražio je troškove po važećoj AT za svaku pojedinačnu preduzetu radnju u postupku. </span>
</p>
<p class="p2">
<span>	Okrivljeni D. A. na glavnom pretresu izjavio je da ne priznaje izvršenje krivičnog djela ni krivicu za krivično djelo za koje je optužen. </span>
</p>
<p class="p2">
<span>	Prilikom saslušanja u ODT-u u Rožajama na zapisniku Kt.br.202/11. od 28.10.2011. godine istakao je: da je početkom Juna mjeseca 2011. godine zaključio ugovor sa D. R. i R.u vezi kupovine dubećih čamovih stabala u mjestu zv. „Vrhovi“. U toj šumi je posjekao kubnu masu od 179,20 m3 i gradju je  primio u prisustvu D. R. i Predstavnika Uprave za šume iz Rožaja K.R. Za tu količinu gradje R. je dao 7.330 eura, dok iznos od 730 eura istom nije predao u dogovoreno vrijeme, već je R. nakon mjesec dana ponudio ovaj iznos koji nije htio da primi. Da je spreman da iznos od 730 eura R. preda. Nije mu poznato zbog čega su oštećeni protiv njega podnijeli prijavu jer je sa istima i u rodbinskim odnosima. Prilikom doznake predmetnih stabala nijesu bili prisutni podnosioci prijave, već njihovi rodjaci. </span>
</p>
<p class="p2">
<span>	Na glavnom pretresu ponovio je iskaz dat pred ODT-om u Rožajama i dodao:  da se sa R. dogovorio, pošto je R. istog ovlastio, da on u vezi toga sa njim dogovara, kada izvrši obaranje stabala igradju izvuče do livade, istu premjere i utvrde kubnu masu.  Ukupno je oborio 188 m3 bruto mase stabala, dok je neto masa iznosila 147 m3. Oborio je i nedoznačena stabla u bruto masi od 45 m3, a neto masi u iznosu od 35 m3. Ukupno je oborio 182 m3 neto mase, koju količinu je trebao da plati oštećenima po 1 m3,45 eura. R. je dao iznos od 7.330 eura, a ostao mu je dužan još 730 eura.  Istom nije platio još 17,12 m3 neto mase od ukupne količine oborenih stabala, što predstavlja iznos od 730 eura duga. R. kod njega ima neku dasku i kada se od iste odbije vrijednost onda istom ne duguje novac. Da se R. saglasio da izvrši obaranje nedoznačenih satabala, tako da mu je i tu količinu gradje platio. Nije oborio  jelova i smrčeva stabala radi kradje u ovoj šumi. Prilikom otpreme gradje mjerenje iste je vršio radnik Š. uprave K.R., a bio je prisutan i R.koji je stavljao čekić na trupcima.  Izmedju njega i R. tada nije bilo ništa sportno tako da sa istim više nije kontaktirao u vezi toga. Na livadi je ostalo oko 50 m3 trupaca koje nije mogao preuzeti zbog loših vremenskih prilika. Spreman je da R. plati još 830 eura, kako isti to tvrdi da mu duguje.</span>
</p>
<p class="p2">
<span>	Na glavnom pretresu sud je izveo dokaze:  saslušanjem u svojstvu oštećenih – svjedoka D. R. i R.po saglasnosti stranaka pročitao iskaze svjedoka D. J. sa zapisnika od 07.12.2011. godine dat pred ovim sudom, svjedoka K. A. i K.R.dati na zapisniku pred ovim sudom od 12.12.2011.godine, izvršio uvid  u knjigu doznaka pod brojem 12. za 2011. godinu, izvršio uvid u ugovor o kupoprodaji Ov.br.2909/11. od 01.6.2011. godine, pročitao izvod iz kaznene evidencije na ime okrivljenog. Postupajući po primjedbama iz rješenja Kž.br.95/12. od 20.02.2012. godine Višeg suda u Bijelom Polju, u svojstvu svjedoka saslušao D. H. i K. S.izvršio uvidjaj na lice mjesta, saslušao u svojstvu vještaka šumarske struke D. S. dipl. Ing. Šumarstva.Svjedok D.J. istakao je : da  radi kao čuvar šuma u Područnoj jedinici u Rožajama. U reonu zv. „Stari stan“ gdje oštećeni posjeduju šumu u kojoj su izvršili doznaku stabala za sječu, dana 01.11.ove godine izvršio je obilazak terena i vidio da je oboreno 37 jelovih i 13 smrčevih stabala koja nijesu bila doznačena za sječu. Poznato mu je da je R. angažovao okrivljenog da obara stabla koja su bila doznačena. Nije mu poznat dogovor izmedju okrivljenog i R. u vezi sječe tih stabala. Izvršio je premjer panjeva od oborenih nedoznačenih stabala i utvrdio kubnu masu od 45,38 m3. Gradja je bila izvučena iz šume, dok je 5 m3 od te gradje ostalo na livadi vlasništvo R.Pošto je okrivljeni vršio sječu doznačenih stabala istog je pozvao telefonom da mu objasni zbog čega je obarao nedoznačena stabla. Okrivljeni mu je priznao da je on ta stabla oborio u dogovoru sa R.Kazao mu je da ga je R. molio da i ta stabla obori, jer mu je novac bio potreban za kuću koja mu je izgorela. Tog dana se sreo sa R. u Rožajama i upoznao ga sa stanjem koje je našao u njegovoj šumi u vezi ovih stabala. Isti mu je kazao da ga to ne interesuje i da radi ono što smatra da treba da uradi. Pošto stabla nijesu bila doznačena za sječu, protiv okrivljenog je podnio prijavu. Kada je pronašao panjeve od ovih stabala, vidio je da je sječa izvršena nekoliko dana ranije, a ne zna tačan datum. </span>
</p>
<p class="p2">
<span>	Svjedok K.A. istakao je da radi u Upravi za šume Pljevlja Područna jedinica Rožaje, na radnom mjestu doznačara za privatne šume. U junu mjesecu ove godine D. R. i R. obratili su se zahtjevom radi doznake stabala u njihovoj šumi. Dana 23.6. 2011.g. zajedno sa R.R.okrivljenim i čuvarom šuma izvršio je doznaku stabala. Ukupno je doznačio 94 stabal jela – smrča u bruto masi od 188,5 m3, a neto masi 147,02 m3. Na svako doznačeno stablo u žilama je postavio pločicu sa brojem. Po pravilu stabla koja se doznače u državnoj šumi kada se obore ne smije se gradja pomijerati od panja, već se vrši prijem gradje i na trupcima se stavlja čekić. Za privatne šume se to ne praktikuje, već se mjerenje gradje vrši kada se ista izvlači iz šume. Za otpremu gradje je zadužen K. R.Poznato mu je da je oštećenima izgorjela kuća u požaru te su u područnoj jedinici nastojali da im pomognu u vezi saniranja štete. Nije mu poznato da li je u toj šumi vršena sječa gradje bez doznake. Za doznačena stabla je sačinio evidenciju i podatke upisao u knjigu doznaka pod rednim brojem 12. za 2011.godinu.</span>
</p>
<p class="p2">
<span>	Svjedok K. R.istakao je: da radi u Područnoj jedinici Rožaje, kao referent za privatne šume, prijem i otpremu gradje. Poznato mu je da su oštećeni u ovoj godini vršili doznaku stabala u njihovoj šumi. Po pravilu  gradja od oborenih stabala se ne smije pomijerati od panja dok se ne izvrši prijem, a na trupcima stavi čekić. Ovo se manje praktikuje za privatne šume. Stabla koja su oborena u  šumi oštećenih su pomjerena od panja prije nego što je izvršen prijem tako da na trupcima nijesu stajali čekići. Oštećeni R. od njega je  u dva navrata tražio da izvrši prijem gradje, tako da je to uradio 21.7.  i  29.8. 2011.g. u ukupnoj masi od 93 m3, kojom prilikom su bili prisutni R. i  okrivljeni.  U tu kubnu masu nije ušao škart gradje koju okrivljeni nije prihvtio zbog kvaliteta. Kada je vršio prijem ove gradje nije mogao da zna da li trupci potiču od doznačenih stabala jer su isti bili izvučeni iz šume prije nego što je pored panja izvršen prijem. Prije njega su po dogovoru R. i okrivljeni vršili prijem gradje, koju je okrivljeni izvukao iz šume, ali mu nije poznato u kojoj kubnoj masi. Ukoliko dodje do obaranja stabala u privatnoj šumi bez doznake vlasnik je u obavezi da obavijesti šumara koji preduzima dalje mjere. Nije mu poznato da li je u toj šumi vršeno obaranje stabala bez doznake.</span>
</p>
<p class="p2">
<span>	Oštećeni – svjedok D. R. istakao je: da u mjestu zv. „Stari stan“ posjeduje šumu sa stricem R.U ovoj godini je tražio od šumske uprave da mu se izvrši doznka stabala u toj šumi. Doznaku stabala izvršo je K. A. i kazao mu je da je kubna masa doznačenih stabala 183 m3. Okrivljenom je prodao gradju  po cijeni od 45 eura po 1 m3. Okrivljeni je trebao da izvrši obaranje i izvlačenje gradje. Okrivljeni je u početku oborio i 5 stabala koja nijesu bila doznačena, te mu je kazao da to ne čini, na šta mu je isti odgovorio da su mu smetala za izvlačenje gradje. Okrivljenom su ukupno otpremili 183 m3. Trupce je izvlačio do livade, tako da je prvi put uzeo 85 m3, drugi put 32 m3. za koju količinu otpremljene gradje je bio prisutan i K. R.Treći put je uzeo 6 m3, a zadnji put je uzeo 57 m3. Okrivljeni mu je dao kaparu u iznosu od 4.300 eura, a onda u više navrata manju sumu novca, tako da mu je ukupno dao 7.180 eura, a ostao mu je dužan 830 eura, za trupce od doznačenih stabala. Kada je izašao jednog dana da obidje šumu vidio je da je oboreno dosta nedoznačenih stabala i gradja odvučena. Više puta je zvao okrivljenog telefonom u vezi toga, ali je isti izbjegavao susret sa njim. Ne zna tačno koliko je nedoznačenih stabala oboreno. Sa šumarom u vezi ovoga nikada nije razgovarao, niti ga je isti u vezi toga pitao. Biološku reprodukciju je platio 735 eura, na kubnu masu od 140 m3, a  u Šumarstvu mu je rečeno da mu na taj način pomažu oko saniranja štete za kuću koja mu je izgorela. Okrivljeni je nedoznačena stabal posjekao bez njegove saglasnosti i istu mu nije platio. </span>
</p>
<p class="p2">
<span>	Oštećeni – svjedok D. R. istakao je: da je sa R. suvlanik šume u mjestu zv. Stari stan. U ovoj šumi su vršili doznaku stabala i sa okrivljenim sačinili ugovor o prodaji te gradje po cijeni od 45 eura po 1 m3. Koliko je tačno oboreno gradje u toj šumi ne zna, jer u šumu nije išao. Obaviješten je da je okrivljeni u toj šumi vršio obaranje stabala bez doznake. Njemu ta gradja nije plaćena, a nije mu poznato da li je plaćena R.Okrivljeni ga nije pitao da li može da obara gradju bez doznake, a da li je pitao R.nije mu poznato. Nije mu poznato ni koliko je plaćena biološka reprodukcija, za koju količinu gradje. R. mu je dao svega 2.000 eura od te gradje, tako da od okrivljenog ne traži drugi novac, već od R.Ukoliko je okrivljeni R. dao novac, onda traži od R. da mu taj novac da koliko mu pripada. R. mu je pričao da je okrivljeni u toj šumi obarao gradju bez doznake, ali istog nije pitao da li mu je i tu gradju  platio. Novac od okrivljenog je uzimao R.a u kojem iznosu nije mu poznato.</span>
</p>
<p class="p2">
<span>	Svjedok D.H.istakao je:</span>
</p>
<p class="p2">
<span>	Da su mu okrivljeni, kao i oštećeni rodjaci.  Sjeća se da je u 2011. godini bio u društvu sa R. u Rožajama i isti mu je tom prilikom kazao da mu je A. dužan 1.880 eura, za neku gradju koju je obarao u njegovoj šumi. Kazao mu je da će A. da tuži u vezi toga, te je istom predložio da sačeka i da će on da posreduje u vezi toga. Kada se vidio sa A. upoznao ga je u vezi razgovora sa R. i isti nije sporio da mu duguje novac. Kazao mu je da podje u poštu i uzme sa njegovog računa 500 eura i  da da R.Pozvao je poštu da mu taj novac da tako da je isti uzeo i R. dao 500 eura.  Nakon 15 dana bio je prisutan kada je A. R. dao još 550 eura od tog duga i ostao mu je dužan još 830 eura. A. je zvao telefonom da ga u vezi toga pita, ali ga nije mogao dobiti. Sjeća se da ga je A. pozvao telefonom i kazao mu da će R. da da još 830 eura. Kada je u vezi toga upoznao R. isti mu je kazao  da je protiv A. podnio krivčnu prijavu. Nije mu poznato da li je A. R. dao 830 eura.  Sa istima nije razgovarao u vezi  bilo kakve daske. </span>
</p>
<p class="p2">
<span>	Svjedok K.S. istakao je:</span>
</p>
<p class="p2">
<span>	Da poznaje okrivljenog i oštećene.  U toku 2011. godine pitao ga je R. da li bi kupio neku gradju – dasku koja se nalazi kod kuće A.Kazao mu je da mu A. duguje neki novac i da mu je dao dasku za taj dug, te da će da je proda. Pošli su zajedno kod A. kuće, gdje je bila nasložena odredjena količina izrezane daske. Ne zna tačno o kojoj se kubnoj masi radilo, jer ga to nije interesovalo, obzirom da mu dimenzije izrezane daske nijesu odgovarale. R. je kazao da nije zainteresovan za tu dasku, tako da se nijesu pogadjali o cijeni. Kod kuće je bio prisutan i A.Nije ga interesovao razgovor izmedju A. i R.jer se na to nije obazirao. </span>
</p>
<p class="p2">
<span>	Sudski vještak šumarske struke S. D. dipl. Ing. Šumarstva u nalazu i mišljenju istakao je:</span>
</p>
<p class="p2">
<span>	Da je na parceli  po kulturi šuma u mjestu zv. „Stari stan“ KO Balotiće, izvršena sječa stabala jele i smrče. Da je ukupno oboreno stabala koja su bila doznačena 74 u bruto masi 130,08, odnosno u neto masi 101,64. Da su 4 stabla doznačena, a nijesu oborena i njihova bruto masa iznosi 11,14.   4 stabla koja su bila doznačena su oborena u bruto masi od 3,79 i gradja se nalazi pored panjeva. Da je oboreno 79 nedoznačenih stabala u bruto masi od 79,05  odnosno u neto masi od 61,62.  Da je ukupno oboreno doznačenih i nedoznačenih stabala 157 u strukturi jela – smrča u bruto masi od 212,92. Da je prilikom rada na terenu imao na uvid knjigu doznake i premjera od 05.6.2011.godine, u kojoj su evidentirana doznačena stabla na predmetnoj parceli u broju od 94 jela –smrča. Da je na terenu utvrdio da je oboreno 74 doznačena stabla, 4 stabla su takodje doznačena i gradja se nalazi pored panjeva, dok su 4 stabla doznačena, a nijesu oborena, te da se radi o broju 82 doznačena stabla. Na pojedinim panjevima je utvrdio da je došlo do skidanja doznaka, te mu nije poznato ko je to uradio i ta stabla je tretirao kao nedoznačena, te da je moguće da se razlika od 12 stabala pojavljuje zbog skidanja oznaka na panjevima stabala koja su bila doznačena. Da je za mjesto gdje je vršena sječa stabala uzet jedanesti stepen koji je odredjen za gazdinsku jedinicu gdje se nalazi mjesto sječe stabala.</span>
</p>
<p class="p2">
<span>	Nakon provedenog dokaznog postupka, cijeneći iskaz okrivljenog i sve izvedene dokaze pojedinačno i u vezi sa ostalim izvedenim dokazima, a postupajući po primjedbama iz rješenja Kž.br.95/12. od 20.02.2012.godine Višeg suda u bijelom Polju sud je na osnovu takve ocjene dokaza našao da nije dokazano da je okrivljeni učinio krivično djelo za koje je optužen. </span>
</p>
<p class="p2">
<span>	Iz iskaza okrivljenog se vidi da je on sa oštećenima u junu mjesecu 2011. godine zaključio ugovor o kupovini gradje u mjestu zv. „Stari stan“ po  45 eura, po 1 m3, s tim da on vrši sječu i izvlačenje gradje. Da je izvršio obaranje doznačenih stabala čija je bruto masa iznosila 188 m3, a neto masa 147 m3. Kada je izvršio obaranje ovih stabala izvršio je obaranje i 45 m3 u bruto masi nedoznačenih stabala, čija je neto masa 35 m3, tako da je ukupno oborio 182 m3 neto mase. Nedoznačena stabla je oborio uz saglasnost oštećenog R.koji ga je molio da to uradi, govoreći mu da mu je novac potreban za sanaciju štete koju je pretrpeo jer mu je stradala kuća u požaru.  Prilikom otpreme gradje bio je prisutan svjedok R.a da je jednu količinu gradje otpremio u dogovoru sa R. R. je dao ukupno 7.330 eura, a ostao mu je dužan još 730 eura, s tim što ne spori da mu plati još 830 eura na ime duga, kako tvrdi oštećeni R. Da se kod njega nalazi gradja koju je izrezao u dasku za R.koju isti nije uzeo, te kada bi se ta količina gradje odbila istom nebi dugovao taj iznos. Iskaz okrivljenog sud je u svemu prihvatio kao tačan, jer je u odlučnim činjenicama potvrdjen svim izvedenim dokazima.</span>
</p>
<p class="p3">
<span> Iz iskaza oštećenog R. se vidi da je on angažovao okrivljenog kojem je prodao gradju u svojoj šumi po cijeni od 45 eura po 1 m3, da istu  posječe i izvlači trupce. Da je ukupno okrivljeni uzeo 183 m3 neto mase, a da mu je A. koji je vršio doznaku kazao da je bilo doznačeno u bruto masi 188 m3. Da mu je okrivljeni dao novac, ali ne u cjelokupnom iznosu. Njegov iskaz u ovom dijelu sud je prihvatio, jer je saglasan sa ostalim izvedenim dokazima, kao i sa iskazom okrivljenog. Medjutim, njegov iskaz u dijelu koji se odnosi da je okrivljeni izvršio obaranje stabala bez doznake i da mu gradju od tih stabala nije platio sud nije mogao prihvatiti jer je njegov iskaz u ovom dijelu nelogičan i suprotan je  iskazu okrivljenog i ostalim izvedenm dokazima. Ovo tim prije što je nelogično njegovo kazivanje u ovom dijelu da se od strane okrivljenog posječe naznačena količina nedoznačenih stabala bez njegove saglasnosti, jer je i sam oštećeni svjedoku J. kao čuvaru šuma kada ga je obavijestio da je našao 37 jelovih i 13 smrčevih stabala oborenih bez doznake, kazao da ga to ne interesuje, što u dovoljnoj mjeri upućuje na zaključak da je njegov iskaz u ovom dijelu nelogičan. Osim toga, njegov iskaz u pogledu  ukupne količine otpremljene gradje i uzetog novca ne nalazi oslonca ni u nalazu i mišljenju vještaka šumarske struke, jer je ukupna količina neto mase svih oborenih stabala doznačenih i nedoznačenih  manja od količine 183 m3 neto mase, koja je otpremljena okrivljenom  i uzet novac od okrivljenog, s tim što je okrivljeni ostao dužan još 830 eura. </span>
</p>
<p class="p2">
<span>	Iz iskaza oštećenog – svjedoka R. se vidi da njemu nije poznato da li je okrivljeni u pomenutoj šumi vršio sječu gradje bez doznake, te da on od okrivljenog nije uzimao novac za oborena stabla po doznaci, već da je to radio R.. Da mu je R. dao svega 2.000 eura, od novca koji je uzeo od okrivljenog.  Iskaz oštećenog sud je u potpunosti prihvatio jer je saglasan sa ostalim izvedenim dokazima, obzirom da istom nijesu poznate činjenice u vezi obaranja stabala koja nijesu bila doznačena.</span>
</p>
<p class="p2">
<span>	Iskaz svjedoka A. i R. sud je pihvatio kao tačne, medjusobno saglasni i kao takvi se podudaraju sa ostalim izvedenim dokazima te i sa iskazom okrivljenog. Naime, iz njihovih iskaza se vidi da je A. izvršio doznaku 94 stabla u pomenutom mjestu, čija je bruto masa iznosila 188 ,5 m3, a neto masa 147,02 m3 i da je za to sačinio evidenciju upisujući podatke u knjigu doznaka. Da je svjedok R. u dva navrata prisustvovao otpremi trupaca koji su bili izvučeni iz šume, dok nije prisustvovao ostaloj otpremi gradje koju su vršili okrivljeni i R.Iskazi ovih svjedoka ničim nijesu dovedeni u sumnju, tako da je sud iste u svemu i prihvatio. </span>
</p>
<p class="p2">
<span>	Iskaz svjedoka J. sud je prihvatio kao tačan i kao takav ničim nedoveden u sumnju. Iz njegovog iskaza se vidi da je on prilikom obilaska terena pronašao u šumi oštećenih bespravno posječenih 37 jelovih i 13 smrčevih stabala čija je bruto masa iznosila 45,38 m3. Da mu je okrivljeni kazao da je on to uradio. Da je obaranje ovih stabala izvršeno  nekoliko dana ranije od dana kada je našao panjeve od istih, te da je istog dana obavijestio R. u vezi toga koji mu je kazao da ga to ne intersuje. Njegov iskaz je u svemu saglasan sa iskazom okrivljenog. U pogledu broja nedoznačenih stabala koja su oborena, njegov iskaz se razlikuje sa nalazom i mišljenjem vještaka šumarske struke, s tim što je vještak istakao da je ta razlika moguća zbog toga što je na terenu na odredjenom broju panjeva primijetno da su uklonjene doznake, te da je ta stabla tretirao kao bespravnu sječu.</span>
</p>
<p class="p2">
<span>	Iz iskaza svjedoka H. se vidi da je on posredovao izmedju okrivljenog i oštećenog R. u vezi duga okrivljenog prema oštećenom, te da mu je poznato da je okrivljeni oštećenom ostao dužan još 830 eura upravo za sječu gradje, tako da je sud njegov iskaz i prihvatio jer je saglasan sa iskazom okrivljenog i oštećenog R.</span>
</p>
<p class="p2">
<span>	Iz iskaza S. se vidi da je on sa R. bio kod kuće okrivljenog u vezi kupovine daske koju mu je R. nudio  na prodaju za dug koji je okrivljeni imao prema R.Da tu dasku nije kupio, jer mu nijesu odgovarale dimenzije. Njegov iskaz je sud prihvatio kao tačan, jer je u tom dijelu potvrdjen iskazom okrivljenog, a njegovom iskazu na glavnom pretresu nijesu prigovorili ni oštećeni.</span>
</p>
<p class="p2">
<span>	Sud je u svemu prihvatio nalaz i mišljenje sudskog vještaka šumarske struke S. D.kao objektivan, stručan, jer je isti zasnovan na neposrednom uvidu na terenu ovog vještaka identifikacijom svih panjeva od doznačenih i nedoznačenih stabala, te i kubnoj masi, a čijem nalazu niko  od stranaka u postupku nije prigovorio. Iz njegovog nalaza i mišljenja se vidi da je na pomenutoj parceli  ukupno bilo 82 doznačena stabla od čega je 74 stabla oboreno i gradja otpremljena u neto masi od 101,64,   4 stabla su doznačena, a nijesu oborena, dok sud 4 stabala doznačena i oborena, a bruto masa je iznosila 3,79, dok je  bilo 79 nedoznačenih stabala koja su oborena, a neto masa je iznosila 61,62. Da je na više panjeva bilo primijetno skidanje doznaka, te da je te panjeve tretirao kao bespravnu sječu. </span>
</p>
<p class="p3">
<span>Pravnom ocjenom utvrdjenog činjeničnog stanja, sud je našao da nije dokazano da je okrivljeni učinio krivično djelo za koje se optužuje. Iz utvrdjenog činjeničnog stanja proizilazi da okrivljeni nije izvršio obaranje nedoznačenih stabala u šumi vlasništvo oštećenih u namjeri kradje, već daje obaranje tih stabala, pošto je kod oštećenih kupio  stabla koja su bila doznačena za sječu i ista posjekao, vršio uz saglasnost R.Da je okrivljeni   oštećenom platio 183 m3 neto mase stabala, a da mu je ostao dužan još 830 eura, što ne spori ni sam R. Imajući u vidu  da je  ukupna neto masa doznačenih i nedoznačenih stabala iznosila 167,05 u koju masu nijesu uračunata 4 stabla koja su bila doznačena, a neoborena u bruto masi od 11,14 m3, a da je ukupno obračunato za isplatu 183 m3 neto mase, to upućuje na zaključak da je u ovoj količini ukupno oboreno neto mase uračunata i količina  gradje koja je oborena bez doznake, što znači da je R. znao da u ovu količinu  ulazi i kubna masa nedoznačenih stabala, koja je okrivljeni oborio. Nelogično je da bi okrivljeni izvršio obaranje naznačene količine nedoznačenih stabala na istom mjestu u šumi vlasništvo oštećenih bez saglasnosti oštećenih u konkretnom slučaju R. sa kojim je dogovarao kupovinu gradje u pomenutoj šumi.  Dakle, iz utvrdjenog činjeničnog stanja neproizilazi biće krivičnog djela koje se okrivljenom stavlja na teret. To što po kazivanju oštećenog R. okrivljeni istom nije isplatio za naznačenu količinu gradje ugovorenu cijenu tj. još 830 eura, predstavlja gradjanskopravni odnos izmedju okrivljenog i oštećenog.</span>
</p>
<p class="p2">
<span>	Kako iz utvrdjenog činjeničnog stanja ne proizilazi zaključak da je okrivljeni izvršio krivično djelo za koje se optužuje, a imajući u vidu odrebu čl. 3. st.3. ZKP da se u slučaju sumnje o postojanju činjenice koja čini obilježje bića krivičnog djela ili od koje zavisi primjena neke odredbe Krivičnog Zakona, sud će odlučiti na način koji je povoljniji za okrivljenog, načelo in dubio pro reo (u slučaju sumnje povoljnije za osumnjičenog), to je sud na osnovu čl. 373. tač. 2. ZKP-a okrivljenog oslobodio od optužbe.</span>
</p>
<p class="p2">
<span>	U smislu čl. 230. ZKP-a troškovi krivičnog postupka iz čl. 226. st.2.  i 3. ZKP-a u iznosu od 736,50 eura, padaju na teret budžetskih sredstava, a isti se odnose na ime naknade vještačenja od strane vještaka šumarske struke, troškova izlaska suda na lice mjesta, kao i troškova na ime naknade braniocu okrivljenog, kojeg je isti angažovao, s tim što se od tih troškova 487,50 eura ima isplatiti okrivljenom, na ime  nagrade  advokatu za njegovo prisustvo na 6 održanih glavnih pretresa i 1 glavnom pretresu koji je odložen, a isti su obračunati po AT CG. 					Na osnovu čl. 239.st.3. ZKP , sud je oštećene radi ostvarivanja odštetnog zahtjeva uputio na gradjansku parnicu.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana  04.6.2012. godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti</span>
</p>
<p class="p2">
<span>žalba u roku od 8 dana od dana prijema iste i to</span>
</p>
<p class="p2">
<span>Višem sudu u Bijelom Polju, a preko ovog suda.</span>
</p>
<p class="p2">
<span>	</span>
</p>
<p class="p2"></p>
<p class="p2">
<span>				</span>
</p>
<p class="p4"></p>
<p class="p5">
<span>				</span>
</p>
<p class="p6"></p>
<p class="p7"></p>
<p class="p8"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{color:#FF0000;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.132/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni krivični, po sudiji Jeleni Perović Kovačević, kao sudiji pojedincu, uz učešće Vjere Jovićević, kao zapisničara, u krivičnom predmetu protiv okrivljenih K. D. i Ć. S., oba iz C., zbog krivičnog djela </span><span class="span1">ugrožavanje opasnim oruđem pri tuči i svadji iz čl. 154  Krivičnog zakonika Crne Gore</span><span class="span1">, odlučujući o optužnom predlogu Osnovnog državnog tužilaštva u Cetinju Kt br.128/15 od 26.11.2015. godine, koji je na glavnom pretresu zastupao Duško Milanović, državni tužilac u Osnovnom državnom tužilaštvu u Cetinju, nakon glavnog i javnog pretresa održanog dana 19.01.2016. godine, u prisustvu zastupnika optužbe i okrivljenih, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. K. D., JMBG ..., od oca J. i majke Z., rodjene J., rodjen ... godine u C., gdje i prebiva, državljanin C. G., pismen, sa završenom srednjom školom, po zanimanju službenik, oženjen, otac dvoje maloljetne djece, srednjeg imovnog stanja, osudjivan presudom Osnovnog suda u Cetinju K.br.8/12 od 20.04.2012. godine, zbog izvšenja krivčnog djela iz čl. 381 st.1 Krivičnog zakonika, kojom mu je izrečena sudska opomena, presudom Osnovnog suda u Cetinju K.br.212/08 od 24.03.2009. godine, zbog izvšenja krivičnog djela iz čl.399 Krivičnog zakonika, kojom mu je izrečena uslovna osuda 30 dana zatovra uslovno na jednu godinu </span>
</p>
<p>&nbsp;</p>
<p>
<span class="span1">2. Ć. S., JMBG ..., od oca R. i majke Lj., rodjene L., rodjen .... godine u C., gdje i prebiva, državljanin C. G., pismen sa završenom osnovnom školom, po zanimanju penzioner, oženjen, otac jednog djeteta, srednjeg imovnog stanja, neosudjivan</span>
</p>
<p>&nbsp;</p>
<p style="text-align:center;">
<span class="span1"> K R I V I     SU</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 03.10.2015.godine, oko 09,15 časova, u naselju Predgradje bb u C., okrivljeni K. D., svjestan svog djela čije je izvršenje htio i svjestan da je njegovo djelo zabranjeno, pri tuči sa oštećenima Ć. M. i Ć. Z., oboje iz C. i svadji sa okrivljenim Ć. S., mašio se za drvenu palicu dužine 98 cm, kao sredstvom podobnim da tijelo teško povrijedi i zdravlje teško naruši, dok se okrivljeni Ć. S., svjestan svog djela čije je izvršenje htio i svjestan da je njegovo djelo zabranjeno, pri tuči okrivljenog K. D. sa njegovim sinom Ć. M. i suprugom Ć. Z., kao i istovremenoj svađi koju je on imao sa okrivljenim K. D., mašio za kosijer, kao opasnim ordujem podobnim da tijelo teško povrijedi i zdravlje teško naruši</span>
</p>
<p>&nbsp;</p>
<p>
<span class="span1"> - čime su učinili krivično djelo ugrožavanje opasnim oruđem pri tuči i svadji iz čl. 154  Krivičnog zakonika Crne Gore</span>
</p>
<p>&nbsp;</p>
<p>
<span class="span1">Sud okrivljenog K. D., </span><span class="span1">primjenom citiranog zakonskog propisa, te </span><span class="span1">čl.3,4,5, 15,32,33,39,42 Krivičnog zakonika Crne Gore, te čl.226,229 i 374 Zakona o krivičnom postupku,</span>
</p>
<p style="text-align:center;">
<span class="span1">OSU</span><span class="span1">ĐUJE</span>
</p>
<p>&nbsp;</p>
<p>
<span class="span1">Na nov</span><span class="span1">čanu kaznu u iznosu 400,00 eura</span>
</p>
<p>&nbsp;</p>
<p>
<span class="span1">Utvr</span><span class="span1">đenu kaznu okrivljeni je dužan platiti u roku od 3(tri) mjeseca po pravosnažnosti presude, a ako izrečenu novčanu kaznu ne plati u određenom roku, sud će novčanu kaznu zamijeniti kaznom zatvora, tako što će za svakih započetih 25,00 eura novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci,</span>
</p>
<p>&nbsp;</p>
<p>
<span class="span1">Sud okrivljenom Ć. S. primjenom citiranog zakonskog propisa te članova 3, 4, 5, 15, 36, 42, 52, 53 i 54 Krivičnog zakonika, te čl. 226, 229 i 374 ZKP-a izriče</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ako okrivljeni u roku od 1 (jedne) godine po pravosnažnosti presude ne izvrši novo krivično djelo,</span>
</p>
<p>&nbsp;</p>
<p>
<span class="span1">Obavezuju se okrivljeni da na ime troškova krivičnog postupka - sudskog pušala, uplate na račun budžetskih sredstava Crne Gore iznose od po 50,00 eura, u roku od 15 dana po pravosnažnosti presude pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na osnovu člana 75 Krivičnog zakonika Crne Gore,</span><span class="span2"> </span><span class="span1">prema okrivljenim izriče se</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI ODUZIMANJE PREDMETA</span>
</p>
<p>&nbsp;</p>
<p>
<span class="span1">Od okrivljenog K. D. oduzima se </span><span class="span1">drvena palica dužine 98 cm, a od okrivljenog Ć. S. kosijer, </span><span class="span1"> kao predmete izvršenja krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva iz Cetinja </span><span class="span1">Kt br.128/15 od 26.11.2015</span><span class="span1">. godine stavljeno je na teret okrivljenima K. D. i Ć. S. da su izvršili krivično djelo </span><span class="span1">ugrožavanje opasnim oruđem pri tuči i svadji iz čl. 154  Krivičnog zakonika Crne Gore</span><span class="span1">. Zastupnik opužbe je u završnoj riječi ostao pri podnijetom optužnom predlogu i predložio sudu da okrivljene oglasi krivima i osudi po zakonu i izrekne im mjeru bezbjednosti oduzimanja predmeta.</span>
</p>
<p>&nbsp;</p>
<p>
<span class="span1">Okrivljeni K. D. je u svojoj odbrani upotunosti priznao izvršenje krivičnog djela i krivcu u bitnom navodeći da je kritičnog dana</span><span class="span1"> pri tuči sa komšijama Ć. M. i Z. i svadji sa S.,  uzeo drvenu palicu. Objasnio je da je do svadje i tuče došlo zbog ranije poremećenih komšijskih odnosa, zbog čega mu je isto žao. Svjestan je da je kriv i svjestan je da nije smio prvo da se svadjam, a onda ni da se maši palice kojom je mogao nekoga povrijediti. Izuzetno se kaje zbog toga, a trudiće se da poštuje komšijske odnose i da izbjegava svaku konfliktnu situaciju. </span><span class="span1">Pojasnio da je svjestan da je izvršio krivično </span><span class="span1">djelo i da je svjestan krivice. U završnoj riječi molio je sud da ga što blaže kazni, jer zna da je kriv i takvo nešto mu se više neće ponoviti.</span>
</p>
<p>&nbsp;</p>
<p>
<span class="span1">Okrivljeni Ć. S. </span><span class="span1">je u svojoj odbrani upotunosti priznao izvršenje krivičnog djela i krivicu, u bitnom navodeći da se kritičnog dana</span><span class="span1"> prilikom tuče i svađe sa komšijom D. mašio za kosijer. Izuzetno se kajem zbog svađe i tuče u kojoj je učestvovao i čiji je bio akter. Svjestan je da nije smio da se dohvati tog kosijera i da je to opasno sredstvo, a svjestan je svoje krivice i izuzetno se kaje, a trudiće se da poštuje komšijske odnose i da izbjegava svaku konfliktnu situaciju.</span><span class="span1"> U završnoj riječi molio je sud da ga što blaže kazni, jer zna da je kriv i takvo nešto mu se više neće ponoviti.</span>
</p>
<p>&nbsp;</p>
<p>
<span class="span1">Imajući u vidu jasno i potpuno priznanje okrivljenih, koje u toku postupka nije ničim dovedeno u sumnju, sud je u dokaznom postupku pročitao izvode iz kaznene evidencije na ime okrivljenih, od koga zavisi vrsta i visina krivične sankcije, nakon čega je na saglasan predlog stranaka primjenom čl. 458 st.2 ZKP-a prekinuo dokazni postupak i nije izvodio ostale dokaze predložene optužnim aktom.</span>
</p>
<p>&nbsp;</p>
<p>
<span class="span1">Cijeneći jasno i potpuno priznanje okrivljenih kao dokaz, sud je na nesumnjiv način utvrdio da su okrivljeni d</span><span class="span1">ana 03.10.2015.godine, oko 09,15 časova, u naselju Predgradje bb u C., i to okrivljeni K. D., svjestan svog djela čije je izvršenje htio i svjestan da je njegovo djelo zabranjeno, pri tuči sa oštećenima Ć. M. i Ć. Z., oboje iz C. i svadji sa okrivljenim Ć. S., mašio se za drvenu palicu dužine 98 cm, kao sredstvom podobnim da tijelo teško povrijedi i zdravlje teško naruši, dok se okrivljeni Ć. S., svjestan svog djela čije je izvršenje htio i svjestan da je njegovo djelo zabranjeno, pri tuči okrivljenog K. D. sa njegovim sinom Ć. M. i suprugom Ć. Z., kao i istovremenoj svađi koju je on imao sa okrivljenim K. D., mašio za kosijer, kao opasnim ordujem podobnim da tijelo teško povrijedi i zdravlje teško naruši. </span><span class="span1">Iz odbrane okrivljenih proizilazi da su bili svjestan da su se mašili palice i kosijera, te da su to sredstva, oruđa </span><span class="span1">podobna da tijelo teško povrijedi i zdravlje teško naruši,</span><span class="span1"> te da su bili svjesni da svojim radnjama čine krivično djelo, te da znaju da je zabranjeno mašiti se oruđa, postupajući dakle sa direktrnim umišljajem kao oblikom krivice, odnosno bili su svjesni svog djela i htjeli su njegovo izvršenje.</span>
</p>
<p>&nbsp;</p>
<p>
<span class="span1">Iz uvida iz kaznene evidencije koja glasi na ime K. D., utvrđeno je da je isti osuđivan presudom </span><span class="span1">Osnovnog suda u Cetinju K.br.8/12 od 20.04.2012. godine, zbog izvršenja krivičnog djela iz čl. 381 st.1 Krivičnog zakonika, kojom mu je izrečena sudska opomena, presudom Osnovnog suda u Cetinju K.br.212/08 od 24.03.2009. godine, zbog izvršenja krivičnog djela iz čl.399 Krivičnog zakonika, kojom mu je izrečena uslovna osuda 30 dana zatovra uslovno na jednu godinu. </span>
</p>
<p>&nbsp;</p>
<p>
<span class="span1">Iz uvida iz kaznene evidencije koja glasi na ime Ć. S., utvrđeno je da isti ranije nije osuđivan</span><span class="span1">. </span>
</p>
<p>&nbsp;</p>
<p>
<span class="span1">Prilikom odmjeravanja krivične sankcije sud je cijenio sve okolnosti iz čl. 42 Krivičnog zakonika Crne Gore koje utiču da kazna bude manja ili veća, pa je od olakšavajućih okolnosti sud na strani okrivljenog K. D. cijenio priznanje izvršenog krivičnog djela i izraženo iskreno kajanje, porodičnost, da je otac dvoje djece,  dok je kao otežavajuću okolnosti cijenio njegovu raniju osuđivanost, što je sud utvrdio iz izvoda iz kaznene evidencije, dok je na strani okrivljenog Ć. S. od olakšavajućih oklonosti cijenio priznanje izvršenog krivičnog djela i izraženo iskreno kajanje, porodičnost, te </span><span class="span1">da ranije nije osuđivan, a što je sud utvrdio iz izvoda iz kaznene evidencije, dok otežavajućih okolnosti na strani ovog okrivljenog nije bilo. Imajući uz navedeno u vidu i ličnosti okrivljenih kao izvršilaca i stepen krivice za izvršeno krivično djelo, sud je mišljenja da radi krivično pravne zaštite prema okrivljenom Ć. S. nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela čime će u potpunosti biti ostvarena svrha izricanja uslovne osude iz čl. 52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika. Takođe, imajući prethodno navedeno kao i </span><span class="span1">i imovinske prilike okrivljenog K. D., shodno čl.42 st.2 Krivičnog zakonika Crne Gore, tj.činjenicu da je isti srednjeg imovnog stanja, sud je ga je osudio na novčanu kaznu u iznosu od 400,00 eura, nalazeći da ovakva kazna neće uticati na njegove imovinske prilike, odnosno da neće ugroziti njegovu ličnu egzistenciju i egzistenciju njegove porodice. </span><span class="span1">Takođe, sud je mišljenja da je novčana kazna adekvatna stepenu krivice okrivljenog K. za izvršeno krivično djelo, te da će se istom u svemu ostvariti svrha kažnjavanja iz čl.32 Krivičnog zakonika Crne Gore, da okrivljeni u buduće ne vrši krivična djela, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika Crne Gore. Sud je takođe odredio da će navedena novčana kazna biti zamijenjena kaznom zatvora, tako što će se svakih započetih 25,00€ (dvadesetpeteura) novčane kazne odrediti jedan dan zatvora ukoliko istu ne plati u roku od 3(tri) mjeseca od dana pravosnažnosti presude, shodno čl. 39 Krivičnog zakonika Crne Gore.</span><span class="span1"> </span>
</p>
<p>&nbsp;</p>
<p>
<span class="span1">Sud je takođe, shodno čl. 75 Krivičnog zakonika, od okrivljenog K. D. oduzuzeo </span><span class="span1">drvenu palicu dužine 98 cm, a od okrivljenog Ć. S. kosijer, </span><span class="span1">kao predmeti izvršenja krivičnog djela.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno čl. 226 i 229 Zakonika o krivičnom postupku, a isti se odnose na ime sudskog paušala u iznosu od po 50,00€ koji je određen shodno složenosti predmeta, dužini trajanja postupka i imovinskim prilikama okrivljenih.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 Zakona o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 19.01.2016. godine</span>
</p>
<p>&nbsp;</p>
<p>
<span class="span1">ZAPISNIČAR                                     </span><span class="span1"></span><span class="span1"></span><span class="span1"></span><span class="span1">  SUDIJA</span>
</p>
<p>
<span class="span1">Vjera Jovićević,s.r.                                   </span><span class="span1"></span><span class="span1">Jelena Perović Kovačević,s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je žalba Višem </span>
</p>
<p>
<span class="span1">sudu u Podgorici, a preko ovog suda, sve u roku </span>
</p>
<p>
<span class="span1">od 8 dana, od dana prijema pisanog otpravka iste.</span>
</p>
<p>
<span class="span1">ZTO Vjera Jovićević</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
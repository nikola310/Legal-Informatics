<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">  HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">											K.br.24/13</span>
</p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>		Osnovni sud u Pljevljima , kao prvostepeni krivični sud po sudiji Ljiljani Popović, uz sudjelovanje zapisničara Zore Leković, u krivičnom predmetu protiv optuženog N.D. iz P., zbog krivičnog djela  teška tjelesna povreda iz čl.151 st.1 Krivičnog zakonika, a po optužnom predlogu ODT Pljevlja Kt.br.16/13 od 19.02.2013.godine, nakon održanog glavnog i javnog pretresa, u prisustvu zamjenika ODT Pljevlja Tomčić Milivoja, oštećenog L. N. i optuženog N. D., dana  28.03.2013. godine donio je i javno objavio </span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">Optuženi N. D., JMBG ...., </span><span>od oca D. i majke R. rodjene J., rodjen u P. dana ...godine, sa prebialištem u P. Ul.M. P., državljanin CG, neoženjen, bez djece, nezaposlen, pismen, završio III stepen srednje škole, govori srspkim jezikom, razumije crnogorski jezik, izdržavaju ga roditelji, neosudjivan.</span><span class="s1"> </span>
</p>
<p class="p3"></p>
<p class="p2">
<span>	</span><span class="s1">				       K R I V  J E </span>
</p>
<p class="p3"></p>
<p class="p2">
<span>		</span><span class="s1">Što je:</span>
</p>
<p class="p2">
<span>		 </span>
</p>
<p class="p2">
<span>		Dana 31.12.2012.godine  oko 23,30 časova  u noćnom klubu "M." u P., teško tjelesno povrijedio oštećenog L.N. iz P., na način što ga je nakon kraće rasprave udario dva puta  stisnutom pesnicom u predjelu glave nanijevši mu tešku tjelesnu povredu u vidu preloma  nosnih kostiju  sa pomjeranjem slomljenih dijelova i preloma  tri zuba sekutića gornje vilice (prelom krunica dva zuba sekutića lijeve strane i prelom prvog zuba sekutića desne strane),  </span>
</p>
<p class="p2"></p>
<p class="p2">
<span>		</span><span class="s1">čime je  izvršio krivično djelo  teške tjelesne povrede  iz čl.151 st.1 Krivičnog zakonika,</span>
</p>
<p class="p2"></p>
<p class="p2">
<span class="s1">		pa ga sud na osnovu već citiranog zakonskog propisa te primjenom čl.4,5,13, 15,32,33,36,42,45 i 46 Krivičnog zakonika te čl.226,229,239 i 374 Zakonika o krivičnom postupku</span>
</p>
<p class="p2"></p>
<p class="p2">
<span class="s1">					     O S U DJ U J E </span>
</p>
<p class="p2"></p>
<p class="p2">
<span class="s1">		Na kaznu zatvora u trajanju od 3 (tri) mjeseca. </span>
</p>
<p class="p2"></p>
<p class="p2">
<span class="s1">		Optuženi je dužan platiti  ovom sudu  na ime troškova krivičnog postupka  iznos od  188,00 € kao i na ime paušala iznos od 27,50 €,</span>
</p>
<p class="p2"></p>
<p class="p2">
<span class="s1">		a sve ovo u roku  od 15.dana po pravosnažnosti presude pod prijetnjom prinudnog izvršenja. </span>
</p>
<p class="p2"></p>
<p class="p2">
<span class="s1">		 Oštećeni L. N. radi ostvarivanja imovinsko pravnog zahtjeva  upućuje se na parnicu. </span>
</p>
<p class="p2"></p>
<p class="p2">
<span class="s1">	</span>
</p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p2"></p>
<p class="p2">
<span>		Osnovno državno tužilaštvo u Pljevljima optužnim predlogom Kt.br.16/13 od 19.02.2013.godine, optužilo je N.D.iz P. da je izvršio krivično djelo  teška tjelesna povreda iz čl.151 st.1 Krivičnog zakonika a na način, mjesto i vrijeme bliže opisano izrekom ove presude. U završnoj riječi zamjenik ODT Pljevlja je predložio da sud optuženog oglasi krivim i osudi po zakonu jer je u toku postupka iskazom oštećenog, nalazom i mišljenjem vještaka, medecinskom dokumentacijom kao i iskazima  nekih saslušanih svjedoka  i djelimičnim prizanjem optuženog utvrdjeno  da je optuženi počinio krivično djelo koje mu je stavljeno na teret.</span>
</p>
<p class="p2"></p>
<p class="p2">
<span>		Oštećeni L. N. se u završnoj riječi pridružio krivičnom gonjenju protiv optuženog i postavio  imovinsko pravni zahtjev u iznosu  koji procijeni  krivični sud. </span>
</p>
<p class="p2"></p>
<p class="p2">
<span>		Optuženi  N. D. u svojoj odbrani na glavnom pretresu  navodi da priznaje da je kritične prilike jedanput udario oštećenog  u predjelu glave,  da se smatra  krivim i dodao  da je oštećenog prvi put vidio kritične prilike, da je bio doček N. g. te da su on i njegovo društvo bili u lokalu  "M." za doček, da su pored njega i njegove djevojke V.M.  sa njima u društvu bili još I. L., Ć. M., G. I., K. N. i N. i K. Lj.. Dalje  je kazao da je negdje oko 23,30 časova u lokal došao oštećeni i stao za sto  do njegovog stola pošto nije bilo stolica  i te noći se stajalo u lokalu  pa je oštećeni počeo  sa guranjem njegove djevojke, gurao je svojim ledjima  i misli  čak i laktom  što je trajalo dugo pa je rekao svojoj djevojci  da upozori  oštećenog  i opomene ga  i ona ga je odmah opomenula da bi oštećeni  odmahnuo glavom  nakon te njene opomene  i okrenuo se  te da nezna da li je  oštećeni  šta rekao. Optuženi dalje navodi  da je on prišao oštećenom i  potapšao ga po ramenu i rekao mu  da prestane  a oštećeni ga odmah  uhvatio za ruku i pozao napole da se tuku  pa je on  oštećenom  rukom pokazao  da oštećeni može izaći napolje  a da on nema namjeru  da sa njim izlazi napolje. Tada se umiješao I. L.  koji je od njega sklonio oštećenog  pa su oštećeni luka nastavili da se raspravljaju, oštećeni je zvao L. napolje da se tuku  a L. ga je smirivao i govorio mu da neće da se tuče. Optuženi nenadić je dalje u svoju  odbranu naveo  da oštećeni tada kreće prema njemu  i udara ga otvorenom šakom u predjelu lica  a on mu uzvraća  udarac nemisleći da će ga teško povrijediti,  udara oštećenog jedanput  stisnutom pesnicom u predjelu usta  i oštećeni tada    pada koliko se sjeća  na ledja. Tada počinje gužva u lokalu i on izlazi i odlazi kući. Navodi  da je  kritične prilike bio izazvan, uvrijedjen pošto ga je oštećeni ošamario  a on šamar smatra uvredom  i u afektu je udario oštećenog, kaje se, upropastio  je veče  sebi i svom društvu  a od samog dolaska u lokal oštećeni je bio agresivan  i misli da je bio u pripitom stanju. Navodi da je i on konzumirao alkohol te večeri, da je bio popio ali nije bio pijan. Nakon što je oštećenog udario  i nakon što je oštećeni pao  primijetio je da je oštećeni krvav u predjelu usta  a nije vidio da je krvav  po garderobi te da je sigurno  te večeri  njegova djevojka opomenula oštećenog. Tvrdio je da je kritične prilike samo jedanput i to u predjelu lica-usta  udario stisnutom pesnicom  oštećenog  koji je odmah nakon tog udarca  pao na ledja. Njegova djevojka V.M.je prije nekolke godine sudarila se sa oštećenim  koji je kao maloljetan vozio  i imala je povrede iz tog udesa i javljala se ljekaru  što mu je ona sve ispričala nakon ovog dogadjaja. U završnoj riječi  predložio je da ga sud  kazni po zakonu  ističući da mu je žao što se ovo desilo, da se kaje i da nije imao namjeru kritične večeri da oštećenog povrijedi niti mu nanese tešku tjelesnu  povredu  već da se to desilo u afektu  usled velikog broja provokacija  i šamara  koji mu je oštećeni  nanio. </span>
</p>
<p class="p2"></p>
<p class="p2">
<span>		U dokaznom postupku sud je saslušao svjedoka – oštećenog L. N., saslušao svjedoke S. A., P. M., G. I. i I. L., saslušao vještaka dr.B. B., pročitao  izvještaje ljekara specijaliste  JZU Opšta bolnica P. broj protokola  2,4 od  01.01.2013.godine i broj 58  od 03.01.2013.godine, pročitao  otpusnu listu  sa epikrizom JZU  Opšta bolnica P.  za oštećenog i pročitao izvod iz KE za optuženog. </span>
</p>
<p class="p2"></p>
<p class="p2">
<span>		Nakon provedenog dokaznog postupka  i ocjene izvedenih dokaza  i to kako svakog pojedinačno  tako i u medjusobnoj povezanosti  a pri tom cijeneći odbranu optuženog  ovaj sud   je utvrdio  da je optuženi N. D. izvršio krivično djelo teška tjelesna povreda  iz čl.151st.1  Krivičnog zakonika a na način, mjesto i vrijeme  kako mu je to javnom optužbom stavljeno na teret pa je sud optuženog oglasio krivim i osudio po zakonu. </span>
</p>
<p class="p2"></p>
<p class="p2">
<span>		Ovakvu svoju odluku  sud temelji na činjenicama koje slijede  iz izvedenih dokaza .</span>
</p>
<p class="p2"></p>
<p class="p2">
<span>		Naime,  javna optužba stavlja na teret optuženom N.D. da je dana 31.12.2012.godine oko 23,30 časova  u lokalu "M." u P. teško tjelesno povrijedio oštećenog L. N. tako što je nakon kraće  rasprave  oštećenog  udario dva puta  stisnutom pesnicom u predjelu glave i nanio mu tešku tjelesnu povredu u vidu preloma nosnih kostiju  sa pomjeranjem slomljenih dijelova i prelom tri zuba sekutića  gornje vilice. Optuženi N.  priznaje  da je kritične večeri  jedanput  pesnicom  udario oštećenog L.  u predjelu lica-usta  od  kog udarca je oštećeni odmah pao na ledja, da nije imao namjeru da oštećenog teško  povrijedi već je oštećenog udario  nakon što je njega oštećeni  ošamario  što je on smatrao uvredom. </span>
</p>
<p class="p2"></p>
<p class="p2">
<span>		Radi utvrdjivanja činjenica za donošenje odluke u ovoj krivično pravnoj stvari sud je izveo  naprijed navedene dokaze pa je tako svjedok - oštećeni L.N.kazao da optuženog  do kritične večeri nije poznavao  kao i da se dana 31.12.2012.godine  sa društvom dogovorio da čekaju N.  2013 godinu  u noćnom klubu "M." u P. pa je sa drugovima  P. M. i K.A.  došao u restoran  negdje oko 23,00 časa  a neposredno  poslije  njihovog dolaska došle su i njihove drugarice Š. E., S.A.  i O. D.. Imali su rezervisan sto u noćnom klubu gdje su stajali  a za susjednim stolom  do  njihovog  bilo je društvo optuženog N.. Negdje oko 23,30 časova A. je predložila da se slikaju pored stola i kad je A. pošla da se slika sa njim  vjerovano je slučajno rukom zakačila  djevojku  optuženog  koja  joj je tom prilikom rekla "može li to malo  lakše"  našta joj  se A. izvinula. Nakon što su se slikali  ponovo je stao za svoj sto  da bi ga optuženi koji je bio u neposrednoj blizini  uhvatio za lijevo rame  i okrenut  licem prema njemu  udario ga stisnutom pesnicom  prvo u predjelu nosa  a nakon toga odmah i drugi put  pesnicom u predjelu  usana i brade. Malo se sjeća tih udaraca  jer je  od prvog udarca  izgubio svijest  i svijesti je došao  u B. a drugovi su mu rekli  da je od udaraca  ledjima pao na pod  i zna da mu je bila  rasječena koža glave u potiljačnom dijelu. Od tih udaraca  optuženog  polomljena mu je nosna  kost i tri zuba. Oštećeni je kazao da ga je optuženi udario prvi put pesnicom u predjelu nosa  od kog udarca je izgubio svijest i zateturao se  i nesjeća se kad je pao na pod  niti je vidio  kada ga je drugi put optuženi udario. Da ga je optuženi i drugi put udario i to opet u predjelu lica rekli su mu drugovi kasnije. Djevojku optuženog  V.M.poznaje izvidjenja, prije 3 do 4 godine  sudarili su se vozilima  iznad K. a ni  on i ona nijesu zadobili povredu. </span>
</p>
<p class="p2"></p>
<p class="p2">
<span>		Da je oštećeni L.N. kritične prilike zadobio tešku tjelesnu povredu u vidu prelom nosnih kostiju sa pomjeranjem slomljenih  dijelova  i  prelom tri zuba sekutića  gornje vilice (prelom krunica dva zuba sekutića lijeve strane  i prelom prvog zuba sekutića desne strane) </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>  utvrdjuje se i iz nalaza i mišljenja vještaka dr. B. B. koji  je u svom pisanom  nalazu i mišljenju i riječi na glavnom pretresu a nakon uvida u medecinsku dokumentaciju za oštećenog istakao da je oštećeni kritične prilike zadobio povredu  ličngo dijela glave  u vidu razderotine kože lijeve strane nosne piramide te prelom nosnih kostiju sa pomjeranjem  slomljenihdijelova ovih kostiju i nagnječina  kože kapaka  lijevog oga  koja povreda je nastala djelovanjem zamahnute tupo tvrde sile ravne površine, srednjeg inteziteta djelovanja  koja je sila djelovala na glavu povrijedjenog  u jednom navratu  od naprijed, lako  sa lijeve strane  i lako odozgo a u momentu kad je povrijedjeni svojom prednje lijevom stranom glave  bio okrenut ka toj sili. Prilikom djelovanja sile došlo je do preloma nosnih kostiju  i pomjeranja slomljenih dijelova ovih kostiju, oštećenja kože nosne piramide  te oštećenja  kako krvnih  sudova kože  u području  rane razderotine  kože  nosne  piramide  tako i oštećenja sitnih  krvnih sudova kože  oko  lijevog očnog predjela lica  i sitnih krvnih sudova  sluzokože nosnih  hodnika  i  izlaz ka manje  količine krvnog sadržaja kroz spoljašnje otvore nosa  i nastajanje krvnog podliva kože  kapaka  lijevog oka. Dublje strukture glave (tkivo mozga i drugo) ostale su nepovrijedjene. Ova povreda je mogla nastati djelovanjem zamahnute stisnute šake. Dalje je vještak  u svom  pisanom nalazu i mišljenju istakao da  povrede ličnog dijela glave u vidu rane razderotine  gornje usne  spoljašnjeg usnog otvora , njene lijeve strane te prelomi tri zuba sekutića gonje vilice  od kojih  prelomi krunica oba zuba sekutića  lijeve strane  i prelom prvog zuba  sekutića desne strane  gornje vilice  nastala je djelovanjem zamahnute tupotvrde  sile, ravne površine, srednjeg inteziteta djelovanja  koja je sila djelovala na glavu povrijedjenog  u jednom navratu od naprijed  lako odozgo  i sa lijeve strane dovodeći do  nastanka povrede  te  oštećenja sitnih krvnih sudova  kako u prostoru rane razderotine usne  tako i krvnih sudova  kostnog tkiva slomljenih zuba i  izlaska  manje količine krvnog sadržaja kroz spoljašnji tvor ustiju  u spoljašnju sredinu. I ova povreda je mogla nastati djelovanjem zamahnute  stisnute  šake. Vještak dalje navodi da povreda glave u vidu rane razderotine  kosmatog dijela glave  u tjemeno- potiljačnom predjelu  sa desne strane  nastala je prilikom pada  ili udara  tim dijelom glave  o ili na kakvu  tvrdu i neravnu podlogu te osim oštećenja  kože  i sitnih krvnih sudova u prostoru  ove rane razderotine  i izlaska manje količine krvnog sadržaja kroz otvor  rane u spoljašnju sredinu dublje strukture glave (kao naprimjer  kosti lobanje, tkivo mozga i dr.)  ostali su nepromijenjeni. Sve ove povrede nastale su kratko vrijeme jedna za drugom  stim što su povrede nosa  i ustiju  nastale  vrlo brzo jedna za drugom  a nakon zadobijanja ovih povreda  moglo je doći do kratkotrajnog  gubitka svijesti  povrijedjenog i pada  na podlogu. Povreda u vidu preloma nosnih kostiju sa pomjeranjem  slomljenih dijelova ovih kostiju  i povreda u vidu preloma  tri zuba  su pojedinačno i u svom zbiru  obična  teška tjelesna povreda. Na glavnom pretresu vještak dr. B. je kazao da su  povreda nosa  i  povreda  zuba  nastale  djelovanjem mehaničke sile  u dva navrata, vrlo kratko vrijeme jedna za drugom,  gotovo  istog pravca i djelovanja sile  u momentu kada je povrijedjeni Lacman Nikola  prednjom lijevom stranom ličnog dijela glave  bio okrenut   ka toj sili. Treća povreda glave - tjemeno potiljačnog dijela više sa desne strane  nastala  je prilikom pada ili udarom  povrijedjenog  ovim dijelom glave o kakvu tvrdu i neravnu  podlogu.   </span>
</p>
<p class="p2">
<span class="s1">							</span>
</p>
<p class="p2">
<span class="s1">		</span><span>Sud je u  potpunosti prihvatio nalaz i mišljenje  vještaka  dr.B. smatrajući  da je vještak krajnje objektivno i po pravilima struke a na osnovu raspoložive medecinske dokumentacije za oštećenog  dao svoj nalaz i mišljenje.Kada se iskaz oštećenog L.N. dovede u logičnu vezu sa nalazom i mišljenjem vještaka B. kako o broju udaraca tako i o sredstvu  nananošenja povreda iskaz oštećenog se u potpunosti poklapa sa nalazom i mišljenjem vještaka dr.B. koji je izjavio da su povrede nosa  i  usta-zuba  kod ošećenog  nastale djelovanjem mehaničke sile  u dva navrata. </span>
</p>
<p class="p2"></p>
<p class="p2">
<span>		Svjedoci S. A.  i P.M.  su kazali da su  dana 31.12.2012.godine  čekali N. 2013 godinu  u noćnom klubu "M.", da su bili  u društvu  sa oštećenim L. i K. A. kao i da  dok su sjedjeli  A.je  predložila N. da se slikaju. Za susjednim stolom do njihovog  nalazilo se  društvo optuženog N.. Svjedokinja A. je kazala da  dok je prilazila N.da se slikaju  možda je enhotično zakačila  rukom djevojku  koja je bila u društvu optuženog i izvinula joj se. I svjedok  P.  je posvjedočio  da je  djevojka optuženog  upozorila A.  i da joj se  A. izvinula. Svjedokinja  A.je  dalje posvjedočila  da je  oštećenom prišao optuženi  i da su počeli da se raspravljaju  i  iz njihove neposredne blizine  primijetila je kada je N. dva puta pesnicom  i to udarcima jednim za drugim udario   oštećenog N.u predjelu lica  od kojih udaraca  se N.zateturao  i pao na pod  i to na ledja  i udario glavom  od  ivicu  bine. Vidjela je da N. teče krv u predjelu lica  kao i da je raskrvario potiljačni dio glave. Nakon ta dva udarca prišli su neki momci, možda i iz obezbedjenja i podigli  N., odveli ga do WC-a  gdje su mu oprali krv  a nakon  toga ga preveli taksijem u B.. Svjedok P. je kazao da je negdje oko 23,30 časova prema N. se okrenuo  optuženi N. i upitao ga  šta radi, nezna da li mu je N. nešto na to odgovorio  ali je vidio  kada je optuženi  stisnutom pesnicom  udario dva puta L. u predjelu nosa i brade, oba udarca su bila jedan za drugim. Oštećeni je od tih udaraca pao na ledja i zakačio potiljačnim dijelom glave o ivicu bine. Od ovih udaraca  oštećeni L. je bio krvav kako po prednjoj strani tako i po ledjima  od povrede  koju je zadobio prilikom  pada  i odmah su prišli neki momci  i pomogli N. da se podigne, poveli ga do WC gdje su mu oprali krv  a zatim ga  prebacili do Bolnice. </span>
</p>
<p class="p2"></p>
<p class="p2">
<span>		Svjedoci S. A. i P. M.  su  u drugarskim odnosima  sa oštećenim  sa kojim su kritične prilike bili u društvu. Medjutim,  bez obzira  na ovaj odnos svjedoka sa oštećenim  sud  njihov iskaz  da je  optuženi kritične prilike  dva puta stisnutom pesnicom udario u predjelu  lica  oštećenog L. nakon čega je oštećeni pao na ledja, da su to bili udarci jedan za drugim  u cjelosti prihvatio  i kao istinite i kao nepristrasne  a ovo prevashodno imajući u vidu  objektivni  i po pravilima struke dati  nalaz i mišljenje vještak  dr.B.a koji je kazao  da su  povrede nosa  i usta-zuba  kod oštećenog nastali  djelovanjem mehaničke sile  u dva navrata, vrlo krtko vrijeme  jedno za drugim  gotovo iz istog pravca i  djelovanja  sile  u momentu kad je  povrijedjeni L. prednjom lijevom stranom  ličnog dijela glave  bio okrenut  ka toj sili  a povreda glave  u tjemeno potiljačnom dijelu nastala  padom  ili udarom  ovim dijelom glave  o kakvu  tvrdu i neravnu podlogu. </span>
</p>
<p class="p2"></p>
<p class="p2">
<span>		Optuženi N.D. navodi u svojoj odbrani da  je  jedanput  udario pesnicom  oštećenog L. u predjelu  usta nakon  čega oštećeni odmah pada  te da je  oštećenog udario  u afektu  pošto je njega oštećeni prvo ošamario. Svjedoci G.I. i  I. L. su posvjedočili  da su dana 31.12.2012.godine  u noćnom klubu  "M."  čekali N.2013 godinu  te da su sa njima bili u društvu optuženi N. i njegova djevojka V. M., K. N.. Svjedok I. N.da oštećenog L. nije poznavao do kritične večeri a svjedok G.  da  oštećenog nije primjećivao sve do 23,30 časa kada je prišao njihovom  stolu  i nešto počeo  drsko govoriti V.M.da bi  ga optuženi pitoa u čemu je problem a oštećeni pozvao optuženog  da izadju napolje i da se biju i riješe problem.  I svjedok  I.  navodi  da se oštećeni raspravljao sa V.M.  te da se umiješao optuženi  pitajući oštećenog u čemu  je problem a oštećeni  ga zvao da izadju napolje i da se biju. Ovi svjedoci navode  da je oštećeni kritične prilike bio pijan  te da je svjedok I. stao  izmedju oštećenog i optuženog  a oštećeni i  I.pozivao da se biju  pa je oštećeni  preko  I. otvorenom šakom  udario u predjelu lica optuženog D. a  optuženi D. odmah jedanput pesnicom  udario oštećenog u predjelu lica  i od tog udarca oštećeni L. je pao na ledja. Svjedok I. je kazao i to da nakon što je oštećeni Lacman pao od udarca optuženog  oštećenom niko osim obezbedjenja lokala nije prilazio niti  ga udario. Svjedoci G. i  I. su kazali da su dobri prijatelji i da se druže sa optuženim. </span>
</p>
<p class="p2"></p>
<p class="p2">
<span>		Sud je cijenio  ove navode  odbrane  optuženog N.  kao i iskaz  svjedoka G. i I.  i stekao ubjedjenje  da su  i navodi optuženog  i navodi svjedoka smišljeni  u cilju  olakšaja položaja  okrivljenog pred sudom  odnosno  svjedoci I. i G.  da pomognu  svom drugu i dobrom prijatelju optuženom N. i zato ih sud  nije mogao ni prihvatiti. Ovo sa razloga  što je vještak dr. B. u svom nalazu i mišljenju  u riječi na glavnom  pretresu istakao  da je mišljenja  da je povrijedjeni Lacman  povrede ličnog dijela glave  zadobio djelovanjem sile  u dva navrata  tj. djelovanjem sile  zamahnute stisnute šake dva puta  te da je  o povredama ličnog  dijela glave kod oštećenog imao u vidu  karakteristike i lokaciju  povrijedjenih dijelova ličnog dijela glave  ili tačnije predjela  lijevog oka, lijeve strane nosne piramide kao jedan predio  na koji je djelovala sila  i drugi  predio  koji se odnosi na predio gornje usne  spoljašnjeg usnog otvora  i prelome  krunica   zuba sekutića  kao drugi predio na koji je djelovala sila.  Oštećeni  u koliko je zadobio povrede onim pravcem i smjerom djelovanja sile kako je objašnjeno u pisanom nalazu  nije mogao zadobiti povredu u vidu  nagnječine kože i mekih tkiva lijevog očnog predjela  prilikom pada na kakvu tvrdu i ravnu podlogu  a ovo zbog toga što uz ovu povredu  u njenoj neposrednoj blizini  postoji još jedna povreda  a to je nagnječina kože  sa ranom razderotinom kože lijeve  strane  korijena nosne piramide i preloma nosnih kostiju.  Prema opisu povrede nosne piramide  koju u svojim nalazima navode  ljekari prijemne  anbulante Opšte bolnice u Pljevljima već  prilikom prvog pregleda  ili tačnije 01.01.2013.godine  opisuju  da je na nosnoj piramidi  postojala nagnječina kože i rana  razderotina  lijeve stgrane nosne piramide, navode da je došlo i do preloma nosnih kostiju  i ovakva povreda uvijek  ide  i sa otokom kože  i mekog tkiva nosne  piramide na koje je djelovala sila. Osim toga dodje  i do oštećenja krvnih sudova kako kože  i mekog potkožnog tkiva tako i krvnih sudova  slomljenih nosnih kostiju i krvnih sudova sluzokože nosnih hodnika te dolazi  do pojave krvnog sadržaja  na spoljašnje otvore nosa  i već nekoliko sati  od zadobijanja ovakve povrede  otok nosne piramide  sve izraženiji  a krvarenje na nosne otvore  može da prestane. Vještak je kazao  da je mišljenja da  su povrede kod oštećenog mogle nastati na način kako to oštećeni navodi, u konkretnom slučaju radi se od dva udarca, jedan u predjelu  usta,  jedan u predjelu nosa.  Ovim stručnim  i objektivnim nalazom i mišljenjem vještaka dr. B.  u potpunosti  su isključeni  navodi  optuženog N. i svjedoka G. i I.  da je optuženi kritične prilike  samo jedanput  stisnutom pesnicom  udario oštećenog, naprotiv  vještak je decidan  da se radi  o  dva  udarca. I optuženi  i svjedoci I. i G.  navode  da je odmah nakon  zadobijanja  udarca  u predjelu lica  oštećeni pao  na pod  i  da ga  više niko nije  udarao.  Ovi navodi  nisu logični  obzirom na  decidan  stav vještaka te se radi od dva  udarca pesnicom  u predjelu ličnog dijela glave.   </span>
</p>
<p class="p2"></p>
<p class="p2">
<span>		Dakle, u postupku je  jasnim, ubjedljivim i kategoričnim iskazom  svjedoka-oštećenog L.N. koji iskaz sud u cjelosti prihvata, iskazom svjedoka S. A.i P.M., medecinskom dokumentacijom  kao i objektivnim nalazom i mišljenje vještaka dr. B. B.  koji je kazao da  su povrede  ličnog dijela glave  kod oštećenog  a to su povrede nosa  i usta  odnosno zuba  nastale  od dva  udarca stisnutom pesnicom  a  povrede tjemeno potiljačno  od pada i udara i da je oštećeni mogao zadobiti povrede onako kako je opisao  na nesumnjiv način  utvrdjeno da je optuženi  N.D. dana 31.12.2012.godine  oko 23,30 časova   u lokalu "M." u P. teško tjelesno povrijedio oštećenog L.N.tako što ga je dva puta  udario stisnutom pesnicom, jedanput u predjelu nosa a drugi put u predjelu   usta i nanio mu tom prilikom  tešku tjelesnu povredu  bliže opisanu  izrekom  ove presude. Optuženi  N.  je bio svjestan da  ovim udarcima stisnute pesnice može teško povrijediti  oštećenog L.  ali uprkos tome  udario je oštećenog  dva puta, dakle bio je svjestan  svoga djela  i htio njegovo izvršenje, djelovao je sa direktnim umišljajem pa ga je sud kao umišljajnog učinioca  oglasio krivim  i osudio po zakonu  jer se u ovim njegovim radnjama  stiču svi bitni elementi  bića krivičnog djela  teške tjelesne povrede iz čl.151 st.1 Kz.   </span>
</p>
<p class="p2">
<span>    </span>
</p>
<p class="p2">
<span>		 Prilikom odlučivanja  o vrsti i visini kazne  sud je u smislu čl.42 Kz cijenio sve okolnosti koje utiču  kako na vrstu  tako i na visinu  kazne. Optuženi N. je mlad čovjek,  nezaposlen. Izdržavaju ga roditelji. Izrazio je kajanje i žaljenje. Nikada do sada nije dolazio  u sukob sa zakonom  što je utvrdjeno  iz izvoda iz KE što upućuje na zaključak  da se  neradi o osobi sklonoj vršenju krivičnih djela. Sve ove okolnosti  sud je optuženom  u smislu čl.45 i 46  Kz uzeo kao osobito olakšavajuće okolnosti  i ublažio mu kaznu  ispod zakonom predvidjenog minimuma  i izrekao mu kaznu zatvora  u trajanju od 3 (tri) mjeseca smatrajući  da je samo kazna zatvora  i u ovom vremenskom trajanju adekvatna  krivična sankcija kojom će se u smislu čl.32 Kz postići svrha kažnjavanja  i dovoljno uticati  na optuženog  da više ne vrši  krivična djela. </span>
</p>
<p class="p2">
<span>					                         </span>
</p>
<p class="p2">
<span>		Shodno čl.226 i 229 Zakona o krivičnom postupku, sud je obavezao otpuženog da na ime troškova krivičnog postupka plati ovom sudu  iznos  od 188,00 € koji iznos čini naknada i nagrada vještaka medecinske struke za obavljeno vještačenje te da na ime paušala plati iznos od 27,50 € koji iznos  je odmjeren obzirom na dužinu trajanja i složenost krivičnog postupka te imovno stanje optuženog.</span>
</p>
<p class="p2"></p>
<p class="p2">
<span>		 Oštećeni L. N. je postavio imovinsko pravni zahtjev  i to u iznosu koji procijeni  krivični sud. Kako krivični sud  u ovom postupku  nije utvrdjivao visinu imovinsko pravnog zahtjeva  to je u smislu čl.239 ZKP-a  ošećenog L.N. radi ostvarivanja  imovinsko pravnog zahtjeva uputio  na parnicu.	</span>
</p>
<p class="p2"></p>
<p class="p2">
<span>		</span>
</p>
<p class="p2">
<span>		</span><span class="s1">OSNOVNI SUD U PLJEVLJIMA , dana 28.03.2013.godine.</span>
</p>
<p class="p2"></p>
<p class="p2">
<span>Zapisničar, 							                 S u d i j a,  </span>
</p>
<p class="p2">
<span>Zora  Leković 							             Ljiljana Popović </span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>		Protiv ove presude dozvoljena je žalbu u roku od 8.dana po prijemu</span>
</p>
<p class="p2">
<span>		iste Višem sudu Bijelo Polje, a preko ovog suda. </span>
</p>
<p class="p2"></p>
<p class="p1">
<span>												</span>
</p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1"></p>
<p class="p1"></p>
<p class="p2"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 0.75in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-left:2.0in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.65/13.				U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Zahit Camić, kao sudija pojedinac, sa zapisničarem Adisom Burdžović, odlučujući po optužnom predlogu Osnovnog Državnog Tužilaštva iz Rožaja Kt.br.94/13. od 31.5.2013.godine, protiv okrivljenog S. K. iz Rožaja zbog krivičnog djela ugrožavanje sigurnosti iz čl. 168.st.2. u vezi st. 1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Armina Selmanovića iz Rožaja,  oštećenih M. K., A. K. i V. K. i orkivljenog dana  21.6.2013.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p4"></p>
<p class="p2">
<span>	Okrivljeni S. K., JMB ., od oca I. i majke R., rodj. B., rodjen . godine, u Rožajama, živi u s. Gusnice, opština Rožaje, drž. CG, razumije Crnogorski jezik, koji mu je i maternji jezik, pismen, završio SSS, nezapošljen, neoženjen, siromašnog imovnog stanja, osudjivan presudom ovog suda K.br.161/12. od 24.10.2012.godine zbog krivičnog djela iz čl. 376.st.3. u vezi st. 1. KZ na kaznu zatvora u trajanju od 3 (tri) mjeseca.</span>
</p>
<p class="p2"></p>
<p class="p2">
<span>					K R I V    J E</span>
</p>
<p class="p5">
<span>Što je:</span>
</p>
<p class="p2">
<span>	Dana 28.05.2013. godine, oko 18,30 h, u selu Kalače, opština rožaje, ugrozio sigurnost više lica i to M. K., A. K. i V. K. prijetnjom da će napasti na njihov život i tijelo, na način što je došao do prodavnice u kojoj su se zatvorili ošteženi i sa sjekirom koju je držao u rukama, polomio staklo na prozoru, a zatim i ulazna vrata govoreći svo vrijeme prijeteće riječi „pobiću vas“ i „izadjite pičke da vas pobijem“,</span>
</p>
<p class="p2">
<span>	-čime je izvršio krivično djelo ugrožavanje sigurnosti iz čl. 168.st.2. u vezi st. 1. Krivičnog Zakonika.</span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl.4.13.15.32.36.42.45.46.st.1. tač.5. Krivičnog Zakonika, čl. 226.229.374. Zakonika o Krivičnom Postupku </span>
</p>
<p class="p6">
<span>O S U DJ U J E</span>
</p>
<p class="p2"></p>
<p class="p2">
<span>	NA KAZNU ZATVORA u trajanju od 30 (trideset) dana.</span>
</p>
<p class="p2">
<span>	Da plati ovom sudu na ime troškova krivičnog postupka –a paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>					O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja, podnio je optužni predlog Kt.br.94/13. od 31.5.2013. godine, protiv okrivljenog S. K. iz Rožaja, zbog krivičnog djela ugrožavanje sigurnosti iz čl. 168.st.2. u vezi st. 1. KZ.</span>
</p>
<p class="p2">
<span>	Na glavnom pretresu Zamjenik ODT-a Armin Selmanović iz Rožaja, istakao je da je izvedenim dokazima utvrdjeno da je okrivljeni izvršio krivično djelo za koje je optužen. Predložio je da sud okrivljenog za izvršeno krivično djelo oglasi krivim i osudi ga na kaznu zatvora u trajanju od 30 dana.</span>
</p>
<p class="p2">
<span>	Oštećeni K. M., A. i V. nijesu se pridružili krivičnom gonjenju ODT-a u odnosu na okrivljenog i nijesu postavili imovinsko pravni zahtjev.</span>
</p>
<p class="p2">
<span>	Okrivljeni S. K., na glavnom pretresu je izjavio da djelimično priznaje izvršenje krivičnog djela i krivicu za krivično djelo za koje je optužen.</span>
</p>
<p class="p2">
<span>	U svojoj odbrani je istakao kao na zapisniku Kt.br.94/13. od 29.5.2013. godine, pred ODT-om u Rožajama, da je dana 28.5.ove godine oko 17 h, u prodavnici M. K. kupio sok, čips i napolitanku. M. je kazao da mu to upiše u svesku kao da neće da mu plati. Bila je prisutna M. supruga V., kojoj je dao do znanja da se šali sa M.. M. to nije doživio kao šalu, već ga je opsovao, uzeo je jednu metalnu šipku i pošao put njega da ga udari. M. supruzi je ostavio novac za te namirnice i izašao iz prodavnice. Kada je izašao ispred prodavnice M. je držeći metalnu šipku u rukama, istu mu stavio pod grlo i odgurnuo ga. M. je udario pesnicom. Došao je M. sin A., dohvatio ga za ruke, dok je u rukama držao pištolj crne boje iz kojeg je opalio metak. Vidio je kasnije da ga je zrno okrznulo po kažiprstu lijeve ruke, za šta mu je ukazana ljekarska pomoć u Beranama. Nakon ispaljenja metka iz pištolja A. je pobjegao u prodavnicu, a za njim je ušao i M. i zaključali su vrata. Nogom je slomio staklo na ulaznim vratima prodavnice, kao i prozor na prodavnici i dvoje stakala na vozilu. Na tom mjestu je bila prisutna i M. supruga V., koja ga je molila da se ne svadja. Kada je polomio vrata, u prodavnicu nije ulazio. Došao je K. K., koji ga je uzeo u vozilo i odveo ga u policiju da ovo prijavi. Medjutim, policiji ovaj dogadjaj nije prijavio, jer se loše osjećao. </span>
</p>
<p class="p2">
<span>	Na glavnom pretresu u svemu je ponovio iskaz dat na pomenutom zapisniku s tim što je dodao:  da M., A. i V. nije uputio riječi da će ih pobiti i nije iz pozivao da izadju iz prodavnice. Sa istima se u medjuvremenu pomirio i sada su u dobrim odnosima. Izražava kajanje što se ovo dogodilo.</span>
</p>
<p class="p2">
<span>	Na glavnom pretresu sud je izveo dokaze:  saslušanjem u svojstvu svjedoka – oštećenih K. M., A. i V., pročitao zapisnik o uvidjaju br. 30/03-240-1736. od 29.5.2013. godine, sa izvejštajem o uzrokovanju tragova sa lica mjesta od 29.5.2013.godine, izvršio uvid u fotodokumentaciju br. 103/2013. od 28.5.2013. godine, broj 105/2013. od 28.5.2013. godine i pročitao izvod iz kaznene evidencije na ime okrivljenog. 	</span>
</p>
<p class="p2">
<span>	Svjedok – oštećeni M. K. na zapisniku pred ODT-om u Rožajama Kt.br.94/13. od 31.5.2013. godine, kao i na glavnom pretresu istakao je:  da je dana 28.5. ove godine oko 17,30 h,  pošao u prodavnicu koju drži njegov sin A. da istog zamijeni. U prodavnici je vidio okrivljenog. Kada je A. otišao, ostao je u prodavnici sa okrivljenim, gdje je došao i Z. K.. Okrivljeni je Z. ponudio sa pivom,  koje su uzeli i pošli iz prodavnice. Okrivljeni mu se obratio riječima „zapiši mi ovo tamo“. Kazao mu je da nema problema, da neće to upisati, jer nikad ne plaća i da će ga to častiti i da mu više ne ulazi u prodavnicu.  Okrivljeni se okrenuo i otvorenom šakom udario po kasi, opsovao mu majku, upućujući mu riječi „jebem ti majku, ti da mi kažeš hoću li ja ulaziti u prodavnicu ili neću“ i pošao put njega. Spriječio ga je Z., kao i R., koji je došao u prodavnicu i istog su izveli iz prodavnice. Isti mu mje svo vrijeme upućivao prijeteće riječi. Nakon toga je slučaj prijavio telefonom policiji. U prodavnicu su došli njegova supruga V. i sin A.. Telefonom je pozvao oca okrivljenog da mu ispriča šta se dogodilo. Neko ga je obavijestio da okrivljeni trči sa sjekirom u pravcu prodavnice. Sa sinom i suprugom ušli su u prodavnicu i zaključali vrata. Okrivljeni je sa sjekirom polomio prozor na prodavnici, pokušao da udje u prodavnicu i tom prilikom se povrijedio na staklo.  Sjekirom je udarao po ulaznim vratima i svo vrijeme im prijetio da će ih ubiti. Uplašio se  i osjećao se ugroženim.  Kada je okrivljeni polomio vrata ušao je u pradavnicu i sjekirom udario u metalni raf. Došao je K. K. koji ga je nasilno izvukao iz prodavnice. Kada su izašli iz prodavnice primijetili su da im je polomio vozilo „Golf IV“.  Ne pridružuje se krivičnom gonjenju ODT-a, jer se sa okrivljenim i njegovom porodicom izmirio i isti su mu nadoknadili štetu.</span>
</p>
<p class="p2">
<span>	Svjedok – oštećeni A. K., na zapisniku Kt.br.94/13. od 30.5.2013. godine, pred ODT-om u Rožajama i na glavnom pretresu istakao je: </span>
</p>
<p class="p2">
<span>	Da je dana 28.5. ove godine radio u prodavnici čiji je vlasnik. Oko 15,30 h, u prodavnicu je došao okrivljeni sa jednom djevojkom. U prodavnici je bio A. K., sa kojim je okrivljeni nešto raspravljao. Ostali su u prodavnici gdje su pili pivo. Došao je njegov otac M. da ga zamijeni. Izašao je iz prodavnice  i sa rodjacima pošao da igra košarku.  Dok je bio na poligonu čuo je galamu i pošao je da vidi  o čemu se radi. Vidio je Z. i R. da izvode okrivljenog iz prodavnice. Okrivljeni je svo vrijeme govorio „pobiću vas, majku ti jebem u grob“, tako daj e istom uzvratio psovku. R. je prišao do njega i M. i uveo iz u prodavnicu, gdje je došla njegova majka V.. Čuo je da okrivljeni svo vrijeme psuje i prijeti im da će ih pobiti. Njegov otac je pozvao policiju i ovo prijavio . Pozvao je i oca okrivljenog, koji je došao. A. K. ga je obavijestio da okrivljeni trči u pravcu prodavnice, sa sjekirom u ruci. Zaključali su vrata od prodavnice. Okrivljeni je počeo sjekirom da udara u prozor koji je polomio, a nakon toga na zlazna vrata. Svo vrijeme im je govorio „izadjite pičke da vas pobijem, izadjite ovamo majku vam jebem, ako smijete“. Svo vrijeme je u prodavnici bio sa ocem i majkom. U rukama mu je vidio sjekiru. Došao je K. K. koji je okrivljenog odvlačio od objekta, ali je okrivljeni uspio da udje kroz otvor vrata koja je polomio u prodavnici i sjekirom udario  na policu i svo vrijeme im govorio „izadjite da vas pobijem“. K. je uspio da istog izvede iz prodavnice. Vidjeli su da se ispred prodavnice okupio veliki broj mještana, a da im je okrivljeni  polomio i vozilo koje je bilo ispred prodavnice, tako da mu je na vozilu i prodavnici napravljena šteta u  iznosu od oko 2.200 eura. Osjećao je strah i ugroženost od ponašanja okrivljenog. Sa okrivljenim i njegovom porodicom se nakon toga izmirio  i uspostavili su dobre odnose. Okrivljeni mu je nadoknadio štetu koju mu je pričinio. 	</span>
</p>
<p class="p2">
<span>	Svjedok – oštećena V. K., na zapisniku Kt.br. 94/13.  od 30. maja 2013. godine, pred ODT-om u Rožajama i na glavnom pretresu istakla je:</span>
</p>
<p class="p2">
<span>	Da je dana 28.5. ove godine oko 17,30 h, šetala unuke. Prolazeći pored prodavnice, koju drži njen suprug, vidjela je okrivljenog da izlazi iz prodavnice i govori „izadjite ovamo majku vam jebem, izadji M. majku ti mrtvu jebem, ubiću te, baciću ti bombu u kuću, zaklaću te, isjeći ću te“. Psovao je i A. majku, kao i nju. Prišla je do okrivljenog i pitala ga šta se dogodilo, ali je isti i dalje nastavljao da psuje i prijeti joj. Z. i R. K. su istog  izveli iz prodavnice, da se ne svadja sa M. i A.. Istog je svo vrijeme molila da se smiri, ali se od njegovog ponašanja uplašila, kao i prijetnji. Ušla je u prodavnicu sa M. koji je pozvao oca okrivljenog i ovo prijavio policiji. U tom momentu ih je pozvao A. i kazao im da  putem trči okrivljeni sa sjekirom u rukama. M. je kazala da zatvori ulazna vrata, da bi S. mislio da su oni otišli. Kada je S. došao do prodavnice, sa sjekirom je polomio staklo na prozoru i povrijedio se na staklu. Istog je molila da to ne radi i da se smiri, ali im je isti govorio „izadji što si se zaključao“, psujući M., govoreći im „izadji isjeći ću vas“. Kazali su mu da neće da izadju da se svadjaju, ali je isti nastavio da udara sjekirom u vrata. Provukao se kroz otvor i ušao u prodavnicu. Sjekirom je udario u policu govoreći im „dodjite ovamo da vas koljem“. Okrivljenog je K. izveo iz prodavnice. Vidjela je da je isti polomio i staklo na njihovom vozilu koje im je oštetio. Sa okrivljenim i njegovom porodicom se izmirila i sada su u dobrim odnosima.</span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude.</span>
</p>
<p class="p2">
<span>	Iz iskaza okrivljenog, proizilazi da je on pomenutog dana bio u prodavnici u kojoj radi A.. Da je tada u prodavnici radio M., kod kojeg je kupio  sok, čips i napolitanku i da je nakon toga kazao da mu to upiše. Da je tom prilikom izmedju njega i M. nastala verbalna prepirka u vezi plaćanja računa a da je na tom mjestu bio i A.. Da je na prodavnici polomio ulazna vrata, kao i staklo na prozoru, te i stakla na vozilu koje je bilo u toj blizini. Da ga je K. K. uzeo u vozilo i odveo. U ovom dijelu njegov iskaz sud je prihvatio kao tačan i isti uzeo kao dokaz, jer je potvrdjen izvedenim dokazima. Medjutim, njegov iskaz u dijelu koji se odnosi da ga je A. pucajući iz pištolja pogodio u prst, da nije pućivao prijetnju M., A. i V., sud nije mogao prihvatiti, jer je isti u ovom dijelu smišljen i sračunat ka izbjegavanju krivično pravne odgovornosti i kao takav je suprotan izvedenim dokazima.</span>
</p>
<p class="p2">
<span>	Iz iskaza svjedoka – oštećenih M., A. i V., čije je iskaze sud prihvatio kao  objektivne, medjusobno saglasni, a u odlučnim činjenicama se podudaraju i sa iskazom okrivljenog, se vidi da je okrivljeni pomenutog dana u prodavnici imao verbalni duel sa M. oko plaćanja računa za robu koju je kupio. Da je nakon toga pošao kod kuće, odakle je došao sa sjekirom u rukama, polomio staklo na prodavnici, ulazna vrata, oštetio njihovo vozilo koje je bilo u toj blizini i istima upućivao riječi prijetnje da će ih pobiti, dozivajući ih da izadju iz prodavnice, zbog čega su se osjećali ugroženim. Njihovi iskazi su potvrdjeni i  foto dokumentacijom, zapisnikom o uvidjaju, kao dokazima koji su sačinjeni od strane nadležnog državnog organa Ispostave Rožaje, a koji se odnose na oštećenja  prodavnice i vozila  vlasništvo oštećenih. </span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela ugrožavanje sigurnosti iz čl. 168.st.2. u vezi st. 1. KZ izvršenog na način, vrijeme i mjestu kao u izreci presude. Naime, radnja ovog krivičnog djela  manifestuje se kroz prijetnju nekog lica da će napasti na život ili tijelo tog lica ili njemu bliskog lica, pri čemu ista treba da bude ozbiljna i da je objektivno podobna da kod onoga kome se prijeti izazove osjećaj nesigurnosti, što je u konkretnom slučaju nesumnjivo utvrdjeno, pri čemu nije od značaja za postojanje ovog krivičnog djela da li je onaj koji prijeti i stvarno imao namjeru da realizuje prijetnju. Okrivljeni je upućujući oštećenima kao više lica  riječi „pobiću vas, izadjite da vas pobijem, ostvario sva bitna obilježja predmetnog krivičnog djela. </span>
</p>
<p class="p2">
<span>	Cijeneći subjektivni odnos okrivljenog, prema izvršenim krivičnim djelima, sud je našao da je isti u konkretnom slučaju postupao sa umišljajem, jer je znao da oštećenima upućuje riječi prijetnje i bio je svjestan nasupanja zabranjene posledice, koja je u konkretnom slučaju nastupila, jer su se oštećeni osjećali nesigurnim.</span>
</p>
<p class="p2">
<span>	Za izvršeno krivično djelo sud je našao da je okrivljeni krivično pravno odgovoran, te ga je za isto oglasio krivim pošto je našao da nema elemenata koji bi isljučivali njegovu krivično pravnu odgovornost i osudio ga na kaznu zatvora u trajanju od 30 dana.</span>
</p>
<p class="p2">
<span>	Sud je u svemu prihvatio navode iz izvoda iz kaznene evidencije Ispostave Rožaje, izdatog na ime okrivljenog iz kojeg prozilazi da je isti do sada osudjivan zbog krivičnog djela napad na službeno lice u vršenju službene dužnosti iz čl. 376.st.3 u vezi st. 1. KZ.	</span>
</p>
<p class="p2">
<span>	Prilikom odmjeravanja kazne okrivljenom, u granicama Zakonom propisanim za ovo krivično djelo i imajući u vidu sve okolnosti iz čl. 42. KZ, sud je kao olakšavajuću okolnost okrivljenom uzeo u obzir da se radi o mladom čovjeku, njegovo djelimično priznanje za izvršeno krivično djelo, odnos prema izvršenom krivičnom djelu, da je oštećenima nadoknadio štetu, kao i njegov odnos sa oštećenima, da nije u radnom odnosu, okolnosti pod kojima je izvršio ovo krivično djelo, koje okolnosti je sve ukupno sud cijenio kao naročito olakšavajuće, te je istog primjenom čl. 45. i 46. KZ osudio na blažu visinu kazne od one koja je u Zakonu propisana za ovo krivično djelo, ubijedjen da će se istom postići svrha kažnjavanja iz čl. 4. u vezi čl. 32. </span>
</p>
<p class="p2">
<span>	U smislu čl. 226. i 229. ZKP, sud je obavezao okrivljenog da plati ovom sudu na ime troškova krivičnog postupka – paušala iznos od 40 eura, a ovo imajući u vidu trajanje i složenost krivičnog postupka.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 21.6.2013. godine.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Adisa Burdžović s.r.							Zahit Camić s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se </span>
</p>
<p class="p2">
<span>izjaviti žalba u roku od 3 dana od dana prijema</span>
</p>
<p class="p2">
<span>iste i to Višem sudu u Bijelom Polju, a preko </span>
</p>
<p class="p2">
<span>ovog suda.</span>
</p>
<p class="p2">
<span>	</span>
</p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p3"></p>
<p class="p4">
<span>	</span>
</p>
<p class="p2"></p>
<p class="p1">
<span>	</span>
</p>
<p class="p7"></p>
<p class="p7"></p>


</body>
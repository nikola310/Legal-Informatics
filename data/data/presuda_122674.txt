<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span></span><span>K.br. 1120/12</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI,  kao prvostepeni krivični,  sudija Đuković Goran, uz učešće Maraš Ane kao zapisničara, u krivičnom predmetu protiv okrivljene  K. M. iz D., zbog krivičnog djela ugrožavanje javnog saobraćaja  iz čl. 339 st.3 u vezi st. 1  Krivičnog zakonika Crne Gore, rješavajući po optužnom predlogu ODT Podgorica Kt. br. 1193/12 od 16.10.2012. godine, nakon održanog glavnog i javnog pretresa u prisustvu zastupnika optužbe, Jaganjac Julije, savjetnika ODT Podgorica i okrivljene, dana 18.05.2015. godine donio je i istog dana u prisustvu stranaka javno objavio,</span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrivljena:</span>
</p>
<p>
<span>K. M., JMBG ...., od oca Dj. i majke R., rodjene T., rodjena .... godine u Podgorici sa prebivalištem u D., selo G. b.b. državljanka Crne Gore, završila srednju Ekonomsku školu, udata, majka dvoje maloljetne djece, nezaposlena, lošeg imovnog stanja, neosudjivana, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>Kriva  je </span>
</p>
<p>
<span>Zato što je:</span>
</p>
<p>&nbsp;</p>
<p>
<span>Dana 16. juna 2012. godine oko 13,00 časova, u P., na raskrsnici ulica H. R. i ulice V. ., ne pridržavajući se saobraćajnih propisa iz čl. 36 st.1 Zakona o bezbjednosti saobraćaja na putevima, svjesna da kršenjem ovih propisa može ugroziti saobraćaj i dovesti u opasnost život i tijelo ljudi ali je olako držala da do toga neće doći, ugrozila saobraćaj tako da je dovela u opasnost život i tijelo ljudi, na način što, upravljajući vozilom marke "G." reg. oznaka PG ... ul. H. R. na raskrsnici, nije propustila vozilo "M." reg. oznaka SH ..., kojim je iz suprotnog pravca upravljao M. A. koji je, zadržavajući smjer, nailazio sa njene desne strane, usljed čega je u raskrsnici došlo do sudara vozila, kojom prilikom je saputnik u vozilu "G." - oštećena R. Dž. zadobila laku tjelesnu povredu u vidu nagnječenja glave u lijevoj polovini tjemenog predjela</span>
</p>
<p>&nbsp;</p>
<p>
<span>- čime je izvršila krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore</span>
</p>
<p>&nbsp;</p>
<p>
<span>Pa sud okrivljenom primjenom citiranih zakonskih propisa te čl. 3, 4, 5, 13 ,16, 32, 42, 52, 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom joj predhodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljena u roku od 1 ( jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span>Obavezuje se okrivljena da ovom sudu na ime troškova krivičnog postupka uplati novčani iznos od 187,00 eura i 30,00 eura na ime paušala u roku od 15 dana od dana pravosnažnosti presude.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom ODT Podgorica Kt.br 1193/12 od 16. 10. 2012. godine, stavljeno je na teret okrivljenoj K. M. izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. </span>
</p>
<p>&nbsp;</p>
<p>
<span>Zastupnik optužbe je prije davanja završnih riječi precizirao činjenični opis dispozitiva optužnog akta, na način označen u izreci ove presude, ne mijenjajući pri tom pravnu kvalifikaciju djela i pri tako preciziranom činjeničnom opisu ostao do kraja glavnog pretresa, pa je u završnoj riječi predložio sudu da okrivljenu oglasi krivom i osudi po zakonu.</span>
</p>
<p>&nbsp;</p>
<p>
<span>Okrivljena je u svojoj odbrani izjavila da ne priznaje izvršenje krivičnog djela i da ne priznaje svoju krivicu. Naime, predmetnom prilikom oko 13,00 čaosva upravljala je automobilom marke "G." reg. oznaka PG ., koje je vlasništvo taksi udruženja "R. L.". Kretala se ulicom H. R. desnom saobraćajnom trakom u pravcu V. R.. Tom prilikom vozila je stranku, svjedoka R. Dž.. Dolaskom na raskrsnicu, sa veoma malom brzinom ni do 20 km/h, a radilo se o preglednoj raskrsnici, imala je namjeru da ide pravo i u tom trenutku auto koje je "lećelo" je došlo sa njene desne strane i došlo je do kontakta izmedju tog vozila i vozila kojim je upravljala na način što je to vozilo udarilo u zadnja vrata i obje bankine vozila kojim je upravljala i odbacilio je sigurno 20 m. Dalje je navela da se kretala ulicom sa prvenstvom prolaza, malom brzinom i nije uzrokovala predmetnu saobraćajnu nezgodu. Lice koje je upravljalo m. je bilo a.. Nakon toga na lice mjesta je došla policija.U završnoj riječi je izjavila da nije izvršila krivično djelo stavljeno joj na teret i da je osoba koja je vozila "M." letjela. </span>
</p>
<p>&nbsp;</p>
<p>
<span>Sud je u dokaznom postupku saslušao svjedoka oštećenu R. Dž., pročitao zapisnik o uvidjaju saobrćajne nezgode UP PJ Podgorica Ku.br 1709/2012 od 06. 07. 2012. godine, izvršio uvid u skicu lica mjesta, pročitao uvjerenje JZU KCCG br. 03/01-9972/1 od 06. 08. 2012. godine, izdato na ime R.Dž., nalaz i mišljenje sudskog vještaka medicinske struke dr. N. K. od 01.10. 2012. godine, nalaz i mišljenje sudskog vještaka saobrćajane struke Ing. V. Dj. od 10. 10. 2012. godine, koji je i saslušan na pretresu održanom dana 18. 05. 2015. godine i pročitan je izvod iz kaznen evidencije za okrivljenju izdat od UP PJ POdgorica broj 29-245/12-28884/2-4396 od 02. 11. 2012. godine.</span>
</p>
<p>&nbsp;</p>
<p>
<span>Ocjenom navoda optužbe, odbrane kao i svih provedenih dokaza sud je na nesumn  jiv nalčin utvrdio da je okrivljena izvršila krivično djelo stavljeno joj na teret na način, u vrijeme i na mjestu kako je to predsataljeno izrekom ove presude pa ju je sud oglasio krivom i izrekao joj sankciju kao u izreci presude. </span>
</p>
<p>&nbsp;</p>
<p>
<span>Ovo iz sledećih razloga: </span>
</p>
<p>
<span>Svjedok oštećena R. Dž. je u svom svjedočkom iskazu navela da se kritičnom prilikom oko 13,00 časova nalazila u taksi vozilu kojim je upravljala okrivljena K. M.. </span><span>Sjedjela je na zadnjem sjedištu. Prije nezgode kretali su se ulicom H. R. i dolaskom na raskrsnicu, kada su prošli višu polovinu raskrsnice osjetila je jak udar i ne zna kako se to desilo, udarila je glavom u zadnja vrata automobila. Nakon toga je došla policija, a ona je pješice sa tog mjesta pošla do kuće, da se presvuče, a radi se o samo jednoj ulici, pa se vratila na mjesto nezgode a u medjuvremenu je došla policija i jedna koleginica K. M. iz taksi službe, koja ju je povela u Hitnu medicinsku pomoć. Takodje se javila ljekaru u Urgentnom centru  KC CG. Nije se pridružila krivičnom gonjenju protiv okrivljene i nije postavila imovinsko pravni zahtjev. </span>
</p>
<p>&nbsp;</p>
<p>
<span>Iz zapisnika o uvidjaju saobraćajne nezgode UP PJ Podgorica Ku.br. 1709/2012 od 06. 07. 2012. godine, kao i skice lica mjesta utvrdjeno je, da je lice mjesta saobraćajne nezgode na raskrsnici ulica H. R. i ulice V.. Na licu mjesta kolovoz je jedinstven, glatke asfaltne površine. Na licu mjesta saobraćajne nezgode zatečeno je putničko motorno vozilo marke "M." reg. oznaka SH ..., prednjim dijelom vozila u navedenoj raskrsnici ulica dok je zadnjim dijelom vozila bilo okrenuto u pravcu ulice I. S.. Putničko motorno vozilo marke "G." reg. oznaka PG ... zatečeno je malo iznad navedene raskrsnice, gledano od pravca ulice H. R. tj. zadnjim dijelom vozila okrenuto u pravcu ulice H. R.. U nezgodi su učestvovali K. M. koja je upravlja putničkim motornim vozilom marke "G." PG ...,  M. A. koji je upravljao putničkim motornim vozilo marke "M." reg. oznaka SH ., i R. Dž. u nezgodi učestvovala kao saputnik u vozili "G. " reg oznaka PG ... .</span>
</p>
<p>
<span> </span>
</p>
<p>
<span>Iz nalaza i mišljenja vještaka medicinske struke utvrdjeno je da je oštećena R. Dž. u nezgodi zadobila nagnječenje glave u lijevoj polovini tjemenog predjela. Navedena povreda predstavlja u vrijeme nanošenja laku tjelesnu povredu i nastala je usljed udara glavom R. Dž. u tupo-tvrde predmete u unutrašnjosti putničkog motornog vozila u kojem se nalazila.</span>
</p>
<p>&nbsp;</p>
<p>
<span>Ovako dati nalaz i mišljenje vještaka medicinske struke sud je u potpunosti prihvatio kao stručan, jasan, precizan i zasnovan na pravilima struke.</span>
</p>
<p>&nbsp;</p>
<p>
<span>Iz nalaza i mišljenja vještaka saobraćajne struke ing. Dj. V. utvrdjeno je da se vozilo "M. .." reg. oznaka SH ... predmetnom prilikom kretalo brzinom od 32,52 km/h a vozilo "G." reg. oznaka PG ... brzinom od 44,00 km/h. Mjesto kontakta vozila, gledano po uzdužnoj osi ul. V. - na raskrsnici na kraju tragova  kočenja vozila SH ..., na oko 7,50 m prije PT, gledano u smjeru kretanja vozila SH ..., a gledano po poprečnoj osi ul. V. - u raskrsnici na sredini kolovoza, gledano u smjeru kretanja vozila SH .... Kontakt je ostvaren naletom - udarom čeonog dijela vozila "M.", SH ..., na bočnu desnu stranu vozila "G.", PG ..., za vrijeme dok su oba vozila bila u fazi zaustavljanja, o čemu svjedoče zatečene pozicije oba vozila. Vozač vozila "M." aktivirao je radnu kočnicu kada je od mjesta kontakta bio udaljen oko 14,73 m. Zaustavni put vozila M. pri posjedovanoj brzini od oko 9,63m/s iznosio bi oko 16,43 m a vrijeme zaustavljanja trajalo bi oko 2,51 s. Zaustavni put vozila "G." pri posjedovanoj brzini od oko 12,20 m/s iznosioi bi oko 23,41 m a vrijeme zaustavljanja trajalo bi oko 2,93 s, što znači da nijedan od vozača pri posjedovanim brzinama aktiviranjem radne kočnice nijesu imali vremensko prostornih uslova da zaustave svoja vozila prije mjesta kontakta jer su im zaustavni putevi bili duži od rastojanja sa kojeg su aktivirali radne kočnice. Postojeća raskrsnica nije regulisana saobraćajnom signalizacijom što znači da se primjenjuje pravilo "desne strane". Vještak zaključuje da je opasna situacija pretvorena u saobraćajnu nezgodu, nastala je na način što vozač vozila "G." reg. oznaka PG ..., prilikom uključivanja u predmetnu raskrsnicu,  nije zaustavio vozilo i propustio vozilo "M." reg. oznaka SH ..., koje mu je dolazilo sa desne strane, već je nastavio kretanje i </span><span>ušao u putanju kretanja vozilu marke "M." reg. oznaka SH ..., kada vozač ovog vozila i pored aktiviranja radne kočnice, nije imao uslova da zaustavi vozilo prije mjesta kontakta. Ovakav način upravljanja vozilom od strane vozača vozila "G." reg. oznaka PG ..., posledica je greška u upravljanju u dijelu nepoštovanja propisa koji obavezuje vozača da se mora zaustaviti i propustiti vozilo koje mu u rskrsnici dolazi sa desne strane. Vozač vozila "M." reg. oznaka SH ..., svojim postupkom nije uticao na nastanak nezgode, jer mu je vozilo sa lijeve strane ušlo u putanju kretanja.</span>
</p>
<p>&nbsp;</p>
<p>
<span>Obzirom da je okrivljena prigovorila nalazu i mišljenju vještaka saobraćajne struke u dijelu, da je ulica kojom se ona kretala, ulica sa prvenstvom prolaza te da nije morala da se zaustavlja na predmetnoj raskrsnici to je vještak neposredno na glavnom pretresu izjavio da u cjelosti ostaje pri osnovnom nalazu i mišljenju s tim što osnovni nalaz i mišljenje mijenja na strani 8. tako što iz rečenice "vozac vozila "M." SH . svojim postupkom nije uticao na nastanak nezgode, jer mu je vozilo sa lijeve strane iz sporedne ulice ušlo u putanju kretanja" treba brisati riječi "iz sporedne ulice", jer iz spise predmeta proizilazi da se ne radi o sporednoj ulici niti se taj termin uopšte koristi u prethodnom tekstu kompletnog nalaza te da je došlo do očigledne tehničke greške, što ne utiče na nalaz i mišljenje. Vještak je objasnio da je vozilo "G." koje se kretalo iz ulice H. R. sa namjerom da nastavi kretanje pravo kroz raskrsnicu, došlo sa lijeve strane vozilu "M." a s obzirom da se radi o raskrsnici puteva iste važnosti, koja nije regulisana saobraćajnom signalizacijom vozilo "M." imalo je prioritet u prolazu. Brzina vozila "G." je izračunata na osnovu evidentiranih oštećenja i zatečene pozicije vozila poslije kontakta. Kako se vozilo posle kontakta zaustavilo na 11 m, a evidentirana oštećenja na strani 4. ukazuju da je vozilo izgubilo brzinu na deformacijama oko 4m/s te obzirom da su uslovi odvijanja saobraćaja bili loši, što znači da je kolovoz bio vlažan, mokar, koeficijent upsorenja uzet je na minimalnoj granici propisanih vrijednosi od 6 m/s2, tako da primjenom odgovarajuće formule, imajući u vidu navedene vrijednosti, neposredno prije početka zaustavljanja ovo vozilo imalo je brzinu oko 44 km/h što je manje od brzine ograničenja za gradske uslove saobraćaja. Pravo prvenstva reguliše se isključivo saobraćajnom signalizacijom, postavljenjem službenog lica na raskrsnici ili semaforu. Ukoliko nema ovih tehničkih karakteristika na raskrsnici, a nema, onda se primjenjuje pravilo desne strane jer se i po tehničkim karakteristikama obje ulice koje se sijeku pod pravim uglom nalaze u istoj saobraćajnoj poziciji što znači da imaju istu širinu i da nijedna od ulica nije označena kao ulica sa pravom prvenstva. </span>
</p>
<p>&nbsp;</p>
<p>
<span>Ovako dati nalaz i mišljenje vještaka saobraćajne struke, kao i pojašnjenje data na pretresu sud je u potpunosti prihvatio obzirom da je vještak na vrlo jasan, precizan i stručan način objasnio dinamiku i tok predmetne saobraćajne nezgode i u tom smislu se izjasnio o tome ko je predmetnom prilikom uzrokovao saobraćajnu nezgodu.</span>
</p>
<p>&nbsp;</p>
<p>
<span>Na osnovu naprijed izloženog, sud je na nesumnjiv način utvrdio da je okrivljena dana 16. juna 2012. godine oko 13,00 časova, u P., na raskrsnici ulica H. R. i ulice V., ne pridržavajući se saobraćajnih propisa iz čl. 36 st.1 Zakona o bezbjednosti saobraćaja na putevima, svjesna da kršenjem ovih propisa može ugroziti saobraćaj i dovesti u opasnost život i tijelo ljudi ali je olako držala da do toga neće doći, ugrozila saobraćaj tako da je dovela u opasnost život i tijelo ljudi, na način što, upravljajući vozilom marke "G." reg. oznaka PG ... ul. H. R. na raskrsnici, nije propustila vozilo "M." reg. oznaka SH ..., kojim je iz suprotnog pravca upravljao M. A. koji je, zadržavajući smjer, nailazio sa njene desne strane, usljed čega je u raskrsnici došlo do sudara vozila, kojom prilikom je saputnik u vozilu "G." - oštećena R. Dž. zadobila laku tjelesnu povredu u vidu nagnječenja glave u lijevoj polovini tjemenog predjela čime su se u </span><span>radnjama okrivljene stekli svi bitni objektivni i subjektivni elementi bića krivičnog djela  ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Naprijed utvrđeno činjenično stanje potvrđeno je svim provedenim dokazima na glavnom pretresu prije svega iskazom svjedoka oštećene R. Dž. koja je potvrdila da se predmetnom prilikom oko 13,00 časova nalazila u taksi vozilu kojim je upravljala okrivljena K. M., da je  sjedjela na zadnjem sjedištu, da su se  prije nezgode kretali ulicom H. R. i dolaskom na raskrsnicu kada su prošli višu polovinu raskrsnice osjetila je jak udar, tačnije udarila je glavom u zadnja vrata automobila, zatim iz zapisnika o uvidjaju saobraćajne nezgode UP PJ Podgorica Ku.br. 1709/2012 od 06. 07. 2012. godine, kao i skice lica mjesta i konačno nalazom i mišljenjem vještaka saobraćajne struke koji je potvrdio da je opasna situacija pretvorena u saobraćajnu nezgodu, nastala na način što vozač vozila "G." reg. oznaka PG ..., prilikom uključivanja u predmetnu raskrsnicu,  nije zaustavio vozilo i propustio vozilo "M." koje mu je dolazilo sa desne strane, već je nastavio kretanje i ušao u putanju kretanja vozilu "M." kada vozač ovog vozila i pored aktiviranja radne kočnice, nije imao uslova da zaustavi vozilo prije mjesta kontakta. Ovakav način upravljanja vozilom od strane vozača vozila "G.", posledica je greška u upravljanju u dijelu nepoštovanja propisa koji obavezuje vozača da se mora zaustaviti i propustiti vozilo koje mu u raskrsnici dolazi sa desne strane. Vrstu i težinu tjelesnih povreda kod oštećene sud je utvrdio iz nalaza i mišljenja vještaka medicinske struke.</span>
</p>
<p>&nbsp;</p>
<p>
<span>Dakle, okrivljena se kritičnom prilikom nije pridržavala saobraćajnih propisa iz čl. 36 st. 1 Zakona o bezbjednosti saobraćaja na putevima koji su je obavezivali na to, da je dužna, da na raskrsnici ili u susretu sa drugim vozilom propusti vozilo koje nailazi sa njene desne strane, pri čemu je morala biti svjesna da upravljajući vozilom na naprijed opisani način može ugroziti saobraćaj i dovesti u opasnost život i tijelo ljudi, ali je olako držala da do toga neće doći ili da će u odlučujućem trenutku moći spriječiti nastupanje zabranjene posledice, pa je dovela sebe u situaciju da na raskrsnici nije propustila vozilo "M." koje je zadržavajući smjer, nailazilo sa njene desne strane, usljed čega je u raskrsnici došlo do sudara vozila i tjelesnog povredjivanja oštećene R.Dž., pa je pri izvršenju krivičnog djela postupala sa oblikom vinosti koji se definiše kao svjesni nehat.</span>
</p>
<p>&nbsp;</p>
<p>
<span>Sud je cijenio navode odbrane okrivljene da se predmetnom prilikom kretala veoma malom brzinom ni 20 km/h, da je u jednom trenutku auto koje je "lećelo" došlo sa njene desne strane zbog čega je došlo do kontakta izmedju vozila i da nije uzrokovala predmetnu soabraćajnu nezgodu, pa je našao da je ovakva odbrana okrivljene sračunata na izbjegavanje ili na eventualno umanjenje krivice ovo obzirom na to da je u toku postupka na nesumnjiv način utvrdjeno da se okrivljena predmetnom prilikom kretala brzinom od 44,00 km/h, da prilikom uključivanja u predmetnu raskrsnicu nije zaustavila svoje vozilo i propustila vozilo "M." koje joj je dolazilo sa desne strane već je nastavila kretanje i ušla u putanju kretanja vozila "M." , kada vozač tog vozila i pored aktiviranja radne kočnice nije imao uslova da zaustavi vozilo prije mjesta kontakta i da se pravo prvenstva prolaza reguliše isključivo saobraćajnom signalizacijom, postavljenjem službenog lica na raskrsnici ili semaforu, da  ukoliko nema ovih tehničkih karakteristika na raskrsnici, a nema, onda se primjenjuje pravilo desne strane jer se i po tehničkim karakteristikama obje ulice koje se sijeku pod pravim uglom nalaze u istoj saobraćajnoj poziciji što znači da imaju istu širinu i da nijedna od ulica nije označena kao ulica sa pravom prvenstva, zbog čega je odbranu okrivljene u tom dijelu odbacio kao neosnovanu. </span><span></span><span>Prilikom odlučivanja o </span><span>krivičnoj sankciji, sud je u smislu čl. 42 Krivičnog zakonika cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljene cijenio, da je udata, majka dvoje maloljetne djece, da je lošeg imovnog stanja, ranije dobrio ponašanje i stim u vezi raniju neosudjivanost a što je sud utvrdio iz izvoda iz kaznene evidencije na ime okrivljene od 02. 11. 2012. godine, pa je u odsustvu otežavajućih okolnosti okrivljenoj shodno čl. 53 i 54 Krivičnog zakonika, izrekao uslovnu osudu, kao u izreci presude, nalazeći da će se i sa prijetnjom izvršenja kazne zatvora u trajanju od trideset dana  i vremenom provjeravanja u periodu od jedne godine, na okrivljenu u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne  osude iz čl. 52 st. 2 Krivičnog zakonika, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.</span>
</p>
<p>&nbsp;</p>
<p>
<span></span><span>Na osnovu čl.229 st.1 Zakonika o krivičnom postupku sud je obavezao okrivljenu da na ime troškova krivičnog postupka uplati ovom sudu iznos od 187,00 eura od čega na ime troškova medicinskog vještačenja iznos od 60,50 eura i troškova saobraćajnog vještačenja iznos od 126,50 eura, kao i na plaćanje  sudskog paušala u iznosu od 30,00 eura, koji iznos je odmjeren shodno dužini trajanja postupka složenosti predmeta i imovinskim prilikama okrivljene, koje je dužana platiti u roku od 15 dana po pravosnažnosti presude.</span>
</p>
<p>&nbsp;</p>
<p>
<span></span><span>Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 18.05.2015. godine</span>
</p>
<p>&nbsp;</p>
<p style="text-align:center;">
<span></span><span></span><span></span><span></span><span></span><span></span><span></span><span></span><span></span><span>SUDIJA</span>
</p>
<p style="text-align:center;">
<span></span><span></span><span></span><span></span><span></span><span></span><span></span><span></span><span></span><span>Đuković Goran s.r.</span>
</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku</span>
</p>
<p>
<span>od 8 dana od dana prijema pismenog otpravka,</span>
</p>
<p>
<span>Višem sudu u Podgorici a preko ovog suda.</span>
</p>
<p>&nbsp;</p>
<p>
<span>Z.T.O. Maraš Ana</span>
</p>
<p>&nbsp;</p>
<p>
<span>DN-a: Po primjerak presude dostaviti:</span>
</p>
<p>&nbsp;</p>
<p>
<span>- ODT Podgorica</span>
</p>
<p>
<span>- Okrivljenoj K. M.</span>
</p>
<p>&nbsp;</p>
<p>
<span>Postupljeno dana ________________</span>
</p>
<p>
<span>Namještenik suda ________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
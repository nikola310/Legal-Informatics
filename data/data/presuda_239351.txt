<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 111/2016</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični </span><span class="span1">u vijeću sastavljenom od sudije Tabaš Predraga, kao predsjednika vijeća i sudija Mirjane Popović i Ljiljane Šoškić, kao članova vijeća</span><span class="span1">, uz učešće Novčić Slobodanke, kao zapisničara, u krivičnom predmetu protiv optuženog G. M., koga brani K. D. advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika, odlučujući po optužnici Višeg državnog tužilaštva u Podgorici Kt.br. </span><span class="span1">117/16 od 25.10.2016</span><span class="span1">. godine, koju je na glavnom pretresu zastupala Tatjana Begović-državni tužilac u Višem državnom tužilaštvu u Podgorici, nakon održanog glavnog i javnog pretresa, dana 08.02.2017. godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, dana 15.02.2017. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi G. M., od oca G. i majke X., rodjene B., rodjen .... godine u D...-R... A..., sa prebivalištem u I..., ul. V.. E. L... br ..., B..., državljanin Republike A..., neoženjen, bez djece, završio osnovnu školu, građevinar, zaposlen u firmi ,,M... D... S...'', trenutno na bolovanju, u pritvoru od 17.09.2016. godine od 04,00 časa po rješenju sudije za istragu Višeg suda u Podgorici Kri.br.248/16, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 17.09.2016. godine, na graničnom prelazu Božaj, neovlašćeno radi dalje prodaje iz Albanije unio u Crnu Goru, opojnu drogu marihuanu-supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno pa je to i htio, na način što je navedenog dana oko 04,00 časa, unio u Crnu Goru opojnu drogu marihuanu ukupne neto mase 52.834,33 grama, koja se nalazila u njegovom teretnom vozilu marke "N...", italijanskih reg. oznaka A..., u zadnjem dijelu kamiona ispod lima, u bunkeru, a koja je bila upakovana u 38 ručno pravljenih paketa u obliku kocke obmotanih širokom selotejp trakom, koju opojnu drogu su ovlašćeni službenici Granične policije u saradnji sa službenicima CI Božaj, prilikom kontrole vozila pronašli i oduzeli, a ista je bila namijenjena daljoj neovlašćenoj prodaji,</span>
</p>
<p>&nbsp;</p>
<p>
<span class="span1">               - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42,45,46 i  51. Krivičnog zakonika Crne Gore, te odredbi čl. 226, 229. i 374. Zakonika o krivičnom postupku</span>
</p>
<p>&nbsp;</p>
<p>
<span class="span1">                                                     O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine i 8 (osam) mjeseci, u koju kaznu mu se uračunava vrijeme provedeno u pritvoru počev od </span><span class="span1">17.09.2016. godine od 04,00 časova</span><span class="span1">, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 150,00 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p>
<span class="span1">II. Na osnovu čl. 75. i čl. 300. st. 7. Krivičnog zakonika Crne Gore, sud optuženom     i z r i č e :</span>
</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">I to: </span><span class="span1">52.834,33 </span><span class="span1">grama opojne droge marihuane, koja droga se ima uništiti nakon pravosnažnosti presude, kao i teretno motorno vozilo marke </span><span class="span1">"N...", italijanskih reg. oznaka A..., kao sredstvo upotrijebljeno za izvršenje krivičnog djela.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom VDT-a u Podgorici Kt.br.117/16 od 25.10.2016. godine, optuženom G. M. stavljeno je na teret izvršenje krivičnog djela neovlašćena proizvodnja držanje i stavljanje u promet opojnih droga  iz čl. </span><span class="span1">300 st</span><span class="span1">. 2 u vezi st. 1  Krivičnog zakonika, pri kojoj   optužnici je njen zastupnik u cjelosti ostao  do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu. </span>
</p>
<p>
<span class="span1"> </span>
</p>
<p>
<span class="span1">Optuženi G. M. je u svojoj odbrani u prethodnom postupku naveo, da je kritičnog dana, negdje oko 21,00 čas, krenuo svojim kamionom iz Drača za Italiju, gdje je prethodno boravio sa svojom djevojkom pet dana. Dalje je naveo, da se njegova djevojka umorila od vožnje kamionom, pa se u Italiju vratila trajektom, a on krenuo sa kamionom. Dolaskom na granični prelaz Božaj službenici policije su ga kontrolisali i tom prilikom u kamionu pronašli pakete, čiji sadržaj i količinu nije znao, niti ko je te pakete stavio u kamion. Objasnio je da je kamion kupio tri nedjelje do mjesec dana ranije u Italiji u gradu u kojem živi i za 2.000€, da je po zanimanju gradjevinski radnik, ali da je na poslu imao nezgodu, zbog čega je na bolovanju duže vrijeme, pa kako bi zaradio nešto novca kupio je kamion koji mu je koristio za prevoz raznih stvari, a najčešće za prevoz namještaja prilikom seljenja. Dalje je naveo i objasnio, da je tokom njegovog boravka u Draču kamion bio parkiran u kvartu blizu hotela, da je kamion vozio po Draču i Tirani, da ga je prilikom kretanja na put otvorio zadnja vrata teretnog dijela kamiona, dje je ubacio jednu torbu i tom prilikom vidio da je kamion prazan. Objasnio je, da tokom boravka u Albaniji nikome nije davao ključ  od </span><span class="span1">kamiona, niti je neko drugi upravljao kamionom, s tim što je naveo, da zadnja vrata na sanduku kamiona nijesu imala bravnu i ključ. </span>
</p>
<p>&nbsp;</p>
<p>&nbsp;</p>
<p>
<span class="span1">Na glavnom pretresu, optuženi je  priznao izvršenje krivičnog djela stavljenog mu na teret i u svojoj odbrani naveo, da je u septembru 2016. godine, sa djevojkom došao u Drač kamionom marke ''N...", koje je njegovo vlasništvo, da je tokom boravka u Draču sreo jednog čovjeka po imenu M., a čije prezime ne zna, koji mu je ponudilo da prebaci opojnu drogu marihuanu od Drača do Italije, gdje je trebalo da ga sačeka neki čovjek i preuzme tu drogu, a njemu  preda novac u iznosu od 3.000 eura. Dalje je naveo i objasnio, da je pristao da prenese opojnu drogu marihuanu, iz razloga što mu je trebao novac za operaciju povrede koju je zabodio na poslu u Italiji i transplataciju ušne školjke, nakon čega je izvjesni M. donio pakovanja sa opojnom drogom marihuanom i smjestio ih u zadnji dio kamiona ispod poda, da bi potom dana 17.09.2016. godine, u večernjim satima krenuo prema Crnoj Gori, da bi dolaskom na granični prelaz Božaj bio kontrolisan od strane granične policije, koja je pronašla marihuanu u kamionu. Prihvatiao je krivicu zbog izvršenja krivičnog djela i izrazio kajanje. </span>
</p>
<p>&nbsp;</p>
<p>
<span class="span1">Upitan da objasni razlike u svojim odbranama u prethodnom postupku i na glavnom pretresu optuženi je naveo, da je prilikom davanja odbrane u prethodnom postupku pred tužiocem bio uplašen i nije znao šta ga čeka. </span>
</p>
<p>&nbsp;</p>
<p>
<span class="span1">Branilac optuženog je u završnoj riječi predložio da sud optuženom izrekne kaznu u granicama propisanim za ublažavanje kazne imajući u vidu zdravstveno stanje optuženog i ranije neporočno vladanje u matičnoj državi kao i u državi u kojoj se nalazi na radu. Predložio je i da se okrivljenom vrati predmetno vozlilo.</span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: pročitao službenu zabilješku Uprave policije-Sektor granične policije-Granični prelaz Božaj broj 1641/16 od 17.09.2016. godine, tri potvrde o privremeno oduzetim predmetima Uprave policije-Grupa za suzbijanje droga Podgorica KU.br. 626/16 od 17.09.2016. godine, izvršio uvid u fotodokumentaciju Uprave policije CB Podgorica od br. 59-28-244-2355/2007 od 17.09.2016. godine, pročitao izvještaj o hemijskom vještačenju Forenzičkog centra u Danilovgradu broj 3791/16 od 11.10.2016. godine i izvršio uvid u fotodokumentaciju koja je sastavni dio izvještaja, pročitao izvod iz kaznene evidenije za optuženog Ministarstva pravde R. A... broj 00366603 od 08.08.2016. godine i izvod iz kaznene evidencije ministarstva pravde R. I... na ime optuženog broj 2954/2017/R od 24.01.2017. godine, pročitao izvještaj Fonda za zdravstveno osiguranje R. I... od 24.10.2016. godine i ljekarsku potvrdu o nesreći ili profesionalnoj bolesti od 24.10.2016. godine. </span>
</p>
<p>&nbsp;</p>
<p>
<span class="span1">Iz sadržine službene zabilješke Uprave policije-Sektor granične policije-Granični prelaz Božaj broj 1641/16 od 17.09.2016. godine, proizilazi da su ovlašćeni policijski službenici  CI Božaj pristupili detaljnoj graničnoj kontroli lica G. M. i tmv marke ''N...'' italijanskih registarskih oznaka A.... Pregledom zadnjeg dijela kamiona u kojem su se nalazile lične stvari pomenutog lica i palete koje su bile poređane duž čitavog prtljažnika kamiona, po sredini poda primijetili su neuobičajene prepravke na limu, pa su uz pomoć ručne lampe, pajsera i šrafcigera utvrdili da se na tom mjestu nalazi </span><span class="span1">specijalno izrađen bunker u kojem se nalazilo 38 pakovanja biljne materije zelene boje, upakovanih u braon pvc folije.</span>
</p>
<p>
<span class="span1">   </span>
</p>
<p>
<span class="span1">Iz sadržine tri potvrde o privremeno oduzetim predmetima Uprave policije Grupe za suzbijanje droge Podgorica Ku.br. 626/16 od 17.09.2016. godine na ime G. M., proizilazi da je od istog oduzeto 38 ručno pravljenih prakovanja u obliku kocke i obmotanih širokom selotejp trakom sa sadržinom tamno zelene materije, novac u iznosu od 340 €, mobilni telefon marke ''Samsung'' model GT-E...., albanska putna isprava br. B..., italijanska boravišna dozvola br. I..., tmv marke ''N...'' italijanskih registarskih oznaka A..., kao i ključevi od navedenog vozila i italijanska saobraćajna dozvola C....</span>
</p>
<p>&nbsp;</p>
<p>
<span class="span1">Iz izvještaja Forenzičkog centra Danilovgrad o hemijskom vještačenju br. 3791/16 od 11.10.2016. godine, utvrđuje se da je tom centru na vještačenje dostavljeno sedam papirnih vreća braon boje u kojima se nalazilo 38 ručno pravljenih pakovanja od plastične kese, oblijepljenih selotejp trakom, braon boje, u obliku kocke, sa sadržajem sasušene biljne materije tamno zelene boje, karakterističnog opojnog mirisa, ukupne neto mase 52.834,33 grama, te da je makroskopskim pregledom dostavljenog biljnog materijala utvrdjeno, da isti potiču od biljke čiji je botanički naziv Cannabis sativa (poznatija kao marihuana), dok je hemijskom  analizom utvrđeno, da dostavljeni biljni materijal sadrži tetrahidrokanabinol THC u koncentraciji iznad 0,2 %, i da je marihuana supstanca koja može da izazove promjenu ili poremećaj fizičkog i mentalnog zdravlja čovjeka i nalazi se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (''Službeni list CG, br. 56/2012). Bliži izgled navedenog dostavljenog biljnog materijala predstavljen je u fotodokumentaciji koja čini sastavni dio izvještaja u koji je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Sud je nalaz i mišljenje cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio. </span>
</p>
<p>&nbsp;</p>
<p>
<span class="span1">Iz ljekarske potvrde o nesreći ili profesionalnoj bolesti od 24.10.2016. godine proizilazi da je G. M. 14.10.2014. godine zadobio povrede desnog uva. </span>
</p>
<p>&nbsp;</p>
<p>
<span class="span1">Iz izvještaja Fonda za zdravstveno osiguranje Republike I... od 24.10.2016. godine se utvrđuje pregled kliničkog stanja G. M. u vezi sa povredom desnog uha i tokom terapije.</span>
</p>
<p>&nbsp;</p>
<p>
<span class="span1">Iz  izvoda iz kaznene evidencije Ministarstva pravde Republike A...  broj 0... od 08.08.2016. godine i izvoda iz kaznene evidencije Ministarstva pravde Republike I... broj  2954/2017/R od 24.01.2017. godine proizilazi da optuženi G. M. nije osuđivan.</span>
</p>
<p>&nbsp;</p>
<p>
<span class="span1">Cijeneći navode odbrane, optužbe, te sve provedene dokaze kako pojedinačno, tako i u njihovoj medjusobnoj vezi ovaj sud nalazi, da je optuženi G. M. izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 2 u vezi st. 1 Krivičnog zakonika Crne Gore, na način, u vrijeme i na mjestu kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da je optuženi G. M. dana 17.09.2016. godine sa teritorije Republike A... unio na teritoriju Crne Gore opojnu drogu </span><span class="span1">marihuanu ukupne neto mase 52834,33 grama na način što je navedenu količinu opojne droge zapakovanu u 38 ručno pravljenih paketa u obliku kocke obmotanih širokom selotejp trakom sakrio u tmv marke  ''N...'' italijanskih reg. oznaka AE ..., njegovo vlasništvo, u zadnjem dijelu kamiona ispod lima, u specijalno izrađenom bunkeru koju opojnu drogu su ovlašćeni službenici Granične policije u saradnji sa službenicima CI Božaj, prilikom kontrole vozila pronašli i oduzeli.</span>
</p>
<p>&nbsp;</p>
<p>
<span class="span1">Ovako utvrdjeno činjenično stanje, sud je nesumnjivo utvrdio iz odbrane optuženog G. M. date na  glavnom pretresu u kojoj je naveo, da je u Draču, pet dana prije polaska na put, sreo jednog čovjeka koji se zove M. a čije prezime ne zna, koji mu je ponudio da prenese marihuanu od Drača do Italije, gdje je trebao da ga sačeka neki čovjek koji bi preuzeo drogu a za što je trebao da dobije 3.000 € po isporuci marihuane, na što je pristao, nakon čega je izvjesni M. donio pakovanja sa opojnom drogom marihuanom, koju je on potom smjestio u zadnji dio kamiona ispod poda i dana 17.09.2016. godine, u večernjim časovima krenuo prema Crnoj Gori, da bi dolaskom na granični prelaz Božaj bio kontrolisan od strane granične policije, koja je u kamionu pronašla pakete sa opojnom drogom marihuanom.</span>
</p>
<p>&nbsp;</p>
<p>
<span class="span1">Odbrana optuženog G. M. sa glavnog pretresa, nije dovedena u sumnju ni jednim dokazom provedenim u postupku, naprotiv potvrdjena je sadržinom materijalnih dokaza i to službene zabilješke Uprave policije-Sektor granične policije-Granični prelaz Božaj broj 1641/16 od 17.09.2016. godine, iz koje nesumnjivo proizilazi da su ovlašćeni službenici CB Božaj prilikom kontrole tmv ''N...'' italijanskih registarskih oznaka A..., u vlasništvu G. M., u zadnjem dijelu kamiona, po sredini poda pronašli specijalno izrađeni bunker u kojem se nalazilo 38 pakovanja biljne materije zelene boje, upakovanih u braon pvc foliju, koju drogu su privremeno oduzeli od optuženog kako to nesumnjivo proizilazi iz potvrde o privremeno oduzetim predmetima Ku.br.626/16 od 17.09.2016. godine</span>
</p>
<p>&nbsp;</p>
<p>
<span class="span1">Vrstu i količinu opojne droge, koja je kritičnom prilikom pronadjena u vozilu marke "N..." kojim je upravljao optuženi a koja je bila upakovana u 38 pakovanja kockastog oblika od pvc kese, oblijepljenih selotejp trakom i oduzeta od njega, sud je utvrdio iz sadržine Izvještaja o hemijskom vještačenju Forenzičkog centra Danilovgrad br. 3791/16 od 11.10.2016. godine, iz kojeg se nesumnjivo utvrdjuje, da biljna materija tamno zelene boje, potiče od biljke čiji je botanički naziv Casnabis sativa poznatija kao marihuana, dok je hemijskom analizom utvrdjeno, da biljni materijal u sebi sadrži psihoaktivnu supstancu tetrahidrokanabiol THC u koncetraciji iznad 0,2%, a koja supstanca djeluje na centralni nervni sistem, izaziva stanje zavisnosti i nalazi se u Pravilniku o utvrdjivanju spiska droga, psihotropnih supstanci i bilja, koje se može koristiti za proizvodnju droga, (Službeni list CG, br. 56/2012).</span>
</p>
<p>&nbsp;</p>
<p>
<span class="span1">Činjenica da je opojna droga marihuana, koja je kritičnom prilikom pronadjena u automobilu kod optuženog, bila namijenjena daljoj prodaji, nesumnjivo upućuje količina opojne droge od 52.834,33 grama, način njenog pakovanja u 38 ručno pravljenih pakovanja u obliku kocke obmotanih širokom selotejp trakom.</span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi, da su se u radnjama optuženog G. M., stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300. st. 2 u vezi st. 1. Krivičnog zakonika Crne Gore, obzirom da je u postupku nesumnjivo utvrdjeno, da je </span><span class="span1">optuženi G. M. dana 17.09.2016. godine, na graničnom prelazu Božaj, neovlašćeno radi dalje prodaje iz Albanije unio u Crnu Goru 52.834,33 grama opojne droge marihuana- supstance proglašene za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl. list CG br. 56/12 od 09.11.2012. godine). Iz okolnosti konkretnog slučaja nesumnjivo proizilazi, da je optuženi pri izvršenju krivičnog djela postupao sa direktnim umišljajem. Optuženi je u potpunosti bio svjestan da iz Albanije u Crnu Goru unosi  opojnu drogu marihuanu radi dalje prodaje, te da za to nema potrebna ovlašćenja, a što predstavlja bitno obilježje predmetnog krivičnog djela, a koja okolnost je optuženom bila poznata, što nesumnjivo proizilazi iz njegove odbrane, te činjenice, da je optuženi predmetnu opojnu drogu sakrio u svom kamionu u posebno napravljenom bunkeru za tu namjenu, što znači da je optuženi bio svjestan svoga djela i htio njegovo izvršenje.</span>
</p>
<p>&nbsp;</p>
<p>
<span class="span1">Krivično djelo za koje je optuženi G. M. oglašen krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koje čine bitna obilježja ovog krivičnog djela, a u kojima se sud već izjasnio, bilo nužno navesti i materijalno pravni propis, od kojeg zavisi postojanje ovog djela. Naime, Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl. list CG br. 56/12 od 09.11.2012. godine) marihuana je proglašena opojnom drogom i nalazi se na spisku opojnih droga.</span>
</p>
<p>&nbsp;</p>
<p>
<span class="span1">Sud je cijenio i odbranu optuženog datu u prethodnom postupku, u kojoj navodi, da nije znao odakle paketi u njegovom kamionu, niti broj ili sadržaj tih paketa a da je kamion bio parkiran u kvartu blizu hotela jer hotel nema svoj parking i da se kamionom vozio po Draču i Tirani, pa je takvu odbranu cijenio kao neosnovanu i sračunatu na izbjegavanje krivice, obzirom da je ista opovrgnuta odbranom optuženog na glavnom pretresu, u kojoj odbrani je u potpunosti priznao izvršenje krivičnog djela, a koje priznanje nije dovedeno u sumnju, naprotiv, potvrdjeno je i sadržinom materijalnih dokaza provedenih u postupku.</span>
</p>
<p>&nbsp;</p>
<p>
<span class="span1">Sud je cijenio i druge dokaze provedene u postupku, pa je našao, da oni nijesu od značaja  za drugačiju odluku u ovoj krivično pravnoj stvari.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti cijenio lične prilike optuženog, da se radi o osobi narušenog zdravlja, a što je sud utvrdio iz sadržine izvještaja Fonda za zdravstveno osiguranje Republike I... od 24.10.2016. godine, njegov raniji život, odnosno neosudjivanost, a što je sud utvrdio iz izvoda iz KE za optuženog, prihvatanje krivice za krivično djelo za koje je oglašen krivim i izraženo kajanje, dok otežavajućih okolnosti nije bilo, pa je sud naprijed navedene olakšavajuće okolnosti cijenio kao naročito olakšavajuće i optuženom ublažio kaznu ispod zakonom propisanog minimuma za predmetno krivično djelo i istog osudio na kaznu zatvora u trajanju od 1(jedna) godine i 8 (osam) mjeseci, nalazeći  da je tako odmjerena kazna, srazmjerna stepenu krivice optuženog i težini počinjenog krivičnog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika.</span>
</p>
<p>&nbsp;</p>
<p>
<span class="span1">Sud je optuženom, shodno čl. 51. Krivičnog zakonika Crne Gore, u izrečenu kaznu zatvora, uračunao i vrijeme provedeno u pritvoru, počev od 17.09.2016. godine od 04,00 časa pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Na osnovu čl. 75. u vezi čl. 300. st. 7. Krivičnog zakonika Crne Gore, sud je optuženom G. M. izrekao mjeru bezbjednosti oduzimanje predmeta i to 52834,33 grama opojne droge marihuana, kao predmeta izvršenja krivičnog djela, koja se ima uništiti, nakon pravosnažnosti presude i za koju zakon propisuje obavezno oduzimanje kao i oduzimanje teretnog vozila marke ''N...'' italijanskih reg. oznaka AE..., kao sredstvo upotrijebljeno za izvršenje krivičnog djela, imajući u vidu činjenicu, da su na predmetnom kamionu vršene prepravke, odnosno izradjen specijalni bunker ispod poda tovarnog dijela kamiona, u kome su pronadjeni pakovanja sa opojnom drogom marihuanom, a sve kako bi se otklonila stanja i uslovi da optuženi ubuduće vrši krivična djela, u okviru opšte svrhe izricanja mjera bezbjednosti iz čl. 66. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Kako je optuženi oglašen krivim, ta ga je sud, shodno odredbama člana 226. i 229. Zakonika o krivičnom postupku, obavezao na plaćanje troškova krivičnog postupka i to sudskog paušala u iznosu od </span><span class="span1">150,00</span><span class="span1"> eura, koji paušal je odmjeren shodno složenosti krivičnog postupka, dužini njegovog trajanja i imovinskim prilikama optuženog, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka sud odlučiti naknadno, posebnim rješenjem po pribavljanju podataka o njihovoj visini.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 15.02.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                         PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                          Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">VDT Podgorica,</span>
</p>
<p>
<span class="span1">Optuženom,</span>
</p>
<p>
<span class="span1">Braniocu optuženog,</span>
</p>
<p>
<span class="span1">A/A.</span>
</p>
<p>
<span class="span1">Postupljeno, dana __________________ godine</span>
</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                             </span><span class="span1">.                                               </span><span class="span1">                            </span>
</p>
</div>
</div>


</body>
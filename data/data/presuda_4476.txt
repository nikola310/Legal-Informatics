<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br. 55/10</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span>U IME CRNE GORE </span>
</p>
<p class="p2"></p>
<p class="p3"></p>
<p class="p4">
<span>OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće Ane Ivanović, kao zapisničara u krivičnom predmetu okrivljenog B.M.a iz P., koga brani M.C. adv. iz P., zbog produženog krivičnog djela teška kradja iz čl.240 st.2 u vezi čl.49 Krivičnog zakonika, odlučujući po optužnici Osnovnog državnog tužilaštva iz P. Kt.br.333/08 od 02.06.2010.godine, koju je na glavnom pretresu zastupala S. Š., zamjenik ODT-a iz P., nakon održanog glavnog i javnog pretresa u prisustvu zastupnika optužbe, okrivljenog i njegovog branioca dana 19.12.2011.godine, donio je dana 19.12.2011.godine, a dana 22.12.2011.godine javno objavio</span>
</p>
<p class="p4"></p>
<p class="p2">
<span>PRESUDU</span>
</p>
<p class="p3"></p>
<p class="p4">
<span>Okrivljeni B.M., od oca V. i majke R., rodjene J., rodjen....godine u P., sa mjestom prebivališta u P. - V. nj. bb, državljanin Crne Gore, nezaposlen, neoženjen, pismen, završio osnovnu školu, po zanimanju gradjevinski limar, lošeg imovnog stanja, osudjivan presudom Osnovnog suda u Podgorici K.br.00/7249 od 23.04.2004.godine, zbog krivičnog djela iz čl.45 st.4 u vezi st.1 KZ RCG na kaznu zatvora u trajanju od 1 godine i 2 mjeseca, presudom Osnovnog suda u Podgorici K.br.08/384 od 25.11.2008.godine, zbog krivičnog djela iz čl.239 st.1 KZ na kaznu zatvora u trajanju od 3 mjeseca i presudom Osnovnog suda u Podgorici K.br.08/571 od 21.07.2009.godine, zbog krivičnog djela iz čl.240 st.1 tač.1 KZ na kaznu zatvora u trajanju od 6 mjeseci. </span>
</p>
<p class="p3"></p>
<p class="p2">
<span>Kriv je</span>
</p>
<p class="p3"></p>
<p class="p3">
<span>Što je: </span>
</p>
<p class="p3"></p>
<p class="p4">
<span>U periodu februara i marta 2008.godine, u Podgorici, tudje pokretne stvari oduzeo drugom, u namjeri da njihovim prisvajanjem sebi pribavi protivpravnu imovinsku korist, na način što je: </span>
</p>
<p class="p4"></p>
<p class="p4">
<span>1. U toku februara i marta 2008.godine u naselju Vranjske njive, sa placa oštećenog DOO "Libela" iz P., koji nije obezbijedjen, iz više navrata oduzeo 220 komada tegova za baždarenje vage, težine od po 20 kg, sve ukupne vrijednosti 5.500,00 eura, a zatim iste prodao.</span>
</p>
<p class="p4"></p>
<p class="p4">
<span>2. U noći 11. marta 2008.godine, u ul. V. Đ., na teretnom vozilu marke "Mercedes", vlasništvo oštećenog K.D.a, otvorio poklopac od kućišta akumulatora i iz njega oduzeo 2 akumulatora marke "Fabor" snage od po 140 a/h, sve ukupne vrijednosti 252,00 eura;</span>
</p>
<p class="p4"></p>
<p class="p4">
<span>3. U noći 11. marta 2008.godine, u naselju Zabjelo, u blizini stovarišta "Đurović" na teretnom vozilu marke "Raba" vlasništvo oštećenog R.M.a, otvorio poklopac sa kućišta akumulatora i iz istog oduzeo i prisvojio dva akumulatora marke "Fabor" snage 100 a/h i 140 a/h, sve ukupne vrijednosti 216,00 eura; </span>
</p>
<p class="p4"></p>
<p class="p4">
<span>4. U noći 11. marta 2008.godine, u naselju Zabjelo, u blizini stovarišta "Đurović" na teretnom vozilu marke "Iveko", vlasništvo oštećenog M.M.a, otvorio poklopac sa kućišta akumulatora i iz njega oduzeo dva akumulatora snage od po 145 a/h, nepoznatog proizvodjača, sve ukupne vrijednosti 261,00 eura, </span>
</p>
<p class="p4"></p>
<p class="p4">
<span>- čime je počinio produženo krivično djelo kradja iz čl.239 st.1 KZ u vezi čl.49 KZ.</span>
</p>
<p class="p4"></p>
<p class="p4">
<span>Pa ga sud primjenom citiranih zakonskih propisa, te čl.4, 5, 15, 32, 36, 42 i 51 KZ i čl.226, 229 i 374 ZKP-a</span>
</p>
<p class="p3"></p>
<p class="p2">
<span>O S U Đ U J E</span>
</p>
<p class="p3"></p>
<p class="p4">
<span>Na kaznu zatvora u trajanju od 5 (pet) mjeseci, u koju kaznu mu se uračunava vrijeme za koje je bio zadržan od strane Uprave policije PJ Podgorica od 16.03.2008.godine od 20,00 časova do 17.03.2008.godine do 15,40 časova i od 10.03.2008.godine od 11,30 časova do 11.03.2008.godine do 12,00 časova.  </span>
</p>
<p class="p4"></p>
<p class="p4">
<span>Dužan je okrivljeni da na ime troškova krivičnog postupka uplati ovom sudu iznos od 460,50 eura i po osnovu sudskog paušala iznos od 30,00 eura, a sve u roku od 15 dana po pravosnažnosti presude. </span>
</p>
<p class="p4"></p>
<p class="p4">
<span>Obavezuje se okrivljeni da na ime imovinsko-pravnog zahtjeva-naknade štete plati oštećenom M.M.u iznos od 261,00 eura, u roku od 15 dana po pravosnažnosti presude, dok se u dijelu mimo dosudjenog oštećeni M.M. upućuje na parnični postupak. </span>
</p>
<p class="p4"></p>
<p class="p4">
<span>Na osnovu čl.239 st.2 ZKP-a oštećeno privredno društvo DOO "Libela" Podgorica se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p4"></p>
<p class="p4">
<span>Na osnovu čl.66 i 71 KZ okrivljenom B.M.u izriče se mjera bezbjednosti obavezno liječenje narkomana koja će se izvršavati u ustanovi za izvršenje kazne ili u odgovarajućoj zdravstvenoj ili drugoj specijalizovanoj ustanovi, dok bude postojala potreba za liječenjem, ali ne duže od 3 godine, s tim što se vrijeme provedeno u ustanovi za liječenje uračunava u kaznu zatvora. </span>
</p>
<p class="p4"></p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p4">
<span>Optužnicom Osnovnog državnog tužilaštva iz P. Kt.br.333/08, od 02.06.2010.godine, stavljeno je na teret okrivljenom B.M.u da je izvršio produženo krivično djelo teška krađa iz čl.240 st.2 u vezi čl.49 KZ. Zastupnik optužbe je na glavnom pretresu u završnoj riječi izmijenio činjenični opis i pravnu kvalifikaciju krivičnog djela iz optužnice, na način određen kao u izreci presude, stavljajući na teret okrivljenom izvršenje produženog krivičnog djela krađa iz čl.239 st.1 KZ u vezi čl.49 KZ. </span>
</p>
<p class="p4"></p>
<p class="p4">
<span>Okrivljeni B.M. u odbrani datoj u pretkrivičnom postupku na zapisniku o saslušanju osumnjičenog Ku.br.336/08 od 11.03.2008.godine sačinjenom kod Uprave policije PJ Podgorica u bitnom je naveo da je u zadnjih mjesec dana iz jednog dvorišta u Vranjskim njivama otuđivao željezne tegove, koje je prvo prebacivao na jednu livadu, a zatim vozilom do otpada na Koniku gdje ih je prodavao. Ukupno je na ovaj način oduzeo oko 3-4 tone željeznih tegova. Tvrdi da je višegodišnji zavisnik od upotrebe heroina i da je ovo krivično djelo učinio kako bi obezbijedio sredstva za kupovinu droge. </span>
</p>
<p class="p4"></p>
<p class="p4">
<span>Okrivljeni B.M. u odbrani datoj u pretkrivičnom postupku na zapisniku o saslušanju osumnjičenog Ku.br.339/08 od 17.03.2008.godine sačinjenom kod Uprave policije PJ Podgorica u bitnom je naveo da je prije 5-6 dana, u toku noći, došao svojim vozilom marke „Fiat uno“, reg.br.PG 815-88, blizu Higijenskog zavoda, te da je na jednom parkiranom kamionu marke „Mercedes“ otvorio poklopac kućišta akumulatora i iz istog oduzeo dva akumulatora marke „Fabor“. Iste večeri je vozilom otišao na Zabjelo, preko puta stovarišta „Đurović“, i tamo je na jednom kamionu marke „Iveko“ otvorio poklopac sa kućišta akumulatora, a zatim oduzeo dva akumulatora. Blizu kamiona marke „Iveko“ bio je parkiran kamion marke „Raba“ pa je i iz tog kamiona oduzeo dva akumulatora, s tim što je prethodno bio otvorio poklopac kućišta. Svih šest akumulatora je narednog dana prodao na jednom otpadu u blizini „Titex“-a, koji je bio vlasništvo lica čije je prezime S..</span>
</p>
<p class="p4"></p>
<p class="p4">
<span>Okrivljeni B.M. u odbranama datim u istražnom posupku u bitnom je ponovio navode odbrana iz pretkrivičnog postupka, u odnosu na krivične dogadjaje za koje se vodi postupak.</span>
</p>
<p class="p4"></p>
<p class="p4">
<span>Okrivljeni B.M. u odbrani datoj na glavnom pretresu u bitnom je naveo da je u periodu 2008.godine bio zavisnik od upotrebe opojnih droga. Tvrdi da je uzimao heroin i to introvenozno, a da je krivično djelo koje mu se stavlja na teret počinio iz razloga kako bi obezbijedio sredstva za kupovinu opojne droge. U toku marta mjeseca 2008.godine je u noćnim časovima, tri-četiri puta, ulazio u dvorište svog komšije V.R.a, u Vranjskim njivama, odakle je oduzimao tegove. Ove tegove je nakon oduzimanja utovarao u svoje vozilo, a zatim ih je prodavao R.B.i na jednom otpadu na Koniku. Pojasnio je da je sigurno otuđio 220 tegova, a da je u vozilo mogao da utovari količinu od jedne tone. Naveo je i da je u martu mjesecu 2008.godine kod Vezirovog mosta na jednom kamionu skinuo gumice koje obezbjeđuju poklopac gdje stoje akumulatori, nakon čega je oduzeo dva akumulatora. Iste noći, na isti način, je u naselju Zabjelo, preko puta stovarišta „Đurović“, sa dva teretna vozila oduzeo po dva akumulatora. Sve akumulatore je prodao S.V.u na otpadu u blizini „Titex“-a. Istakao je da boluje od hepatitisa C. U završnoj riječi je kazao da prihvata završnu riječ svoga branioca.</span>
</p>
<p class="p4"></p>
<p class="p4">
<span>Branilac okrivljenog B.M.a adv.M.C. je u završnoj riječi kazala da kao olakšavajuće okolnosti na strani njenog branjenika stoje : protek vremena od izvršenja krivičnog djela, teško zdravstveno stanje jer njen branjenik boluje od hepatitisa C, korektno držanje pred sudom  i da je njen branjenik krivično djelo počinio usljed zavisnosti od upotrebe opojnih droga. </span>
</p>
<p class="p4">
<span>  </span>
</p>
<p class="p4">
<span>Sud je na glavnom pretresu u dokaznom postupku pročitao iskaz svjedoka i ovlašćenog predstavnika oštećenog privrednog društva DOO „Libela“ V.R.a sa glavnog pretresa od 08.02.2011.godine, pročitao iskaz svjedoka-oštećenog R.M.a sa glavnog pretresa od 16.03.2011.godine, pročitao iskaz svjedoka-oštećenog K.D.a sa glavnog pretresa od 16.03.2011.godine, pročitao iskaz svjedoka-oštećenog M.M.a sa glavnog pretresa od 16.03.2011.godine, pročitao iskaz svjedoka S.V.a sa glavnog pretresa od 17.06.2011.godine, saslušao svjedoka P.B.u, pročitao potvrdu Uprave policije PJ Podgorica Ku.br.336/2008 od 10.03.2008.godine o privremeno oduzetim predmetima, izdatu na ime R.B.e, pročitao potvrdu Uprave policije PJ Podgorica Ku.br.336/2008 od 10.03.2008.godine izdatu na ime V.R.a, pročitao potvrdu Uprave policije PJ Podgorica Ku.br.369/2008 od 12.03.2008.godine o privremeno oduzetim predmetima, izdatu na ime S.V.a, pročitao potvrdu Uprave policije PJ Podgorica Ku.br.369/2008 od 13.03.2008.godine o privremeno oduzetim predmetima, izdatu na ime S.V.a,  pročitao potvrdu Uprave policije PJ Podgorica Ku.br.369/2008 od 12.03.2008.godine o vraćanju predmeta izdatu na ime oštećenog R.M.a, pročitao potvrdu Uprave policije PJ Podgorica Ku.br.369/2008 od 13.03.2008.godine o vraćanju predmeta, izdatu na ime oštećenog K.D.a, pročitao nalaz i mišljenje vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine, pročitao izvještaj ljekara specijaliste JZU KCCG br.protokola 718 od 07.02.2011.godine, izdat na ime okrivljenog B.M.a, pročitao nalaz i mišljenje vještaka neuropsihijatra prof.dr S.M. od 06.05.2011.godine i saslušao ovog vještaka i pročitao izvod iz kaznene evidencije Uprave policije PJ Podgorica br.11-245/10-25694/2-3786 od 12.10.2010.godine.</span>
</p>
<p class="p4"></p>
<p class="p4">
<span>Svjedok i ovlašćeni predstavnik oštećenog privrednog društva DOO „Libela“ Podgorica V.R. u iskazu datom na glavnom pretresu u bitnom je naveo da su u toku 2008.godine tegovi za baždarenje vaga, koji predstavljaju osnovno sredstvo za rad njegovog privrednog društva, bili uskladišteni u dvorištu u mjestu Vranjske njive u Podgorici. Tegovi su bili nasloženi na paletama. Jednog dana primijetio je da mu nedostaje 220 tegova, težine od po 20 kg, što je prijavio policiji. Nije vidio ko je ukrao predmetne tegove. Pridružio se krivičnom gonjenju protiv okrivljenog i postavio je zahtjev za naknadu štete u iznosu od 12.540,00 eura.</span>
</p>
<p class="p4"></p>
<p class="p4">
<span>Svjedok-oštećeni R.M.o u iskazu datom na glavnom pretresu u bitnom je naveo da je prije nekoliko godina parkirao svoje teretno vozilo marke „Raba“ na Zabjelu, u blizini stovarišta „Đurović“ i tom prilikom su mu sa vozila ukradena dva akumulatora. Jedan je bio snage 100 a/h, a drugi od 140 do 150 a/h. Akumulatori su bili u upotrebi do jedne godine. Na otpadu, čiji je vlasnik bilo lice koje se preziva S., prepoznao je akumulatore, koji su mu bili dan prije ukradeni. Tog istog dana su mu vraćeni akumulatori. Nije se pridružio krivičnom gonjenju protiv okrivljenog i nije postavio imovinsko-pravni zahtjev.</span>
</p>
<p class="p4"></p>
<p class="p4">
<span>Svjedok-oštećeni K.D.o u iskazu datom na glavnom pretresu u bitnom je naveo da je prije nekoliko godina parkirao svoje teretno vozilo marke „Mercedes“ u ul.Vaka Đurovića i tom prilikom su mu sa vozila ukradena dva akumulatora snage od po 140 a/h. Akumulatori su bili u upotrebi do jedne godine. Predmetni akumulatori su mu vraćeni, nakon što ih je prepoznao kod S.V.a. Nije se pridružio krivičnom gonjenju protiv okrivljenog i nije postavio imovinsko-pravni zahtjev.</span>
</p>
<p class="p4"></p>
<p class="p4">
<span>Svjedok-oštećeni M.M. u iskazu datom na glavnom pretresu u bitnom je naveo da su mu jednom prilikom kada je parkirao svoje teretno vozilo marke „Iveko“ na Zabjelu, u blizini stovarišta Đurović, ukrali dva akumulatora. Isti su bili snage od po 145 a/h i u upotrebi manje od jedne godine.Nije se pridružio krivičnom gonjenju protiv okrivljenog, a postavio je zahtjev za naknadu štete u iznosu od 350,00 eura.</span>
</p>
<p class="p4"></p>
<p class="p4">
<span>Svjedok S.V. u iskazu datom na glavnom pretresu u bitnom je naveo da preko 20 godina u ul.8 marta u Podgorici  vrši otkup sekundarnih sirovina. Sjeća se da je okrivljeni B.M. dolazio kod njega, da mu je okrivljeni nešto prodao, te da je sljedeći dan dolazila policija kod njega.</span>
</p>
<p class="p4"></p>
<p class="p4">
<span>Svjedok P.B.a, koja se ranije prezivala R.,  u iskazu datom na glavnom pretresu u bitnom je navela da se sjeća da je njoj, dok je držala otpad na Koniku, okrivljeni B.M. prodao u dva-tri navrata neke željezne komade pravilnih oblika. </span>
</p>
<p class="p4"></p>
<p class="p4">
<span>Iz potvrde Uprave policije PJ Podgorica Ku.br.336/2008 od 10.03.2008.godine o privremeno oduzetim predmetima, izdate na ime R.B.e utvrđuje se da je od R.B.e oduzeto 50 tegova za baždarenje vaga težine od po 20 kg.</span>
</p>
<p class="p4"></p>
<p class="p4"></p>
<p class="p4">
<span>Iz potvrde Uprave policije PJ Podgorica Ku.br.336/2008 od 10.03.2008.godine, izdate na ime V.R.a, utvrđuje se da je V.R.u vraćeno 50 tegova za baždarenje vaga težine od po 20 kg.</span>
</p>
<p class="p4"></p>
<p class="p4">
<span>Iz potvrde Uprave policije PJ Podgorica Ku.br.369/2008 od 12.03.2008.godine o privremeno oduzetim predmetima, izdate na ime S.V.a,  utvrđuje se da su od S.V.a dana 12.03.2008.godine oduzeta dva akumulatora marke „Fabor“.</span>
</p>
<p class="p4"></p>
<p class="p4">
<span>Iz potvrde Uprave policije PJ Podgorica Ku.br.369/2008 od 13.03.2008.godine o privremeno oduzetim predmetima, izdate na ime S.V.a, utvrđuje se da su od S.V.a oduzeta još dva akumulatora marke „Fabor“.</span>
</p>
<p class="p4"></p>
<p class="p4">
<span>Iz potvrde Uprave policije PJ Podgorica Ku.br.369/2008 od 12.03.2008.godine o vraćanju predmeta izdate na ime oštećenog R.M.a utvrđuje se da su dana 12.03.2008.godine oštećenom R.M.u vraćena dva akumulatora marke „Fabor“. </span>
</p>
<p class="p4"></p>
<p class="p4">
<span>Iz potvrde Uprave policije PJ Podgorica Ku.br.369/2008 od 13.03.2008.godine o vraćanju predmeta, izdate na ime oštećenog K.D.a, utvrđuje se da su dana 13.03.2008.godine oštećenom K.D.u vraćena dva akumulatora marke „Fabor“. </span>
</p>
<p class="p4"></p>
<p class="p4">
<span>Iz nalaza i mišljenja vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine  utvrđuje se da vrijednost 220 komada tegova za baždarenje vaga težine od po 20 kg na dan izvršenja krivičnog djela iznosi 5.500,00 eura, da vrijednost dva akumulatora marke „Fabor“, oduzeta od oštećenog K.D.a, od po 140 a/h, koji su bili u upotrebi do jedne godine,  iznosi 252,00 eura,  da vrijednost dva akumulatora marke „Fabor“, oduzeta od oštećenog R.M.a, od 100a/h i 140 a/h, koji su bili u upotrebi do jedne godine,  iznosi 216,00 eura i da vrijednost dva akumulatora oduzeta od oštećenog M.M.a, od po 145 a/h, koji su bili u upotrebi do jedne godine,  iznosi 261,00 eura.</span>
</p>
<p class="p4"></p>
<p class="p4">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i zasnovan na pravilima struke i nauke.</span>
</p>
<p class="p4"></p>
<p class="p4">
<span>Iz nalaza i mišljenja vještaka neuropsihijatra prof.dr S.M. od 06.05.2011.godine, saslušanja ovog vještaka sa glavnog pretresa i izvještaja ljekara specijaliste JZU KCCG br.protokola 718 od 07.02.2011.godine, utvrđuje se da je okrivljeni B.M. osoba ispod prosječnih intelektualnih sposobnosti, da pokazuje toksikomanski tip zavisnosti o heroinu (fizička i metabolička zavisnost), a  da se sada nalazi u fazi apstinencije sa povremenim kontrolama psihijatra i stalnim liječenjem kod infektologa zbog hepatitisa C. U vrijeme izvršenja krivičnog djela okrivljeni je ispoljavao početne simptome apstinencijalne krize, a sposobnost shvatanja značaja djela i mogućnost uparavljanja postupcima su mu bili smanjeni, ali ne i bitno. Obzirom da je okrivljeni zavisnik o opijatima (heroinu), a liječi se kod  infektologa zbog hepatitisa C, vještak je mišljenja da je u konktretnom slučaju neophodno primijeniti mjere obaveznog liječenja od narkomanije. Okrivljeni B.M. se i dalje smatra zavisnikom od upotrebe opojnih droga, iako je 2008.godine prestao konzumirati drogu. Svako ponovno konzumiranje opojne droge od strane okrivljenog dovelo bi do postojanja opasnosti da će činiti krivična djela. </span>
</p>
<p class="p4"></p>
<p class="p4">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i zasnovan na pravilima struke i nauke.</span>
</p>
<p class="p4"></p>
<p class="p4">
<span>Iz izvoda iz kaznene evidencije Uprave policije PJ Podgorica br.11-245/10-25694/2-3786 od 12.10.2010.godine utvrđuje se da je okrivljeni B.M. osudjivan presudom Osnovnog suda u Podgorici K.br.00/7249 od 23.04.2004.godine, zbog krivičnog djela iz čl.45 st.4 u vezi st.1 KZ RCG na kaznu zatvora u trajanju od 1 godine i 2 mjeseca, presudom Osnovnog suda u Podgorici K.br.08/384 od 25.11.2008.godine, zbog krivičnog djela iz čl.239 st.1 KZ na kaznu zatvora u trajanju od 3 mjeseca i presudom Osnovnog suda u Podgorici K.br.08/571 od 21.07.2009.godine, zbog krivičnog djela iz čl.240 st.1 tač.1 KZ na kaznu zatvora u trajanju od 6 mjeseci. </span>
</p>
<p class="p4"></p>
<p class="p4">
<span>Sud je cijenio iskaze svjedoka i ovlašćenog predstavnika oštećenog privrednog društva DOO "Libela" Podgorica V.R.a, svjedoka-oštećenog R.M.a, svjedoka-oštećenog K.D.a, svjedoka-oštećenog M.M.a, svjedoka S.V.a i svjedoka P.B.e, pa je našao da su se isti objektivno i istinito izjasnili o činjenicama koje su im poznate. Iskazi ovih svjedoka stoje u skladnoj vezi sa potvrdom Uprave policije PJ Podgorica Ku.br.336/2008 od 10.03.2008.godine o privremeno oduzetim predmetima, izdatom na ime R.B.e, potvrdom Uprave policije PJ Podgorica Ku.br.336/2008 od 10.03.2008.godine izdatom na ime V.R.a, potvrdom Uprave policije PJ Podgorica Ku.br.369/2008 od 12.03.2008.godine o privremeno oduzetim predmetima, izdatom na ime S.V.a, potvrdom Uprave policije PJ Podgorica Ku.br.369/2008 od 13.03.2008.godine o privremeno oduzetim predmetima, izdatom na ime S.V.a,  potvrdom Uprave policije PJ Podgorica Ku.br.369/2008 od 12.03.2008.godine o vraćanju predmeta izdatom na ime oštećenog R.M.a i potvrdom Uprave policije PJ Podgorica Ku.br.369/2008 od 13.03.2008.godine o vraćanju predmeta, izdatom na ime oštećenog K.D.a. </span>
</p>
<p class="p4"></p>
<p class="p4">
<span>Nakon savjesne i brižljive ocjene provedenih dokaza pojedinačno i u njihovoj medjusobnoj vezi i odbrane okrivljenog B.M.a, sud je utvrdio da je okrivljeni B.M. počinio produženo krivično djelo kradja iz čl.239 st.1 KZ u vezi čl.49 KZ, na način, mjesto i vrijeme kako je to predstavljeno u izreci presude. </span>
</p>
<p class="p4"></p>
<p class="p4">
<span>Da je okrivljeni u toku februara i marta 2008.godine u naselju Vranjske njive, sa placa oštećenog DOO "Libela" iz P., koji nije obezbijedjen, iz više navrata oduzeo 220 komada tegova za baždarenje vage, težine od po 20 kg, sve ukupne vrijednosti 5.500,00 eura, a zatim iste prodao, utvrdjuje se iz odbrana okrivljenog B.M.a iz pretkrivičnog i istražnog postupka i sa glavnog pretresa, iskaza svjedoka i ovlašćenog predstavnika oštećenog privrednog društva DOO "Libela" Podgorica V.R.a, iskaza svjedoka P.B.e, potvrde Uprave policije PJ Podgorica Ku.br.336/2008 od 10.03.2008.godine o privremeno oduzetim predmetima, izdate na ime R.B.e, potvrde Uprave policije PJ Podgorica Ku.br.336/2008 od 10.03.2008.godine, izdate na ime V.R.a i nalaza i mišljenja vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine. Naime, iz odbrane okrivljenog B.M.a iz pretkrivičnog i istražnog postupka i sa glavnog pretresa utvrdjuje se da je u toku februara i marta mjeseca 2008.godine sa placa oštećenog DOO "Libela" Podgorica, koji se nalazi u Vranjskim njivama u Podgorici, iz više navrata otudjivao željezne tegove za baždarenje vaga, a zatim ih vozilom prevozio i prodavao na otpadu na Koniku svjedoku P.B.i, koja se u to vrijeme prezivala R., a koju činjenicu prodaje potvrdjuje i svjedok P.B.a. U tih više navrata, okrivljeni je oduzeo 220 komada tegova za baždarenje vage, težine od po 20 kg, što se utvrdjuje iz odbrane okrivljenog sa glavnog pretresa i iskaza svjedoka i ovlašćenog predstavnika oštećenog privrednog društva DOO "Libela" Podgorica, V.R.a. Sa ovakvim činjeničnim utvrdjenjem u skladnoj vezi stoje potvrda Uprave policije PJ Podgorica Ku.br.336/2008 od 10.03.2008.godine o privremeno oduzetim predmetima, izdata na ime R.B.e i potvrda Uprave policije PJ Podgorica Ku.br.336/2008 od 10.03.2008.godine, izdata na ime V.R.a. Iz nalaza i mišljenja vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine, utvrdjuje se da vrijednost 220 komada tegova za baždarenje vaga težine od po 20 kg na dan izvršenja krivičnog djela iznosi 5.500,00 eura. </span>
</p>
<p class="p4"></p>
<p class="p4">
<span>Da je okrivljeni u noći 11. marta 2008.godine, u ul. Vaka Đurovića, na teretnom vozilu marke "Mercedes", vlasništvo oštećenog K.D.a, otvorio poklopac od kućišta akumulatora i iz njega oduzeo 2 akumulatora marke "Fabor" snage od po 140 a/h, sve ukupne vrijednosti 252,00 eura, sud je utvrdio iz odbrane okrivljenog B.M.a iz pretkrivičnog i istražnog postupka i sa glavnog pretresa, iskaza svjedoka-oštećenog K.D.a, iskaza svjedoka S.V.a, potvrde Uprave policije PJ Podgorica Ku.br.369/2008 od 13.03.2008.godine o privremeno oduzetim predmetima, izdate na ime S.V.a, potvrde Uprave policije PJ Podgorica Ku.br.369/2008 od 13.03.2008.godine o vraćanju predmeta, izdate na ime oštećenog K.D.a i nalaza i mišljenja vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine. Naime, iz odbrane okrivljenog B.M.a iz pretkrivičnog i istražnog postupka i sa glavnog pretresa, utvrdjuje se da je u toku noći 11. marta 2008.godine u Podgorici, na parkiranom teretnom vozilu marke "Mercedes" otvorio poklopac od kućišta akumulatora i iz njega otudjio 2 akumulatora, koje je prodao svjedoku S.V.u. Iz iskaza svjedoka-oštećenog K.D.a, utvrdjuje se da je njegovo teretno vozilo marke "Mercedes" bilo parkirano u ul. Vaka Đurovića, te da se radilo o akumulatorima snage od po 140 a/h, koji su bili u upotrebi do jedne godine, a koji su mu nakon pronalaska kod svjedoka S.V.a vraćeni. I svjedok S.V. potvrdjuje da je okrivljeni B.M. dolazio kod njega i da mu je nešto prodao. Sa ovakvim činjeničnim utvrdjenjem u skladnoj vezi stoji potvrda Uprave policije PJ Podgorica Ku.br.369/2008 od 13.03.2008.godine o privremeno oduzetim predmetima, izdata na ime S.V.a i potvrda Uprave policije PJ Podgorica Ku.br.369/2008 od 13.03.2008.godine o vraćanju predmeta, izdata na ime oštećenog K.D.a, iz kojih dokaza se još utvrdjuje da se radilo o akumulatorima marke "Fabor". Iz nalaza i mišljenja vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine, utvrdjuje se da vrijednost dva akumulatora marke „Fabor“, od po 140 a/h, koji su bili u upotrebi do jedne godine, na dan izvršenja krivičnog djela iznosi 252,00 eura.</span>
</p>
<p class="p4"></p>
<p class="p4">
<span>Da je okrivljeni u noći 11. marta 2008.godine, u naselju Zabjelo, u blizini stovarišta "Đurović" na teretnom vozilu marke "Raba" vlasništvo oštećenog R.M.a, otvorio poklopac sa kućišta akumulatora i iz istog oduzeo i prisvojio dva akumulatora marke "Fabor" snage 100 a/h i 140 a/h, sve ukupne vrijednosti 216,00 eura, utvrdjuje se iz odbrane okrivljenog B.M.a iz pretkrivičnog i istražnog postupka i sa glavnog pretresa, iskaza svjedoka-oštećenog R.M.a, iskaza svjedoka S.V.a, potvrde Uprave policije PJ Podgorica Ku.br.369/2008 od 12.03.2008.godine o privremeno oduzetim predmetima, izdate na ime S.V.a, potvrde Uprave policije PJ Podgorica Ku.br.369/2008 od 12.03.2008.godine o vraćanju predmeta, izdate na ime oštećenog R.M.a i nalaza i mišljenja vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine. Naime, iz odbrane okrivljenog B.M.a iz pretkrivičnog i istražnog postupka i sa glavnog pretresa, utvrdjuje se da je u toku noći 11. marta 2008.godine u Podgorici, u naselju Zabjelo, u blizini stovarišta "Đurović", na parkiranom teretnom vozilu marke "Raba" otvorio poklopac od kućišta akumulatora i iz njega otudjio 2 akumulatora, koje je prodao svjedoku S.V.u. Iz iskaza svjedoka-oštećenog R.M.a utvrdjuje se da se radilo o akumulatorima snage od 100 a/h i 140 a/h, koji su bili u upotrebi do jedne godine, a koji su mu nakon pronalaska kod svjedoka S.V.a, što je bilo narednog dana od kradje, vraćeni. I svjedok S.V. potvrdjuje da je okrivljeni B.M. dolazio kod njega i da mu je nešto prodao. Sa ovakvim činjeničnim utvrdjenjem u skladnoj vezi stoji potvrda Uprave policije PJ Podgorica Ku.br.369/2008 od 12.03.2008.godine o privremeno oduzetim predmetima, izdata na ime S.V.a i potvrda Uprave policije PJ Podgorica Ku.br.369/2008 od 12.03.2008.godine o vraćanju predmeta, izdata na ime oštećenog R.M.a, iz kojih dokaza se još utvrdjuje da se radilo o akumulatorima marke "Fabor". Iz nalaza i mišljenja vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine, utvrdjuje se da vrijednost dva akumulatora marke „Fabor“ od 100 a/h i 140 a/h, koji su bili u upotrebi do jedne godine, na dan izvršenja krivičnog djela, iznosi 216,00 eura.</span>
</p>
<p class="p4"></p>
<p class="p4">
<span>Da je okrivljeni u noći 11. marta 2008.godine, u naselju Zabjelo, u blizini stovarišta "Đurović" na teretnom vozilu marke "Iveko", vlasništvo oštećenog M.M.a, otvorio poklopac sa kućišta akumulatora i iz njega oduzeo dva akumulatora snage od po 145 a/h, nepoznatog proizvodjača, sve ukupne vrijednosti 261,00 eura, utvrdjuje se iz odbrane okrivljenog B.M.a iz pretkrivičnog i istražnog postupka i sa glavnog pretresa, iskaza svjedoka-oštećenog M.M.a i nalaza i mišljenja vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine. Naime, iz odbrane okrivljenog B.M.a iz pretkrivičnog i istražnog postupka i sa glavnog pretresa, utvrdjuje se da je u toku noći 11. marta 2008.godine u Podgorici, u naselju Zabjelo, u blizini stovarišta "Đurović", na parkiranom teretnom vozilu marke "Iveko" otvorio poklopac od kućišta akumulatora i iz njega otudjio 2 akumulatora. Iz iskaza svjedoka-oštećenog M.M.a utvrdjuje se da se radilo o akumulatorima snage od po 145 a/h, nepoznatog proizvodjača, koji su bili u upotrebi do jedne godine. Iz nalaza i mišljenja vještaka komercijalne struke D.Đ. Ki.br.08/123 od 17.10.2008.godine i sa glavnog pretresa od 09.05.2011.godine, utvrdjuje se da vrijednost dva akumulatora nepoznate marke snage od po 145 a/h, koji su bili u upotrebi do jedne godine, na dan izvršenja krivičnog djela, iznosi 261,00 eura.</span>
</p>
<p class="p4"></p>
<p class="p4">
<span>Krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. </span>
</p>
<p class="p4"></p>
<p class="p4">
<span>Članom 49 KZ propisano je da produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sljedećih okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. U konkretnom slučaju, a kako je to činjenično utvrdjeno, okrivljeni je počinio više istih krivičnih djela kradja iz čl.239 st.1 KZ, jer je tudje pokretne stvari oduzimao drugima u namjeri da njihovim prisvajanjem pribavi sebi protivpravnu imovinsku korist i to u vremenskoj povezanosti, a koja predstavljaju jedinstvenu cjelinu zbog istovrsnosti predmeta djela, jedinstva mjesta i prostora i jedinstvenog umišljaja.   </span>
</p>
<p class="p4"></p>
<p class="p4">
<span>Postupajući na naprijed opisani način, okrivljeni B.M. je bio svjestan da oduzima tudje pokretne stvari u namjeri da njihovim prisvajanjem sebi pribavi protivpravnu imovinsku korist, pa je to i htio, postupajući pri tom sa direktnim umišljajem, tako da se u njegovim radnjama stiču svi bitni elementi bića produženog krivičnog djela kradja iz čl.239 st.1 KZ u vezi čl.49 KZ. </span>
</p>
<p class="p4">
<span>   </span>
</p>
<p class="p4">
<span>Prilikom odlučivanja o vrsti i visini kazne sud je imao u vidu sve okolnosti na strani okrivljenog, koje su od značaja za izbor i visinu kazne u smislu čl.42 KZ, pa je od olakšavajućih okolnosti na strani okrivljenog našao da se oštećeni R.M.o, K.D.o i M.M. nijesu pridružili krivičnom gonjenju, njegovo teško zdravstveno stanje, obzirom da boluje od hepatitisa C i protek vremena od izvršenja krivičnog djela, a od otežavajućih okolnosti da je osudjivan presudom Osnovnog suda u Podgorici K.br.00/7249 od 23.04.2004.godine, zbog krivičnog djela iz čl.45 st.4 u vezi st.1 KZ RCG na kaznu zatvora u trajanju od 1 godine i 2 mjeseca, presudom Osnovnog suda u Podgorici K.br.08/384 od 25.11.2008.godine, zbog krivičnog djela iz čl.239 st.1 KZ na kaznu zatvora u trajanju od 3 mjeseca i presudom Osnovnog suda u Podgorici K.br.08/571 od 21.07.2009.godine, zbog krivičnog djela iz čl.240 st.1 tač.1 KZ na kaznu zatvora u trajanju od 6 mjeseci, a što je utvrdjeno iz citiranog izvoda iz kaznene evidencije. Zbog toga je sud okrivljenom izrekao kaznu zatvora u trajanju od 5 (pet) mjeseci, nalazeći da je ista u potpunosti adekvatna težini učinjenog krivičnog djela i ličnosti okrivljenog kao počinioca, te da će se ovako izrečenom kaznom zatvora u potpunosti ostvariti svrha kažnjavanja iz čl.32 KZ, a u okviru opšte svrhe izricanja krivičnih sankcija iz čl.4 st.2 KZ. </span>
</p>
<p class="p4"></p>
<p class="p4">
<span>Na osnovu čl. 51 KZ, okrivljenom se u izrečenu kaznu zatvora ima uračunati vrijeme za koje je bio zadržan od strane Uprave policije PJ Podgorica od 16.03.2008.godine od 20,00 časova do 17.03.2008.godine do 15,40 časova i od 10.03.2008.godine od 11,30 časova do 11.03.2008.godine do 12,00 časova.  </span>
</p>
<p class="p4"></p>
<p class="p4">
<span>Sud je okrivljenom B.M.u izrekao mjeru bezbjednosti obaveznog liječenja narkomana iz čl.71 KZ. Ovu mjeru bezbjednosti sud je izrekao shodno utvrdjenim činjenicama po nalazu i mišljenju vještaka neuropsihijatra prof.dr S.M., tj. da je okrivljeni osoba koja je predmetno krivično djelo počinila usljed zavisnosti od upotrebe opojnih droga, da se okrivljeni i dalje smatra zavisnikom  i da postoji ozbiljna opasnost da će usljed ove zavisnosti i dalje vršiti krivična djela. Dakle, stekli su se uslovi po čl.71 st.1 KZ za izricanje navedene mjere bezbjednosti koja će se sprovesti u ustanovi za izvršenje kazne ili u odgovarajućoj zdravstvenoj ustanovi ili drugoj specijalizovanoj ustanovi. Ova mjera traje dok postoji potreba za liječenjem, ali ne duže od 3 godine, s tim što se u vrijeme provedeno u ustanovi uračunava u kaznu zatvora shodno čl.71 st.4 KZ. </span>
</p>
<p class="p4"></p>
<p class="p4">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je na plaćanje troškova krivičnog postupka u iznosu od 460,50 eura, koji se odnose na nagradu odmjerenu braniocu po službenoj dužnosti okrivljenog u pretkrivičnom postupku adv. D. M. u iznosu od 125,00 eura, na nagradu odmjerenu vještaku komercijalne struke D. Đ. u iznosu od 181,50 eura i nagradu odmjerenu vještaku neuropsihijatru prof.dr S. M. u iznosu od 154,00 eura. Takodje, okrivljeni je obavezan da na ime sudskog paušala plati iznos od 30,00 eura, a koji iznos je odredjen srazmjerno trajanju i složenosti ovog postupka, uz ocjenu imovinskih prilika okrivljenog. Naprijed navedene troškove okrivljeni je dužan platiti u roku od 15 dana po pravosnažnosti presude. </span>
</p>
<p class="p4"></p>
<p class="p4">
<span>Na osnovu čl.239 st.2 ZKP-a obavezan je okrivljeni da na ime imovinsko pravnog zahtjeva - naknade štete isplati oštećenom M.M.u iznos od 261,00 euro, što predstavlja vrijednost oduzetih akumulatora, vlasništvo ovog oštećenog, dok je za dio mimo dosudjenog oštećeni M.M. upućen na parnični postupak. Ovaj iznos okrivljeni je dužan platiti oštećenom u roku od 15 dana po pravosnažnosti presude.  </span>
</p>
<p class="p4"></p>
<p class="p4">
<span>Na osnovu čl.239 st.2 ZKP-a, oštećeno privredno društvo DOO "Libela" Podgorica je radi ostvarivanja imovinsko-pravnog zahtjeva upućeno na parnični postupak. Ovo stoga što sud, iako je utvrdjeno da vrijednost 220 komada tegova za baždarenje vage iznosi 5.500,00 eura, nije mogao dosuditi imovinsko-pravni zahtjev u tom iznosu, obzirom da iz potvrde Uprave policije PJ Podgorica Ku.br.336/2008 od 10.03.2008.godine, izdate na ime V.R.a, proizilazi da je ovlašćenom predstavniku oštećenog privrednog društva DOO "Libela" vraćeno 50 tegova, a nije vještačeno kolika je vrijednost samo 50 tegova. Zbog toga činjenice utvrdjene u krivičnom postupku nijesu pružale pouzdan osnov ni za potpuno, ni za djelimično presudjenje o postavljenom imovinsko-pravnom zahtjevu. </span>
</p>
<p class="p4"></p>
<p class="p4">
<span>Na osnovu izloženog, a primjenom čl.374 ZKP-a, odlučeno je kao u izreci ove presude. </span>
</p>
<p class="p4"></p>
<p class="p4">
<span>ZAPISNIČAR, 								SUDIJA, </span>
</p>
<p class="p4">
<span>Ana Ivanović, s.r			                                          Vladimir Novović, s.r</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA:</span><span> Protiv ove presude može se izjaviti žalba u roku od 15 dana od dana prijema pismenog otpravka Višem sudu u Podgorici, a preko ovog suda.</span>
</p>
<p class="p1"></p>
<p class="p4"></p>
<br>
<p class="p3"></p>
<p class="p4">
<span class="s1">DN-a</span><span>:		</span>
</p>
<p class="p4">
<span>- ODT-u Podgorica</span>
</p>
<p class="p4">
<span>- Okrivljenom	 B.M.u</span>
</p>
<p class="p4">
<span>- Braniocu adv. M. C. </span>
</p>
<p class="p4">
<span>- Oštećenim M.M.u i ovlašćenom predstavniku </span>
</p>
<p class="p4">
<span>  DOO "Libela" V.R.u nakon pravosnažnosti		                </span>
</p>
<p class="p4"></p>
<p class="p2"></p>
<p class="p5"></p>


</body>
<strong>OSNOVNI SUD U DANILOVGRADU</strong><br>
<strong>K. br. 28/09</strong><br>
<strong>Dana 16.03.2011. godine</strong><br>
&nbsp;<br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
<strong>OSNOVNI SUD U DANILOVGRADU</strong> kao prvostepeni krivični, u vijeću sastavljenom od sudije Vladimira Novovića, kao predsjednika vijeća i sudija porotnika Branka Mićanovića i Miodraga Radulovića, kao članova vijeća, uz učešće Ane Ivanović kao zapisničara, u krivičnom predmetu protiv okrivljenih P.J. i J.M., oba&nbsp; iz D., zbog krivičnog djela nasilničko ponašanje iz čl. 399 KZ&nbsp; u vezi čl. 23&nbsp; KZ, po optužnici Osnovnog državnog tužilaštva iz Podgorice Kt br. 1690/08 od 28.01.2009. godine, koju je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe i&nbsp; okrivljenih, dana 16.03.2011. godine, donio je dana 16.03.2011. godine i istog dana javno objavio<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
Okrivljeni:<br>
&nbsp;<br>
1. <strong>P.J.</strong>, JMBG..., od oca M. i majke R., rodjene S., rodjen...godine u P., sa mjestom prebivališta u D. - selo P., državljanin Crne Gore, nezaposlen, neoženjen, pismen, završio mašinsku školu, vojsku nije služio, srednjeg imovnog stanja, neosudjivan;<br>
&nbsp;<br>
2. <strong>J.M.</strong>, JMBG..., od oca P. i majke M., rodjene K., rodjen...godine u P., sa mjestom prebivališta u D. - selo P., državljanin Crne Gore, radnik, neoženjen, pismen, završio mašinsku školu, vojsku služio u K., vodi se u vojnoj evidenciji u D., srednjeg imovnog stanja, neosudjivan.<br>
&nbsp;<br>
&nbsp;
<div style="text-align: center;">
	<strong>Krivi su</strong></div>
&nbsp;<br>
Što su:<br>
&nbsp;<br>
Dana 27.08.2008.godine, oko 15,00 časova, u Danilovgradu, na lokalnom putu Danilovgrad - Spuž, u mjestu Pažići, vršenjem nasilja prema drugom, drskim i bezobzirnim ponašanjem ugrozili spokojstvo gradjana i remetili javni red i mir, na način što su ničim izazvani i to okrivljeni P.J. prišao oštećenom M.R. dok je bio u vozilu i stisnutom pesnicom ga udario u predjelu glave, nanoseći mu laku tjelesnu povredu u vidu nagnječina i oguljotina kože nosne piramide i krvni podliv donjeg kapka desnog oka, da bi potom okrivljeni J.M. pokušao da otvori vrata vozila oštećenog sa suvozačke strane, govoreći "Sad ćemo ga ubiti", pa kako nije uspio da otvori vrata pesnicom je polomio prednje vjetrobransko staklo, dok je okrivljeni P.J. pokušao da izvuče iz vozila oštećenog, a zatim nakon što je oštećeni pobjegao iz vozila okrivljeni P.J. trčao za njim, pa kako nije uspio da ga uhvati, vratio se do vozila i na istom polomio zadnje vjetrobransko staklo,<br>
&nbsp;<br>
- čime su kao saizvršioci počinili krivično djelo nasilničko ponašanje iz čl.399 KZ u vezi čl.23 st.2 KZ.&nbsp;<br>
&nbsp;<br>
Pa sud okrivljenima P.J.U i J.M.U primjenom citiranog zakonskog propisa te čl. 4, 5, 13, 15, 36, 42, 52, 53 i 54 KZ&nbsp; i čl. 199, 202 i 364 ZKP-a&nbsp; i z r i č e<br>
&nbsp;<br>
&nbsp;
<div style="text-align: center;">
	<strong>USLOVNU OSUDU</strong></div>
&nbsp;<br>
Kojom im utvrdjuje kazne zatvora u trajanju od po 6 (šest)&nbsp; mjeseci&nbsp; i istovremeno odredjuje da se iste neće izvršiti ako okrivljeni za vrijeme od 2 (dvije) godine po pravosnažnosti presude ne učine novo krivično djelo.<br>
&nbsp;<br>
Dužni su okrivljeni da solidarno na ime troškova krivičnog postupka uplate ovom sudu iznos od 77,00 eura i po osnovu paušala&nbsp; iznos od po 30,00 eura, a&nbsp; sve u roku&nbsp; od 15 dana po pravosnažnosti presude.<br>
&nbsp;<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
Optužnicom Osnovnog državnog tužilaštva iz Podgorice Kt.br. 1690/08 od 28.01.2009. godine, koju je zastupnik optužbe precizirao u završnoj riječi,&nbsp; okrivljenima P.J.u i J.M.u stavljeno je na teret da su kao saizvršioci počinili krivično djelo nasilničko ponašanje iz čl. 399 KZ u vezi čl. 23&nbsp; KZ, a na način činjenično predstavljen u izreci presude. Zastupnik optužbe je u završnoj riječi predložio da sud okrivljene P.J. i J.M. oglasi krivim i osudi po zakonu.<br>
&nbsp;<br>
Okrivljeni P.J. u odbrani datoj u pretkrivičnom postupku na zapisniku pred ovlašćenim policijskim službenicima Ispostave&nbsp; Danilovgrad Ku.br. 87/08 od 27.08.2008. godine u bitnom je naveo da se dana 27.08.2008.godine nalazio na ručku kod svog prijatelja J.M.. Nakon završetka ručka, oko 15 časova, pošli su u pravcu Danilovgrada vozilom marke „Hundai“, kojim je upravljao J.M.. Dolaskom u naselje Pažići,&nbsp; zapazio je na putu vozilo marke „Lada“ – karavan, koje se bilo ispriječilo, tako da nijesu mogli da prodju u svom pravcu kretanja. J.M. je vozilo zaustavio i njih dvojica su izašli i prišli vozaču vozila marke „Lada“, kojom prilikom su mu se obratili, pitajući ga zašto tako vozi i upozoravajući ga da je mogao da izazove nezgodu. Vozač ovog vozila je reagovao govoreći: „Što ćete vi od mene“, a zatim je dohvatio sa zadnjeg sjedišta vozila jednu dasku i pokušao da otvori vrata vozila i izadje.&nbsp; Plašeći se njegove reakcije on je prišao sa lijeve strane vozila i tijelom gurnuo vrata vozila, da bi spriječio vozača da iz vozila izadje, dok je J.M. pošao sa druge strane vozila „Lada“ i pokušao da otvori&nbsp; prednja desna vrata, ali su ista bila zaključana. Tada je J.M. stisnutom šakom udario u prednje vjetrobransko staklo vozila „Lada“ i polomio ga. U tom trenutku vozač ovog vozila je uspio da otvori vrata i da izadje iz vozila, držeći u ruci pomenutu dasku, i opsovao ih je više puta. Uspio je da vozaču uzme iz ruku dasku, i dopustio je&nbsp; mogućnost da ga je prilikom otimanja zakačio&nbsp; ovom daskom, a moguće je da ga je zakačio i vratima kada je pokušavao da spriječi njegov izlazak iz vozila. Vozač vozila „Lada“ je zatim pobjegao sa lica mjesta i preskočio ogradu susjednog dvorišta, kada ga je izgubio iz vida. Tvrdi da je&nbsp; iz revolta navedenom daskom polomio zadnje vjetrobransko staklo, na način što je bacio dasku na isto. Zatim su&nbsp; on i J.&nbsp; ušli u&nbsp; vozilo i odvezli se u pravcu Danilovgrada, nakon čega su otišli svojim kućama. Istog dana oko 19,00 časova kod njega su došli ovlašćeni službenici policije, koji su ga priveli u policijsku stanicu, povodom predmetnog dogadjaja.<br>
&nbsp;<br>
Okrivljeni P.J. u&nbsp; odbrani datoj u istažnom postupku u bitnom je ostao pri odbrani datoj u pretkrivičnom postupku, s tim što je pojasnio da je oštećeni M., koji je bio vozač vozila „Lada“,&nbsp;&nbsp; uzeo dasku sa namjerom da udari njega i J., i da je povreda kod M. najvjerovatnije nastala prilikom otimanja oko te daske. J. je za to vrijeme prošao sa druge strane vozila, i pošto nije mogao da otvori bočna vrata, jer su ista bila zaključanja, polomio je prednje vjetrobransko staklo. Tvrdi da ga je M., nakon što ga je opsovao i izašao iz vozila, gadjao daskom. Potom je M. pobjegao preskačući ogradu, nakon čega je isti pao u obližnje dvorište. Istakao je da kritične prilike nije zadao nijedan udarac oštećenom.<br>
&nbsp;<br>
Okrivljeni P.J. u odbrani datoj&nbsp; na glavnom pretresu u bitnom je naveo da je dana&nbsp; 27.08.2008.godine negdje oko 15,00 časova bio u društvu sa svojim prijateljem i komšijom J.M.. Bili su kod njega na ručku, a poslije ručka pošli su prema Danilovgradu vozilom čiji je vlasnik J.M., koji je tom prilikom i upravljao vozilom. Kada su došli u naselje Pažići uočio je na putu vozilo marke „Lada“ koje je bilo popriječeno u kolovoznoj traci kojom su se&nbsp; kretali, i tom prilikom je došlo do kontakta njihovog vozila sa vozilom marke „Lada“. Nakon što je J. zaustavio vozilo, njih dvojica su izašli iz vozila i obratili su se&nbsp; vozaču vozila marke „Lada“ pitajući ga kako to vozi i ističući da ih je udario. Vozač ovog vozila M.R. sjedio je u svom vozilu, a prozor na vratima pored vozačevog sjedišta je bio otvoren. M. je odgovorio da on nije kriv za nezgodu, dok su ga oni ubjedjivali da je kriv.&nbsp; Zatim&nbsp; je M. krenuo da otvori vrata od vozila da bi izašao, a on je prišao gurnuo vrata i zatvorio ih. Prilikom zatvaranja, vrata su udarila M., ali se nije mogao izjasniti u kom dijelu tijela su istog udarila. Tada je vidio da je M. sa zadnjeg sjedišta svog vozila uzeo jednu drvenu letvu dužine oko metar, i izašao je iz vozila i krenuo za njim i za J.. Tvrdi da je M. zamahnuo daskom da ga udari, u čemu nije uspio jer se izmakao. Zatim je M.&nbsp; drvena letva ispala iz ruke, pa&nbsp; je on uzeo i bacio u pravcu M. vozila. Letva je pala na zadnje vjetrobransko staklo i polomila ga. Istakao je da nije imao namjeru da ovo staklo slomi. U tom trenutku je uočio da je J.M. pesnicom udario prednje vjetrobransko staklo vozila „Lada“, koje je&nbsp; moguće i polomio. Nakon toga&nbsp; potrčao je za M., koji je pobjegao u pravcu obližnjeg dvorišta. Vidio je da je M. preskočio jednu ogradu, nakon čega se sapleo&nbsp; i pao preko iste. Nakon ovoga više nije trčao za M., već je sa J.em ušao u vozilo i uputio se&nbsp; u pravcu Danilovgrada. Dodao je da je da je&nbsp; u trenutku kada je M. prema njemu zamahnuo daskom bio udaljen od M. vozila oko 2 metra. Tvrdi da M.a sigurno nije udarao stisnutom pesnicom, a da to nije učinio ni J.M.. Povrede kod M. su najvjerovatnije nastale kada je on zatvorio vrata njegovog automobila ne dozvoljavajući mu da izadje iz vozila, kao i u trenutku kada je pao preko ograde. Sjutradan nakon ovog dogadjaja on i J.M. su se pomirili sa M.R. i kupili su mu oba vjetrobranska stakla za vozilo „Lada“. Izjasnio se i da je ljevak. Upoznat na različitosti u odnosu na odbranu datu u pretkrivičnom i istražnom postupku naveo je da je tačno ono što je kazao na glavnom pretresu, te da ne zna zašto je u ranije iznesenim odbranama drugačije govorio. U završnoj riječi je kazao da su kritičnom prilikom on i J.M. bili izazvani.<br>
&nbsp;<br>
Okrivljeni J.M. u odbrani datoj u pretkrivičnom postupku na zapisniku pred ovlašćenim policijskim službenicima Ispostave&nbsp; Danilovgrad Ku.br. 87/08 od 28.08.2008. godine u bitnom je naveo da se dana 27.08.2008. godine nalazio na ručku kod svog prijatelja P.J.. Negdje oko 15,00 časova on je svojim vozilom, zajedno sa P.J., pošao u pravcu Danilovgrada. Dolaskom u naselje Pažići ispred njih se na kolovoznoj traci kojom su se kretali ispriječilo jedno vozilo marke „Lada“, koje je izašlo sa sporednog puta. On je naglo zaustavio svoje vozilo , da bi izbjegao kontakt sa pomenutim vozilom, ali je do manjeg kontakta ipak došlo. Odmah je izašao iz svog vozila zajedno sa P.J.. Zapazio je da je iz vozila make „Lada“ izašao vozač – čovjek od nekih četrdeset godina, kojeg nije poznavao. Odmah je tom nepoznatom čovjeku rekao: „Kako to voziš? Hoćeš li da nas polomiš?“, našto je taj čovjek prilično drsko reagovao, iako je bio svjestan da je napravio propust u saobraćaju.&nbsp; U jednom trenutku taj nepoznati čovjek je uzeo jednu drvenu letvu i zamahnuo je njome prema njemu, kojom prilikom ga je letvom zakačio u predjelu desne ruke, da bi nakon toga letvu bacio i pobjegao u susjedno dvorište. Izrevoltiran ovakvom reakcijom vozača vozila „Lada“, on je stisnutom šakom polomio prednje vjetrobransko staklo na tom vozilu. Ovaj dogadjaj je trajao veoma kratko, te nije zapazio da li je P.J. udario ovog nepoznatog čovjeka, mada je vidio da je P. dohvatio pomenutu letvu i istom polomio zadnje vjetrobransko staklo na vozilu „Lada“.&nbsp; Nakon toga ušli su u&nbsp; vozilo i uputili su se&nbsp; u pravcu Danilovgrada.<br>
&nbsp;<br>
Okrivljeni J.M. u odbrani datoj u istražnom posupku u bitnom je ostao pri odbrani datoj u pretkrivičnom postupku s tim što je pojasnio&nbsp; da su nakon kontakta izmedju njegovog vozila i vozila oštećenog M., on i P.&nbsp; izašli iz&nbsp; vozila i krenuli prema M. pitajući ga kako to vozi, na što je M. žustro reagovao, odgovarajući im kako ga oni neće učiti kako se vozi. Tada je došlo do prepirke izmedju njih i M., a u jednom trenutku u M.evim rukama se našla daska kojom je pokušao da ga odgurne i zakačio ga je po ruci. Nakon toga&nbsp; M. je pobjegao i preskočio je u jedno dvorište. Ovom prilikom M. nije udarao, a to nije učinio ni P.J.. Tvrdi da je rukom polomio prednje vjetrobransko staklo na M. vozilu, te da je P. slomio zadnje vjetrobransko staklo na ovom vozilu.&nbsp;<br>
&nbsp;<br>
Okrivljeni J.M. se na glavnom pretresu branio ćutanjem, zbog čega su pročitane njegove odbrane iz pretkrivičnog i istražnog postupka.&nbsp;<br>
&nbsp;<br>
Sud je na glavnom pretresu u dokaznom postupku saslušao svjedoka-oštećenog M. R., pročitao nalaz i mišljenje vještaka sudske medicine dr B.B. Ki. br. 40/08&nbsp; od 29.12.2008.godine, te istog vještaka neporedno saslušao, pročitao izvod iz kaznene evidencije Uprave policije PJ Podgorica br. 11-245/10-6341/2-1085 od 19.03.2010.godine, izdat na ime okrivljenog&nbsp; P.J.&nbsp; i pročitao izvod iz kaznene evidencije Uprave policije PJ Podorica br. 11-245/10-6341/2-1085 od 19.03.2010. godine, izdati na ime okrivljenog J.M..<br>
&nbsp;<br>
Svjedok-oštećeni M.R. u iskazu je u bitnom je naveo da je po zanimanju stolar i da u mjestu Pažići ima stolarsku radionicu. Kritične prilike oko 14,00 – 15,00 časova kada je došao svojim vozilom naspram stolarske radnje, krećući se iz pravca Danilovgrada, pokušao je da parkira svoje vozilo, na način što je skrenuo ulijevo prema kapiji dvorišta porodice B., da bi pošao unazad i parkirao se ispred radnje. Kada je skrenuo prema kući porodice B. ušao je svojim vozilom u njihovo dvorište tako da je zadnja polovina vozila ostala na lijevoj kolovoznoj traci, gledano iz pravca Danilovgrada. Uočio je da je iz pravca Spuža naišlo jedno vozilo, pa je sačekao, prije obavljanja radnje parkiranja da ovo vozilo prodje. Kada je ovo vozilo došlo naspram njegovog vozila, vidio je da se u njemu nalaze dva momka, a primijetio je da je ovo vozilo išlo lijevo – desno, a zatim se zaustavilo.&nbsp; Iz vozila su izašla ova dva momka, a radilo se o P.J. i J.M., koji su započeli da ga psuju i vrijedjaju. U jednom trenutku njegovom vozilu je prišao P.J. i stisnutom pesnicom ga je kroz otvoren prozor vrata automobila udario u predjelu lica. Zatim je P.J. pokušao da otvori vrata njegovog automobila, sa vozačeve strane, ali u tome nije uspio, dok je J.M. prešao na stranu suvozača i pokušao da otvori&nbsp; vrata automobila sa suvozačeve strane. Pošto u tome nije uspio J.M. je stisnutom pesnicom udario u prednje vjetrobransko staklo, koje se od udarca polomilo. J.M. je&nbsp; tom prilikom posjekao ruku. Sa zadnjeg sjedišta je uzeo jednu drvenu letvu dužine 40 cm, širine 20 cm, a debljine 5 cm, radi odbrane od P.a, koji je pokušavao da ga izvuče iz vozila i da ga udari kroz otvoreni prozor vrata automobila. Uspio je da otvori vrata automobila i da izadje. Držao je&nbsp; drvenu letvu ispred sebe, kako bi se zaštitio od eventualnih udaraca P.. Ovu letvu mu je P. odmah otrgao. Nakon što je izašao&nbsp; pobjegao je trčećim korakom&nbsp; u pravcu dvorišta R. Na tom putu&nbsp; preskočio je&nbsp; jednu metalnu ogradu, kojom prilikom se povrijedio u predjelu trupa, a u&nbsp; vidu ogrebotina, a zatim je kada je preskočio ogradu pao,&nbsp; udarajući u zemlju prednjom stranom tijela. Nakon toga je ustao i potrčao u dvorište kuće R. Vidio je da je P. krenuo da trči&nbsp; prema njemu, sa druge strane, pa je dograbio jednu metalnu cijev, kako bi se odbranio od eventualnog napada P.. Kada je P. vidio cijev u njegovoj ruci, udaljio se&nbsp; iz dvorišta R. i pošao u pravcu njegovog vozila. Zatim je vidio kako P. lomi njegovo vozilo drvenom letvom koju mu je prethodno oteo iz ruku.&nbsp; Istakao je da su P. i J., u trenutku kada su pokušavali da otvore vrata njegovog vozila, govorili da će ga sada ubiti. Inače, P.J. ga je udario stisnutom pesnicom u predjelu lica, i to&nbsp; ispod oka.&nbsp; Tvrdi da je J.M. odmah sjutradan, došao kod njega da se izvini, a njegov brat mu je kupio zadnje vjetrobransko staklo. Takodje, P.J. mu je nakon dva mjeseca od kritičnog dogadjaja, prilikom susreta, pružio ruku u znak pomirenja, ali on istu nije prihvatio. Nije se pridružio krivičnom gonjenju protiv okrivljenih P.J. i J.M., niti je postavio&nbsp; zahtjev za naknadu štete.<br>
&nbsp;<br>
Iz nalaza i mišljenja vještaka sudske medicine dr B.B. Ki br. 40/08&nbsp; od 29.12.2008. godine, utvrdjuje se da je oštećeni M.R. pregledan dana 27.08.2008.godine u Urgentnom centru KC CG od strane više ljekara, a zbog povreda glave i grudnog koša, te da je istog dana prije pregledan i od starne dežurnog ljekara Doma zdravlja u Danilovgradu. Vještak je mišljenja da je oštećeni zadobio povrede u vidu nagnječine kože poglavine u kosmatom dijelu glave, nagnječine i oguljotine kože desne strane čeonog predjela, nagnječine i oguljotine kože&nbsp; nosne piramide i krvni podliv donjeg kapka desnog oka i&nbsp; nagnječine i oguljotine kože lijeve strane grudnog koša, a koje povrede pojedinačno i u svom zbiru predstavljaju&nbsp; laku tjelesnu povredu. Povreda u vidu nagnječine kože poglavine u kosmatom dijelu glave nastala je djelovanjem zamahnute tupo-tvrde sile ravne površine slabijeg inteziteta djelovanja koja je sila djelovala na glavu oštećenog u jednom navratu, a mogla je nastati djelovanjem zamahnute stisnute pesnice i slično. Što se tiče povrede u vidu nagnječine i oguljotine kože desne strane čeonog predjela ista je nastala djelovanjem zamahnute tupo-tvrde sile ravne površine slabijeg inteziteta djelovanjem, koja je djelovala na glavu oštećenog od naprijed desno i nešto više odozgo, a mogla je nastati djelovanjem zamahnute&nbsp; stisnute pesnice i slično. Povreda u vidu nagnječine i oguljotine kože nosne piramide i krvni podliv donjeg kapka desnog oka nastala je djelovanjem zamahnute tupo-tvrde sile ravne površine slabijeg inteziteta djelovanja, a kao što je stisnuta pesnica i slično. Takodje i povreda u vidu nagnječine i oguljotine kože lijeve strane grudnog koša nastala je djelovanjem zamahnute tupo-tvrde sile ravne površine slabijeg inteziteta djelovanja koja je djelovala na tijelo povrijedjenog od naprijed i više sa lijeve strane, a mogla je nastati djelovanjem zamahnute pesnice, ali i zamahnute noge i slično. Vještak sudske medicine dr B.B. u iskazu datom na glavnom pretresu u bitnom je naveo da ostaje pri datom nalazu i mišljenju s tim što je pojasnio da su povrede u vidu nagnječine i oguljotine kože desne strane čeonog predjela i nagnječine i oguljotine kože nosne piramide i krvni podliv donjeg kapka desnog oka mogle nastati djelovanjem zamahnute stisnute pesnice, a koja je sila djelovala u jednom navratu na pomenuti dio glave od naprijed lako odozgo i više sa desne strane dovodeći do pomenutih promjena na koži. Što se tiče povreda u vidu nagnječine kože poglavine u kosmatom dijelu i nagnječine i oguljotine kože lijeve strane grudnog koša iste su mogle nastati prilikom pada&nbsp; i to tako što je oštećeni povredu prednje lijeve strane grudnog koša i u predjelu prednje strane trbuha mogao zadobiti prilikom pada na kakvu ravnu i tvrdu podlogu i dijelom povlačenja tijela o tvrdoj i ravnoj podlozi, a može se uzeti u obzir mogućnost nastanka ove povrede tijela prilikom preskakanja kakve tvrde ograde, dok je nagnječina kože poglavine u kosmatom dijelu mogla nastati i prilikom pada oštećenog na pomenutu tvrdu i ravnu podlogu . Ukoliko se prihvati mogućnost da je oštećeni u momentu zadobijanja povrede ličnog dijela glave sjedio na sjedištu vozača motornog vozila, onda je ovakva povreda glave mogla nastati u momentu kada je povrijedjeni ličnim dijelom glave bio okrenut ka svom lijevom ramenu, a sila je djelovala sa njegove desne strane ličnog dijela glave, a da je počinilac ovog povredjivanja više vjerovatno bio osoba koja više koristi lijevu ruku tj. ljevak.<br>
&nbsp;<br>
Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i zasnovan na pravilima struke i nauke, a na koji ni stranke nijesu imale primjedbi.<br>
&nbsp;<br>
Iz izvoda iz kaznene evidencije Uprave policije PJ Podgorica br. 11-245/10-6341/2-1085 od 19.03.2010.godine, izdatog&nbsp; na ime okrivljenog&nbsp; P.J. utvrdjuje se da isti nije osudjivan.<br>
&nbsp;<br>
Iz izvoda iz kaznene evidencije Uprave policije PJ Podorica br. 11-245/10-6341/2-1085 od 19.03.2010. godine, izdatog na ime okrivljenog J.M. utvrdjuje se da isti nije osudjivan.<br>
&nbsp;<br>
Sud je cijenio iskaz svjedoka-oštećenog M.R. pa je našao da&nbsp; se isti objektivno, odredjeno i istinito izjasnio o činjenicama važnim za ovu krivično-pravnu stvar. Iskaz svjedoka-oštećenog stoji u skladnoj vezi sa nalazom i mišljenjem vještaka sudske medicine dr B.B. Ki.br. 40/08 od 29.12.2008.godine i njegovim pojašnjenjem datim na glavnom pretresu. Naime, svjedok-oštećeni M.R. je u iskazu naveo da ga je okrivljeni P.J. stisnutom pesnicom udario u predjelu lica i to kroz otvoren prozor vrata automobila, a u momentu kada je sjedio na mjestu vozača , a upravo vještak sudske medicine dr B.B. navodi da je laka tjelesna povreda kod oštećenog M.R. u vidu nagnječina i oguljotina kože nosne piramide i krvni podliv donjeg kapka desnog oka mogla nastati djelovanjem zamahnute stisnute pesnice, a koja je sila djelovala u jednom navratu na pomenuti dio glave od naprijed lako odozgo i više sa desne strane, a ukoliko je oštećeni takvu povredu zadobio dok je sjedio na sjedištu vozača motornog vozila, a jeste, onda je ovakva&nbsp; povreda glave po nalaženju vještaka mogla nastati u momentu kada je povrijedjeni ličnim dijelom glave bio okrenut ka svom lijevom ramenu, a sila je djelovala sa njegove desne strane ličnog dijela glave, s tim da je&nbsp; počinilac ovog povredjivanja više vjerovatno bio osoba koja više koristi lijevu ruku tj. ljevak, a okrivljeni P.J.&nbsp; se na glavnom pretresu izjasnio da je ljevak .<br>
&nbsp;<br>
Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su okrivljeni P.J. i J.M. kao saizvršioci počinili krivično djelo nasilničko ponašanje iz čl.399 KZ u vezi čl. 23 st. 2 KZ. Naime, okrivljeni P.J. i J.M. su dana 27.08.2008.godine, oko 15,00 časova, u Danilovgradu, na lokalnom putu Danilovgrad - Spuž, u mjestu Pažići, vršenjem nasilja prema drugom, drskim i bezobzirnim ponašanjem ugrozili spokojstvo gradjana i remetili javni red i mir, na način što su ničim izazvani i to okrivljeni P.J. prišao oštećenom M.R. dok je bio u vozilu i stisnutom pesnicom ga udario u predjelu glave, nanoseći mu laku tjelesnu povredu u vidu nagnječina i oguljotina kože nosne piramide i krvni podliv donjeg kapka desnog oka, da bi potom okrivljeni J.M. pokušao da otvori vrata vozila oštećenog sa suvozačke strane, govoreći "Sad ćemo ga ubiti", pa kako nije uspio da otvori vrata pesnicom je polomio prednje vjetrobransko staklo, dok je okrivljeni P.J. pokušao da izvuče iz vozila oštećenog, a zatim nakon što je oštećeni pobjegao iz vozila okrivljeni P.J. trčao za njim, pa kako nije uspio da ga uhvati, vratio se do vozila i na istom polomio zadnje vjetrobransko staklo,<br>
&nbsp;<br>
Sve naprijed navedene činjenice utvrdjene su iz dokaza provedenih na glavnom pretresu, a prije svega iz iskaza svjedoka-oštećenog M.R.,&nbsp; nalaza i mišljenja vještaka sudske medicine dr B.B. Ki.br. 40/08 od 29.12.2008.godine i pojašnjenja ovog vještaka sa glavnog pretresa.<br>
&nbsp;<br>
Iz iskaza svjedoka oštećenog M.R. utvrdjuje se da je kritičnog dana oko 15,00 časova pokušavao da parkira svoje vozilo ispred radnje koja se nalazi pored lokalnog puta Danilovgrad - Spuž u mjestu Pažići, koje pripada opštini Danilovgrad. Dok je vršio tu radnju iz pravca Spuža naišlo je vozilo koje se zaustavilo i iz kojeg su izašli okrivljeni P.J. i J.M. koji su mu uputili psovke i uvrede. Ničim izazvan P.J. je prišao vozilu oštećenog M.R. i dok je oštećeni M.R. sjedio na mjestu vozača, kroz otvoren prozor ga je udario stisnutom pesnicom u predjelu glave. Nakon toga okrivljeni P.J. je pokušao da otvori vrata njegovog automobila sa vozačeve strane, dok je okrivljeni J.M. prešao&nbsp; na drugu stranu vozila i pokušao da otvori vrata njegovog automobila sa suvozačeve strane istovremeno govoreći :"Sad ćemo ga ubiti". Kako J.M. u tome nije uspio stisnutom pesnicom je udario i polomio je prednje vjetrobransko staklo na vozilu oštećenog. Oštećeni M.R. je zatim sa zadnjeg sjedišta uzeo jednu drvenu letvu radi odbrane od P.J., koji je pokušavao da ga izvuče iz automobila i nakon što je izašao iz automobila ovu letvu mu je okrivljeni P.J. oteo, pa kada je oštećeni pobjegao okrivljeni P.J. je jedno vrijeme trčao za njim. Kako nije uspio da uhvati oštećenog M.R., P.J. se vratio do vozila i na istom je polomio zadnje vjetrobransko staklo i to drvenom letvom koju je prethodno bio oteo iz ruku oštećenog M..&nbsp; Okrivljeni P.J. u odbrani nije sporio da se predmetni dogadjaj desio dana 27.08.2008.godine, te da je na vozilu oštećenog polomio zadnje vjetrobransko staklo, a na način što je bacio dasku na isto. Takodje ni okrivljeni J.M. nije sporio da je na vozilu okrivljenog&nbsp; pesnicom polomio prednje vjetrobransko staklo, a da je okrivljeni P.J. letvom polomio zadnje vjetrobransko staklo na vozilu oštećenog. Prednji navodi oštećenog imaju podršku u nalazu i mišljenju vještaka sudske medicine dr B.B. Ki.br. 40/08 od 29.12.2008.godine i u pojašnjenju ovog vještaka sa glavnog pretresa, a iz kojih dokaza se utvrdjuje da je kritičnom prilikom oštećeni M.R. zadobio laku tjelesnu povredu u vidu nagnječina i oguljotina kože nosne piramide i krvni podliv donjeg kapka desnog oka koja povreda je mogla nastati djelovanjem zamahnute stisnute pesnice, a koja je sila djelovala u jednom navratu na pomenuti dio glave od naprijed lako odozgo i više sa desne strane, a ukoliko je oštećeni takvu povredu zadobio dok je sjedio na sjedištu vozača motornog vozila, a jeste, onda je ovakva&nbsp; povreda glave po vještaku mogla nastati u momentu kada je povrijedjeni ličnim dijelom glave bio okrenut ka svom lijevom ramenu, a sila je djelovala sa njegove desne strane ličnog dijela glave, s tim da je&nbsp; počinilac ovog povredjivanja više vjerovatno bio osoba koja više koristi lijevu ruku tj. ljevak, a okrivljeni P.J.&nbsp; se na glavnom pretresu izjasnio da je ljevak . Dakle, ova povreda kod&nbsp; oštećenog je nastala tako što ga je okrivljeni P.J., kroz otvoren prozor vrata automobila, udario stisnutom pesnicom lijeve ruke u predjelu glave, a u poziciji dok je oštećeni M.R. sjedio u svom vozilu na mjestu vozača.<br>
&nbsp;<br>
Iz naprijed navedenih razloga sud nije&nbsp; prihvatio odbrane okrivljenih P.J. i J.M., iz svih faza postupka i iste je cijenio kao neistinite i sračunato date u cilju izbjegavanja krivično-pravne odgovornosti. Njihove odbrane su neubjedljive i nelogične. Ovo s toga što okrivljeni&nbsp; P.J. negira da je oštećenog M.R. udario stisnutom pesnicom, a i okrivljeni J.M. tvrdi da oštećenog&nbsp; M.a nije udario niti on niti pak okrivljeni P.J.. Ovakvi navodi odbrane okrivljenih su u suprotnosti&nbsp; sa nalazom i mišljenjem vještaka sudske medicine dr B.B., pojašnjenjem ovog vještaka sa glavnog pretresa te iskazom svjedoka oštećenog, a iz kojih dokaza je nesumnjivo utvrdjeno da je okrivljeni P.J. kritičnom prilikom prišao oštećenom M.R., dok je oštećeni bio u vozilu, i stisnutom presnicom lijeve ruke ga kroz otvoren prozor vozačevih vrata udario u predjelu glave nanoseći mu opisanu laku tjelesnu povredu.&nbsp;&nbsp;&nbsp;<br>
&nbsp;<br>
Krivično djelo nasilničko ponašanje iz čl.399 KZ čini onaj ko grubim vrijedjanjem ili zlostavljanjem drugog, vršenjem nasilja prema drugom, izazivanjem tuče ili drskim ili bezobzirnim ponašanjem ugrozi spokojstvo gradjana ili remeti javni red i mir, ukoliko je to izvršeno u grupi ili je nekom licu nanesena laka tjelesna povreda ili je došlo do teškog ponižavanja gradjana. Okrivljeni P.J. i okrivljeni J.M. su ničim izazvani vršili nasilje&nbsp; prema drugom, prema oštećenom M.R. i drskim i bezobzirnim&nbsp; ponašanjem ugrozili su spokojstvo gradjana i remetili su javni red i mir pri čemu&nbsp; je oštećenom nanijeta i laka tjelesna povreda. U konkretnom slučaju, a kako je to činjenično utvrdjeno, okrivljeni P.J. i okrivljeni J.M. su ničim izazvani na javnom mjestu na lokalnom putu Danilovgrad - Spuž, u mjestu Pažići, u vrijeme kada je protok saobraćaja najveći oko 15,00 časova uz viku prišli vozilu oštećenog, kada je okrivljeni P.J. izvršio napad na tjelesni integritet oštećenog tako što ga je udario stisnutom pesnicom, nanoseći mu laku tjelesnu povredu, da bi obojica&nbsp; okrivljenih potom siledžijski se ponašajući pokušali da otvore&nbsp; vrata od vozila u kojem je bio oštećeni radi obračuna,&nbsp; da bi&nbsp; okrivljeni J.M. pri tom i govorio "Sad ćemo ga ubiti" , a zatim su i izvršili&nbsp; atak na imovinu oštećenog kojom prilikom je&nbsp; okrivljeni J.M. polomio prednje, a okrivljeni P.J. zadnje vjetrobransko staklo. Ni to nije bilo dovoljno već je okrivljeni P.J. i trčao za oštećenim M.R. dok je ovaj bježao sa lica mjesta. Takvo njihovo ponašanje imalo je elemente vršenja nasilja prema drugom, bilo je drsko i bezobzirno i njime je ugroženo spokojsto gradjana i remećen je javni red i mir, a pri tom je oštećenom nanijeta laka tjelesna povreda. Obojica okrivljenih su učestvovanjem u radnji izvršenja krivičnog djela bili svjesni svog djela i zajedništva i htjeli su njegovo izvršenje kao zajedničko, pa su samim tim kao&nbsp; saizvršioci u smislu čl. 23 st. 2 KZ, krivično djelo&nbsp; nasilničko ponašanje iz čl. 399 KZ učinili sa direktnim umišljajem.&nbsp;<br>
&nbsp;<br>
Prilikom odlučivanja o vrsti i visini krivične sankcije sud je imao u vidu sve okolnosti na strani okrivljenih P.J. i J.M., koje su značajne za njen izbor i visinu u smislu čl.42 KZ, pa je od olakšavajućih okolnosti na strani okrivljenih P.J. i J.M., našao da nijesu osudjivani, što je utvrdjeno iz citiranih&nbsp; izvoda iz kaznene evidencije izdatih na ime okrivljenih, te da se oštećeni&nbsp; M.R. nije pridružio krivičnom gonjenju protiv okrivljenih P.J. i J.M.. Otežavajućih okolnosti na strani okrivljenih nije bilo. Stoga je sud okrivljenima P.J.u i J.M.u izrekao uslovnu osudu, kojom im je utvrdio kazne zatvora u trajanju od po 6 (šest) mjeseci i istovremeno odredio rok provjeravanja od 2 (dvije) godine, odnosno da se utvrdjene kazne neće izvršiti ako okrivljeni u roku od dvije godine po pravosnažnosti presude ne izvrše novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljene da ubuduće ne vrše krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ , u okviru opšte svrhe propisivanja i izricanja krivičnih sankcija iz čl.4 st.2 KZ .&nbsp;<br>
&nbsp;<br>
Na osnovu čl. 199 i 202 ZKP-a okrivljeni P.J. i J.M.&nbsp; su obavezani da na ime troškova krivičnog postupka solidarno uplate ovom sudu iznos od 77,00 eura, koji troškovi se odnose na ime nagrade odmjerene vještaku sudske medicine dr Budimiru Boroviniću, kao i da po osnovu sudskog paušala svaki pojedinačno plati iznos od 30,00 eura, koji paušal je odredjen shodno složenosti i trajanju postupka uz ocjenu imovinskih prilika okrivljenih, a sve u roku od 15 dana po pravosnažnosti presude.<br>
&nbsp;<br>
Na osnovu izloženog,a primjenom člana 364 ZKP-a odlučeno je kao u izreci.<br>
&nbsp;<br>
<strong>ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA – SUDIJA, </strong><br>
Ana Ivanović &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović<br>
&nbsp;<br>
DN-a:<br>
- ODT Podgorica<br>
- okrivljenom P.J.<br>
- okrivljenom J.M.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<strong><u>PRAVNA POUKA:</u></strong> Protiv ove presude može se izjaviti žalba u roku od 15 dana od dana prijema pismenog otpravka Višem sudu u Podgorici, a preko ovog suda.<br>
&nbsp;<br>
<strong>Za tačnost otpravka</strong><br>
<strong>Upravitelj sudske pisarnice</strong><br>
<strong>Ratimir Brajović</strong><br>
&nbsp;
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;keep-with-next.within-page:always;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{margin-left:0.5in;text-align:justify;hyphenate:auto;font-family:Times New Roman;font-size:14pt;}
.p7{margin-left:0.5in;text-align:center;hyphenate:auto;font-family:Times New Roman;font-size:14pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p9{margin-right:-0.052083332in;text-align:justify;hyphenate:auto;font-family:Times New Roman;font-size:14pt;}
.p10{text-align:justify;hyphenate:auto;font-family:Arial;font-size:14pt;}
.s1{font-weight:bold;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">CRNA GORA</span>
</p>
<p class="p3">
<span class="s1">OSNOVNI SUD U N.U</span>
</p>
<p class="p3">
<span>K.br. 765/2012</span>
</p>
<p class="p3">
<span>Dana 04.02.2013.godine</span>
</p>
<p class="p3"></p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span class="s1">	OSNOVNI SUD U N.U</span><span>, kao prvostepeni krivični, sudija pojedinac Djuričković Igor, uz sudjelovanje sudijskog pripravnika Raičević Ratka i namještenika Papović Budimirke kao zapisničara, rješavajući u krivičnom predmetu okrivljenog V. M., zbog krivičnog djela ugrožavanje javnog saobraćaja iz člana 339 stav 3 u vezi  stav 1 KZ, postupajući po optužnom predlogu ODT N. Kt. br.474/12 od 17.07.2012.godine, nakon javnog glavnog pretresa održanog dana 01.02.2013.godine, u prisustvu zastupnika ODT-a  I. I. i  okrivljenog, donio je i dana 04.02.2013.godine, javno objavio </span>
</p>
<p class="p5"></p>
<p class="p6"></p>
<p class="p4">
<span class="s1">P R E S U D U</span>
</p>
<p class="p7"></p>
<p class="p8">
<span class="s1">Okrivljeni:</span>
</p>
<p class="p8"></p>
<p class="p8">
<span class="s1">V. M.  </span><span>JMBG ... od oca R. i majke R. rodjene J., rodjen ...godine u P., sa prebivalištem u N. T., državljanin Crne Gore, po zanimanju student, nezaposlen, neoženjen, lošeg imovnog stanja, ranije neosudjivan</span>
</p>
<p class="p8"></p>
<p class="p4">
<span class="s1">K r i v   j e</span>
</p>
<p class="p6"></p>
<p class="p6">
<span class="s1">Što je:</span>
</p>
<p class="p6"></p>
<p class="p5">
<span>               Dana 24.05.2012.godine u 19:00 časova, na putu V.-N. u mjestu T., ne pridržavajući se saobraćajnih propisa upravljao  putničkim motornim vozilom marke Fiat Punto,  reg.br. BD AR ..., iz pravca V. prema N.u brzinom koju nije prilagodio saobraćajnim uslovima tako da vozilo može blagovremeno da zaustavi pred svakom preprekom koju, pod datim uslovima, može da predvidi i time tako ugrozio saobraćaj da je doveo u opasnost život i tijelo V. D., na način što se kretao brzinom ne manjom od 54km/h iako je bezbjedna brzina kretanja vozila na tom dijelu puta s obzirom na zakrivljenost puta i stanje kolovoza koji je bio mokar i klizav bila do 43km/h, usled čega je vozeći ovako protivno odredbama čl.31 st.1 ZOBS-a na putevima, prilikom savladjivanja desne krivine u smjeru kretanja izgubio kontrolu nad vozilom kada je došlo do destabilizacije vozila i izlijetanja istog preko desne ivice puta na zemljano proširenje, nakon čega se vozilo obrušilo niz kosinu terena i više puta prevrnulo a potom zaustavilo na krovu školjke u dubodolini po desnoj strani puta u smjeru kretanja, kojom prilikom je saputnik u njegovom vozilu V. D. zadobio laku tjelesnu povredu u vidu posjekotine sa oguljotinom kože u predjelu lijeve nadlanice i oguljotine kože sa krvnim podlivom u predjelu lijevog lakta,</span>
</p>
<p class="p5"></p>
<p class="p8">
<span>- čime je izvršio krivično djelo  ugrožavanje javnog saobraćaja  iz člana 339 stav 3 u vezi stava 1 Krivičnog Zakonika. </span>
</p>
<p class="p5"></p>
<p class="p8">
<span>- pa sud okrivljenom zbog izvršenja navedenog krivičnog djela primjenom citiranih zakonskih odredbi i odredbi iz člana 4 stav 2, člana 42 stav 1, člana 52, 53 i 54 KZ, kao i odredbi iz člana 226, 229 i člana 374 ZKP-a izriče</span>
</p>
<p class="p6"></p>
<p class="p1"></p>
<p class="p1">
<span class="s1">USLOVNU OSUDU</span>
</p>
<p class="p5"></p>
<p class="p5">
<span>             Sa kojom okrivljenom utvrdjuje kaznu zatvora u trajanju od 40 dana (slovima: četrdeset) dana i istovremeno odredjuje  da se navedena kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo.</span>
</p>
<p class="p5"></p>
<p class="p9">
<span>            Obavezuje se  okrivljeni da na ime troškova krivičnog postupka plati iznos od 162,00 eura, u roku od 15 dana od dana pravosnažnosti presude pod prijetnjom prinudnog izvršenja, na žiro račun Osnovnog suda u N. i da sudu dostavi dokaz o izvršenoj uplati.</span>
</p>
<p class="p10"></p>
<p class="p5"></p>
<p class="p4">
<span class="s1">O b r a z l o ž e n j e</span>
</p>
<p class="p6">
<span>	</span>
</p>
<p class="p5">
<span>                 </span><span class="s1">Osnovni državni tužilac</span><span> </span><span class="s1">u N.</span><span> svojim optužnim predlogom Kt.br.474/12 od 17.07.2012. godine, stavio je na teret okrivljenom  V. M. izvršenje krivičnog djela ugrožavanje javnog saobraćaja  iz člana 339 stav 3 u vezi stava 1 KZ, koje krivično djelo je činjenično opisano u izreci presude. Zastupnik  ODT-a  I. I., koja  je zastupala optužni akt na glavnom pretresu, u svojoj završnoj riječi, ostala je pri navodima podnijetog optužnog akta i predložila sudu da okrivljenog za počinjeno krivično djelo oglasi krivim i osudi po zakonu. </span>
</p>
<p class="p8"></p>
<p class="p8">
<span>   </span><span class="s1">Okrivljeni V. M. </span><span>u svojoj odbrani na glavnom pretresu u bitnom je istakao da se kritičnog dana upravljajući svojim putničkim motornim vozilom marke Fiat Punto, reg.oznaka BD AR ..., kretao putem V.-N., iz pravca V. u pravcu N., i da su sa njim u vozilu bili V. D. koji je sjedio na zadnjem sjedištu i K. M. koji je sjedio na mjestu suvozača, da je dok su se vozili počinjala da pada kiša, tako da je kolovoz bio mokar i klizav i da je prilikom savladjivanja jedne desne krivine izgubio kontrolu nad vozilom, nakon čega je vozilo izletjelo sa kolovoza, a zatim prevrćući se sletjelo u jednu dolinu pored puta gdje se zaustavilo na krovu, da bi nakon zaustavljanja vozila on vidio da je oštećeni V. D. koji je bio na zadnjem sjedištu vozila zadobio povredu u vidu posjekotine lijeve ruke, dok on i K. M. nijesu imali povreda. </span>
</p>
<p class="p8"></p>
<p class="p8">
<span>U svojoj završnoj riječi okrivljeni je, ostajući pri svom kazivanju, izrazio kajanje što je svojim propustom u vožnji izazvao nastanak predmetne saobraćajne nezgode i pitanje svoje odgovornosti ostavio na ocjenu sudu.</span>
</p>
<p class="p8"></p>
<p class="p8">
<span>Sud je na glavnom pretresu u dokaznom postupku pročitao zapisnik o uvidjaju Uprave policije CG PJ N. Ku.br.240/2012 sačinjen dana 24.05.2012.godine, izvršio uvid u skicu lica mjesta predmetne saobraćajne nezgode sačinjen od strane ovlašćenih službenika Uprave policije CG – PJ N., na saglasan predlog stranaka pročitao nalaz i mišljenje stalnog sudskog vještaka saobraćajne struke ing. Š. M. i nalaz i mišljenje stalnog sudskog vještaka medicinske struke dr. B. V. datih u prethodnom postupku pred ODT N. i pročitao izvod iz KE za okrivljenog dat od Uprave policije CG – Ispostava Plužine, dok je sud na predlog zastupnika ODT-a odustao od neposrednog saslušanja oštećenog V. D i svjedoka K. P.., smatrajući da je provedenim dokazima do izvjesnosti utvrdjeno činjenično stanje, tako da bi saslušanje imenovanih svjedoka vodilo bespotrebnom odugovlačenju krivičnog postupka.</span>
</p>
<p class="p8"></p>
<p class="p8">
<span>Analizirajući provedene dokaze pojedinačno i u njihovoj medjusobnoj povezanosti, dovodeći ih u vezi sa navodima optužbe i kazivanjem okrivljenog, sud  je na nesumnjiv način utvrdio da je okrivljeni V. M. počinio krivično djelo koje mu je stavljeno na teret optužbom i istog oglasio krivim i krivično pravno odgovornim iz sljedećih razloga:</span>
</p>
<p class="p8"></p>
<p class="p8">
<span>Kazivanje okrivljenog u pogledu vremena i mjesta dešavanja predmetne saobraćajne nezgode potvrdjeno je svim provedenim dokazima.</span>
</p>
<p class="p6"></p>
<p class="p8">
<span>Naime, zapisnikom o uvidjaju Uprave policije RCG – PJ N. br. 425 od 08.07.2011.godine i skicom lica mjesta predmetne saobraćajne nezgode utvrdjeno je da je u istoj učestovao okrivljeni V. M.,kao vozač putničkog motornog vozila marke Fiat Punto, reg.oznaka BD AR ..., u kojem vozilu su se nalazili oštećeni V. D. na zadnjem sjedištu i svjedok K. M. na mjestu suvozača, da se predmetna nezgoda dogodila na putu V.-N., u mjestu T., da je kolovoz ove saobraćajnice sačinjen od asfaltne podloge, čija je površina u vrijeme vršenja uvidjaja nakon predmetne nezgode bila mokra zbog kiše koja je padala, da je do nezgode došlo u dnevnim uslovima vožnje oko 19,00 h, te da u prostornoj zoni nezgode nije bilo postavljene rasvjete. Navedenim dokazima utvrdjeno je i da je prilikom vršenja uvidjaja radi odredjivanja preciznog položaja materijalnih tragova kao reperna tačka uzet početak metalnog odbojnika sa desne strane puta gledano iz pravca V. u pravcu N.a, da je nakon nezgode putničko motorno vozilo  marke Fiat Punto, reg.oznake  BD AR ... zatečeno pored puta, van desne ivice kolovoza, gledano iz pravca V., da je isto bilo prevrnuto na krovu školjke, da je bilo udaljeno od reperne tačke svojim zadnjim točkom 21,60 metara a od ivice kolovoza puta oko 10 metara, da su na prostornoj distanci 43,50 metara od reperne tačke mjereno prema V.ma registrovani tragovi izlijetanja vozila sa kolovoza, da je trag desnih točkova ostao u dužini 9,2 metara preko priputnog zemljišta, koji započinje sa desne ivice puta i završava se na ivici putnog zemljišta na udaljenosti 1,8 metara od desne ivice kolovoza, da je trag lijevih točkova izražen u dužini 6,4 metra i zapolinje sa operativne površine desne kolovozne trake a završava se na 1,85 metara od desne ivice puta u smjeru kretanja, te da su se tragovi u vidu fragmenata plastike i retrovizora nalazili pored desne strane kolovoza puta naspram zadnjih točkova vozila na udaljenosti 6,9 metara.Navedenim zapisnikom o uvidjaju konstatovani su i lični podaci učesnika u nezgodi i oštećenja na navedenom putničkom motornom vozilu.</span>
</p>
<p class="p8"></p>
<p class="p8">
<span>Nalazom i mišljenjem stalnog sudskog vještaka saobraćajne struke ing. Š. M., koji je sud cijenio kao jasan, stručan i objektivan, jer je isti dat po pravilima struke i na osnovu materijalnih tragova čije je postojanje utvrdjeno zapisnikom o uvidjaju i skicom lica mjesta, utvrdjeno je da je do predmetne saobraćajne nezgode došlo uslijed propusta u vožnji okrivljenog V. M., koji propust se ogleda u tome što se okrivljeni upravljajući putničkim motornim vozilom marke »Fiat punto« reg.br.BD AR ... kretao brzinom u dijapazonu od 54-59 km/h, koja brzina kretanja je bila neprilagodjena uslovima saobraćaja ( zakrivljenosti puta i stanju kolovoza koji je bio mokar i klizav a koje je uslove mogao da predvidi), pa je prilikom savladjivanja kritičnog poteza puta, koji se prostire u obliku desne krivine, gledano u smjeru kretanja, došlo do destabilizacije vozila sa tendencijom izlitjetanja vozila preko lijeve ivice puta u smjeru kretanja, koju tendenciju je vozač spriječio korekcijom putanje vozila na desno preko sistema za upravljanje, što je dovelo do izlijetanja vozila preko desne ivice puta, a zatim zemljanog proširenja, nakon čega je nastupilo obrušavanje vozila niz kosinu terena i višestrukog prevrtanja do nasilnog zaustavljanja, na krovu školjke u dubodolini po desnoj strani puta u smjeru kretanja a da je bezbijedna brzina kretanja vozila kojim je upravljao okrivljeni u zoni kritične krivine bila do 43 km/h,a ovom prilikom je V. D., koji se nalazio kao saputnik u vozilu, zadobio je laku tjelesnu povredu, a na vozilu je nastupila »totalna šteta« u iznosu od 1.600,00 Eura.</span>
</p>
<p class="p5"></p>
<p class="p5">
<span> 	Nalazom i mišljenjem sudskog vještaka medicinske struke dr B. V., koji nalaz i mišljenje je sud cijenio kao jasan,stručan i objektivan jer je isti dat po pravilima struke i na osnovu vjerodostojne medicinske dokumentacije, utvrdjeno je da je kritičnom prilikom oštećeni V. D. zadobio laku tjelesnu povredu u vidu oguljotine kože u predjelu lijeve nadlanice i oguljotinu kože sa krvnim podlivom u predjelu lijevog lakta.</span>
</p>
<p class="p5">
<span>            </span>
</p>
<p class="p8">
<span>Na osnovu navedenih činjenica utvrdjenih kazivanjem okrivljenog i provedenim dokazima, sud je na nesumnjiv način utvrdio da je okrivljeni V. M. počinio  krivično djelo ugrožavanje javnog saobraćaja iz člana 339 stav 3 u vezi stav 1 KZ na način, u vrijeme i na mjestu kako je to predstavljeno u izreci presude.               </span>
</p>
<p class="p8"></p>
<p class="p8">
<span>Naime, okrivljeni V. M. je kritičnom prilikom postupao protivno odredbi čl.31 st.1 ZOBS-a  na putevima, kojom je propisano da vozač brzinu kretanja vozila treba da prilagodi okolnostima, karakteristikama i stanju puta, preglednosti i drugim saobraćajnim uslovima, tako da vozilo može blagovremeno da zaustavi pred svakom preprekom koju pod datim okolnostima može da predvidi, krećući se brzinom ne manjom od 54 km/h, odnosno u dijapazonu 54-59 km/h, iako je bezbjedna brzina bila do 43 km/h, uslijed čega je vozeći ovako protivno odredbi čl.31 stav 1 Zakona o bezbjednosti saobraćaja na putevima prilikom savladjivanja kritičnog poteza puta koji se prostire u obliku desne krivine, kojom prilikom je oštećeni saputnik V. D.  zadobio  lake tjelesne povrede i to: oštećeni V. D. povrede u vidu  posjekotine kože sa oguljotinom kože u predjelu lijeve nadlanice i oguljotine kože sa krvnim podlivom u predjelu lijevog lakta.Da je okrivljeni postupao protivno citiranoj  odredbi, i na način kako je to bliže predstavljeno izrekom presude ugrozio saobraćaj i doveo u opasnost život i tijelo ljudi, sud je utvrdio na osnovu provedenih dokaza, kazivanjem okrivljenog, koje je sud  cijenio kao istinito jer je isto u pogledu mjesta, vremena i uzroka nastanka predmetne saobraćajne nezgode u cjelosti potvrdjeno svim provedenim dokazima, prvenstveno nalazom i mišljenjem vještaka saobraćajne i medicinske struke, kojima je sud  poklonio puno povjerenje i na istima zasnovao odluku o krivici okrivljenog u predmetnom krivičnom postupku.  </span>
</p>
<p class="p6"></p>
<p class="p8">
<span>Cijeneći subjektivni odnos okrivljenog  prema izvršenom krivičnom djelu sud je utvrdio da je okrivljeni prilikom izvršenja djela postupao sa svjesnim nehatom, jer iz utvrdjenog činjeničnog stanja proizilazi da je okrivljeni bio svjestan da upravljajući vozilom na način opisan u izreci presude postupa suprotno odrebama  ZOBS-a na putevima i da postupajući na taj način može ugroziti živote ili imovinu ostalih učesnika u javnom saobraćaju, ali je očigledno olako držao da do toga neće doći ili da će biti u mogućnosti da spriječi nastanak inkriminisanih posljedica.</span>
</p>
<p class="p8"></p>
<p class="p8">
<span>Prilikom donošenja odluke o krivičnoj sankciji okrivljenog sud je u smislu člana 42 stav 1 KZ kao olakšavajuće okolnosti na strani okrivljenog našao njegovo iskazano kajanje zbog toga što je svojim propustom u vožnji izazvao nastanak predmetne saobraćajne nezgode, relativnu mladost okrivljenog u vrijeme izvršenja predmetnog krivičnog djela i njegove loše materijalne prilike, nezaposlenost kao i raniju neosudjivanost utvrdjenu uvidom u kaznene evidencije za okrivljenog, dok po ocjeni suda otežavajućih okolnosti na strani okrivljenog nije bilo. Cijeneći navedene olakšavajuće okolnosti sud je našao da se radi o osobito olakšavajućim oklonostima i da prema okrivljenom radi ostvarivanja ciljeva krivično-pravne zaštite društvenih vrijednosti nije nužno primijeniti kaznu i istom na osnovu člana 53 i 54 KZ izrekao uslovnu osudu sa kojom je okrivljenom utvrdio kaznu zatvora u trajanju od 40 dana i istovremeno odredio da se ova kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo, smatrajući da će se i sa prijetnjom izvršenja utvrdjene kazne zatvora, uz provjeru ponašanja okrivljenog u roku od jedne godine, na istog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p class="p6">
<span> </span>
</p>
<p class="p5">
<span>              Odluku o troškovima krivičnog postupka sud je donio primjenom odredbi člana 226 i člana 229 ZKP-a i istom obavezao okrivljenog  da na ime troškova postupka plati iznos od 162,00 eura, od čega se iznos od 44,00 eura odnosi na ime nagrade vještaku medicinske struke za dati nalaz i mišljenje, iznos od 88,00 eura na ime nagrade vještaku saobraćajne struke za dati nalaz i mišljenje,dok se iznos od 30,00 eura odnosi na ime paušala kao dijela troškova krivičnog postupka koji je iznos odredjen imajući u vidu složenost predmeta, trajanje postupka i imovne prilike okrivljenog.</span>
</p>
<p class="p5"></p>
<p class="p8">
<span>Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p8"></p>
<p class="p5">
<span class="s1">                                  OSNOVNI SUD U N.U</span><span>, dana  04.02.2013.godine</span>
</p>
<p class="p5"></p>
<p class="p5">
<span class="s1">Zapisničar	                                                                                   			S U D I J A</span>
</p>
<p class="p5">
<span class="s1">Papović Budimirka s.r.                                                                                              Djuričković Igor s.r.</span>
</p>
<p class="p5"></p>
<p class="p5">
<span class="s1">	              Za tačnost otpravki tvrdi i ovjerava: Službenik suda</span>
</p>
<p class="p5"></p>
<p class="p5">
<span class="s1">PRAVNA POUKA: Protiv ove presude dozvoljena je žalbau roku od 8 dana od dana prijema </span>
</p>
<p class="p5">
<span class="s1">                                  iste preko ovog suda Višem sudu Podgorica. </span>
</p>
<p class="p5">
<span class="s1">	</span>
</p>
<p class="p5">
<span class="s1"> </span>
</p>
<p class="p5"></p>
<p class="p5"></p>
<p class="p3"></p>


</body>
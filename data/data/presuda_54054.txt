<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{display: inline-block; text-indent: 0; min-width: 0.4965278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:-0.25in;margin-left:0.7395833in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<title>                                                                                                                
</title>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
<span class="s1">                                                                                                               </span>
</p>
<p class="p2">
<span>K. br. 114/12/12</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span class="s1">	</span><span>Osnovni sud u  Kotoru</span><span class="s1">, </span><span>po sudiji  Momirki Marović, uz učešće zapisničara Ana-Marije Petković, u krivičnom predmetu protiv okrivljenih P P i K Ž, zbog krivičnog djela ugrožavanje sigurnosti iz čl. 168. st. 2. u vezi st. 1.  Krivičnog zakonika, koji se vodi po optužnom predlogu Osnovnog državnog tužioca u Kotoru Kt. br. 447/11 od 08.03.2012 godine, nakon održanog glavnog i javnog pretresa, u prisustvu zamjenika ODT Kotor Ljiljane Milić, okrivljenog P P i njegovog branioca adv. M M po zamjeničkom punomoćju adv. N K, okrivljenog K Ž i njegovog branioca adv. M O po službenoj dužnosti, oštećenog L G, dana 23.10.2012 godine donio i javno objavio</span>
</p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p4">
<span>1. Okrivljeni P P od oca R i majke G, rođene K, rođen   godine u Kotoru, stalno nastanjen u B, S bb, državljanin CG, sa završenom OŠ, neoženjenog, lošeg imovnog stanja, osuđivanog presudom ovog suda Posl. br. K. 597/08 od 26.02.2009 godine zbog krivičnog djela teška tjelesna povreda iz čl. 151. st.1 KZ  na kaznu zatvora u trajanju od šest mjeseci uslovno na dvije godine, protiv kojeg se ne vodi postupak za drugo krivično djelo,</span>
</p>
<p class="p4"></p>
<p class="p4">
<span>2. Okrivljeni K  Ž od oca M i majke S, rođene V, rođen  godine u Kotoru, stalno nastanjen u L G, državljanin CG, mesara, sa završenom OŠ, razvedenog, oca troje djece, lošeg imovnog stanja, osuđivanog presudom ovog suda Posl. br. K. 193/01 od 08.02.2007 godine zbog krivičnog djela teške krađe iz čl. 240. st. tač.1 KZ na kaznu zatvora u trajanju od šest mjeseci i presudom ovog suda Posl. br. K.57/03 od 18.04.2008. godine zbog krivičnog djela omogučavanje uživanja opojnih doga iz čl. 246. st.1. KZ SRJ na kaznu zatvora u trajanju od šest mjeseci, protiv koga se ne vodi postupak za drugo krivično djelo, proveo vrijeme u pritvoru od 22.09.2012. godine do 23.10.godine, po rješenju ovog suda Kv. br. 132/12 od 3.5.2012 godine</span>
</p>
<p class="p3"></p>
<p class="p3">
<span> 	Na osnovu člana 373. stav 1. tačka 2. ZKP</span>
</p>
<p class="p3"></p>
<p class="p1">
<span>OSLOBAĐAJU SE OPTUŽBE</span>
</p>
<p class="p3"></p>
<p class="p3">
<span>	Da su dana 05.07.2011 godine, oko 03,00 časova, ispred dežurne službe Uprave policije PJ B, nakon što su oštećeni L G i T R privedeni u prostorije UP PJ B, ugrozili sigurnost oštećenog L G i njegovog sina, prijetnjom da će napasti na njegov život, na način što je okrivljeni K oštećenom uputio prijetnje L, uzeću dinamit i od ,,S ću ti napravit ledinu’’, a okrivljeni P oštećenom uputio prijetnju ,,L, baciću ti bombu u lokal, odrobijaću te, L, imaš i ti sina, pričuvaj se’’.</span>
</p>
<p class="p3"></p>
<p class="p5">
<span class="s2">-​&nbsp;</span><span>čime bi bili izvršili krivično djelo ugrožavanje sigurnosti iz člana 168. stav 2. u vezi stava 1. Krivičnog Zakonika. </span>
</p>
<p class="p3"></p>
<p class="p3">
<span>	Troškovi postupka padaju na teret budžetskih sredstava suda.</span>
</p>
<p class="p3">
<span>                                         </span>
</p>
<p class="p1">
<span>O b r a z l o ž e n j e</span>
</p>
<p class="p3"></p>
<p class="p4">
<span>Osnovni državni tužilac je optužnim predlogom Kt. br. 447/11 od 08.03.2012 godine optužio P P  i K Ž zbog izvršenja krivičnog djela ugrožavanje sigurnosti  iz čl. 168. st. 2. u vezi st. 1.  Krivičnog zakonika. </span>
</p>
<p class="p4">
<span> </span>
</p>
<p class="p4">
<span>U svojoj odbrani okrivljeni P P je naveo da su kritične prilike on i K dobili batine i da su upravo zbog toga pošli u stanicu policije u B da prijave slučaj, a kada su prijavili slučaj uputili su ih da pođu u Dom Zdravlja, kako bi uzeli potvrdu o povredama. Nakon što su dobili potvrdu o povredama u Domu Zdravlja vratili su se u stanicu policije da daju izjave i upravo u stanici kada su se ponovo vratili naišli su L i njegovo obezbjeđenje i tada dolazi do njihove verbalne rasprave ali u afektu. Okrivljeni P je naveo da je moguće da je tačno da je u afektu izgovorio L navedene riječi u optužnom predlogu, ali zato što je bio pretučen i u alkoholisanom stanju, a da nije stvarno mislio da preduzme te radnje, niti da naudi L. Tvrdi i da je njemu L upućivao riječi "sitne ste vi ribe za mene, i ima da vas nema " kao i druge riječi kojih se više ne sjeća, kao i da se sada izmirio sa L, odnosno da su u dobrim odnosima. Okrivljeni je naveo da ne priznaje izvršenje krivičnog djela niti krivicu za isto.</span>
</p>
<p class="p4"></p>
<p class="p4">
<span>U svojoj odbrani okrivljeni K Ž je naveo da je sa P kritične prilike pošao u stanicu policije da prijavi da su pretučeni ispred diskoteke "S" i kada su izašli, iz zgrade Uprave policije vidio je L i njegovo obezbjeđenje kako stoje ispred i tada mu je L rekao "izvini brate nijesam znao da si to ti, " jer mu je neko navodno prije toga javio da su došli da ga reketiraju za iznos od 5.000. eura, kao i da je to sve što mu je L rekao. Naveo je da nije prijetio L niti mu je uputio riječi navedene u optužnom predlogu, kao i da je sada u dobrim odnosima sa L. Istakao je da nije čuo da je P uputio prijeteće riječi L a koje su navedene u optužnom predlogu. Okrivljeni je naveo da ne priznaje izvršenje krivičnog djela niti krivicu za isto.</span>
</p>
<p class="p4"></p>
<p class="p4">
<span>Sud je u dokaznom postupku radi utvrđenja činjeničnog stanja i krivice okrivljenog proveo sljedeće dokaze: saslušao oštećenog L G, na saglasnost stranaka pročitao iskaz svjedoka S F sa zapisnika pred istražnim sudijom ovog suda od 11.10.2011 godine, te iskaz svjedoka D Ć sa zapisnika pred istražnim sudijom ovog suda od 12.10.2011 goine, kao i iskaz svjedoka R Tsa zaoisnika pred istražnim sudijom ovog suda od 11.10.2011. godine, i svjedoka D Đ sa zapisnika pred istražnim sudijom ovog suda od 13.10. 2011. godine, zatim saslušao svjedoka B M, pročitao službenu zabilješku UP PJ Budva od 05.07.2011. godine i to dvije službene zabilješke i izvršio uvid u Izvod iz kaznene evidencije za okrivljene UP I Kotor od 29.09.2011. godine</span>
</p>
<p class="p4">
<span>Sud je obio predlog zamjenika ODT Kotor da se u dopunu dokaznog postupka izvrši uvido u kompletne spise ovog suda Ki. br. 177/11 a u djelu koji se odnosi na događaj koji se odigrao u "S" i ispred "S", jer je smatrao da je činjenično stanje dovoljno rasvjetljeno u dokaznom postupku,a provođenjem prije svaga svih dokaza predloženih od strane ODT Kotor u samom optužnom predlogu, a događaj koji se odnosi na dešavanje u "S" i ispred "S" koji je predhodio događaju koji se stavlja na teret okrivljenima.</span>
</p>
<p class="p4"></p>
<p class="p4">
<span>Oštećeni L G je naveo da se zbog proteka vremena ne sjeća čitavog događaja, odnosno događaja koji se desio kako ispred stanice policije, tako i u zgradi stanice policije u B, pa navodi da je moguće da je neko i prijetio ali on to lično nije ni shvatio, odnosno i da se ne sjeća da li je bilo uopšte svađe u stanici policije, te da je nakon pola sata otišao kući, a sada je sa okrivljenima u dobrim odnosima i još jednom tvrdi da lično nije doživio ništa kao prijetnju. Pojasnio je da je kritične prilike u ranim jutarnjim časovima otišao u stanicu policije u B a zato što je imao poziv da dođe jer su neki njegovi radnici privedeni, a sada ne zna koji su to njegovi radnici privedeni, kao i da prije toga nije imao  kontakta i sukoba sa okrivljenima. Dodao je da se kritične prilike osjetio ugroženim sve bi detaljno zapamtio. Nije se pridružio krivičnom gonjenju niti postavio imovinsko pravni zahtijev.</span>
</p>
<p class="p4"></p>
<p class="p4">
<span>Svjedok D Ć je izjavio da je isti sa kolegama Đ i B, a po prijavi okrivljenih P i  K, priveo u stanicu na saslušanje vlasnika "S" L G i njegovo obezbjeđenje, tada su okrivljeni koji su se upravo vratili iz DZ, gdje im je zbog povreda ukazana pomoć, počeli da viču i u jednom trenutku čuo kako okrivljeni K govori L "uzeću dinamit i od S ću ti napraviti ledinu" , a okrivljeni P "L baciću ti bombu u lokal, odrobijaću te....imaš sina pričuvaj se." Izjavio je da sve ovo zvučalo kao prijećenje, ali i da je isto izrečeno u afektu, i da se sa kolegama otišao dalje na teren po zadatku a kasnije je čuo da su se nakon uzimanja izjava svi ovi momci međusobno izmirili.</span>
</p>
<p class="p4"></p>
<p class="p4">
<span>Svjedok  D ć je naveo da je isti vođa interventne grupe i da su se kritične prilike nalazili u gradu, kada ih je pozvala dežurna služba i saopštila da su neka lica prijavila da su ih tukli i izbacili  iz  diskoteke "S"  i da dođu u dežurnu službu. Po dolasku u dežurnu službu vidjeli su okrivljene P i K koji su im saopštili da su ih udarali i izbacili L i njegovo obezbjeđenje i naređeno im je da privedu iste, a okrivljeni su upućeni u Dom Zdravlja. Dalje je naveo da su doveli u dežurnu službu L i njegovo obezbjeđenje, a kada su se okrivljeni vratili iz Doma zdravlja i vidjeli L i obezbjeđenje počeli su da viču i okrivljeni K je rekao L "uzeću dinamit i od S ću napraviti ledinu", a okrivljeni P govorio L " baci ću ti bombu u lokal, imaš i ti sina, pričuvaj se ". Dodao je da su napravili službenu zabilješku, kao i da je kasnije čuo da su se ova lica međusobno izmirila. </span>
</p>
<p class="p4"></p>
<p class="p4">
<span>Svjedok B M na zapisnik pred istražnim sudijom ovog suda od 12.10.2011 godine je naveo da je povodom kritičnog događaja dobio zadatak da sa vođom Đ i kolegom Ć privede L G i radnike njegovog obezbjeđenja, povodom prijave okrivljenih K i P i da kada su iste priveli okrivljeni su vratili iz Doma zdravlja gdje im je ukazana pomoć i čim su ih vidjeli počeli su da viču. Izjavio je da je okrivljeni K L rekao "L, uzeću dinamit i od S ću ti napraviti ledinu, a okrivljeni P mu je rekao "baciću ti bombu u lokal, odrobijaću te, L imaš li ti sina, pričuvaj se", a šta se dalje dešavalo ne zna, budući da je sa kolegama otišao na teren.</span>
</p>
<p class="p4">
<span>Na glavnom pretresu održanom dana 23.10.2012. godine svjedok B je dodao da nakon što se pola sata vratio sa terena sa kolegama da je vidio da se čitava situacija smirila, da je majka P bila u satnici policije i da su se okrivljeni i L i obezbjeđene u međuvremenu izmirili i vodili normalan razgovor.</span>
</p>
<p class="p4"></p>
<p class="p4">
<span>Sud nije posebno cjenio dokaz u vidu iskaza svjedoka R T dat na zapisnik pred istaržnim sudijom ovoga suda dana 11.10.2011 godine budući da istom nisu poznate činjenice relevantne za odlučivanje u ovoj krivično - pravnoj stvari. Isti je kritične  prilike bio u svojoj kancelariji i radio na predmetnom slučaju  i zbog toga nije bio na licu mjesta i nije čuo i vidio šta se desilo, već je naveo da je samo čuo buku i galamu, čak i ne razaznajući čiji se glas čuje. Ovaj svjedok je naveo i da se popeo na sprat gdje se sve dešavalo, a čuvši galamu iz kancelarije u prizemlju, ali je tad već sve bilo gotovo.</span>
</p>
<p class="p4"></p>
<p class="p4">
<span>Takođe sud nije posebno cjenio ni iskaz svjedoka S F dat na zapisnik pred istražnim sudijom dana 11.10.2011 godine budući da ista nema neposrednih saznaja o predmetnom događaju, odnosno nije prisustvovala predmetnom događaju ispred stanice policije PJ Budva već se kritične prilike nalazila na radnom mjestu kasirke u diskoteci "S".</span>
</p>
<p class="p4"></p>
<p class="p4">
<span>Iz službene zabilješke UP PJ Budva od 05.07.2011. godine (dvije ) utvrđeno je da je da ista sačinjena dana 05.07.2011. godine u službenim prostorijama PJ Budva od strane OPS-a, a vezano za prijetnje upućene od strane okrivljenih P  i K  prema L G. Takođe je utvrđeno da su navedenog dana oko 04,40 časova posle ukazane pomoći u  Domu Zdravlja, P i K pošto su došli ispred PJ Budva a primjetivši lice L G i njegovo obezbjeđenje koji su privedeni po prijavi okrivljenih, odmah počeli da vriđaju i prijete, da je K Ž L rekao "L uzeću dinamit i od S ću ti napraviti ledinu", a P predrag "L, baciću ti bomu u lokal. Odrobijaću te " i "L imaš i ti sina , pričuvaj se"</span>
</p>
<p class="p4"></p>
<p class="p4">
<span>Iz izvoda iz kaznene evidencije za okrivljene UP I Kotor 29.09.2012 godine utvrđeno je da je okrivljeni K Ž ranije osuđivan i to: presudom Višeg suda  u Podgorici K. br. 133/2008. od 26.04.2011 godine zbog krivičnog djela iz čl. 300. st.1 KZ, osuđen na 1(jednu) godinu i 6(šest) mjeseci zatvora, te da je kazna izdržana; presudom ovog suda posl. br. K. 193/01 od 08.02.2007. godine, zbog krivičnog djela teške krađe iz čl. 240. st.1 tač.1. KZ, osuđen na 6 (šest) mjeseci zatvora, a kaznu izdržavao u vremenu od 03.09.2007. godine do 16.02.2008. godine i presudom ovoga suda posl. br. K. 57/03 od 18.04.2008. godine zbog krivičnog djela omogućavanje uživanja opojnih droga iz čl. 246. st. 1. KZ SRJ osuđen na 6 (šest) mjeseci zatvora. Takođe imenovani je rješenjem ovoga suda posl. br. Km. 30/98 od 29.01.1998 godine izrečena vaspitna mjera pojačanog nadzora od strane roditelja. Okrivljeni P P je ranije osuđivan presudom ovog suda posl. br. 597/08 od 26.02.2009. godine zbog krivičnog djela teške tjelesne povredeiz čl.151. st. 1 KZ , osuđen na 6 (šest) mjeseci zatvora, uslovno na 2 (dvije) godine.</span>
</p>
<p class="p3">
<span>	</span>
</p>
<p class="p3">
<span>	Na osnovu svih izvedenih dokaza cjeneći ih pojedinačno i u uzajamnoj povezanosti, a  u odnosu na odbrane okrivljenih, sud je našao da nije dokazano da su optuženi učinili djelo koje im je stavljeno na teret, pa je shodno članu 373. stav 1. tačka 2. ZKP - a riješio kao u izreci.</span>
</p>
<p class="p4"></p>
<p class="p4">
<span>Predmenim krivičnim dijelom se štiti lično osjećanje sigurnosti i pravo čovjeka  da živi u miru i spokojstvu i da ga drugi u tom pogldu ne ugrožavaju.</span>
</p>
<p class="p4"></p>
<p class="p4">
<span>Za postojanje krivičnog djela ugrožavanje sigurnosti iz člana 168. stav 1. KZ, potrebno je da se ugorzi sigurnost nekog lica prijetnjom da će se napasti na život ili tijelo tog lica ili njemu bliskog lica, a stavom 2. istog djela da je prijetnja upućena prema više lica. Imajući u vidu prednje,  te iskaz oštećenog L koji je naveo da se ne sjeća dogadjaja, te i da je moguće da je neko kritične prilike prijetio ali on to nije ozbiljno shvatio, kao i da se osjetio ugroženim da bi to on svakako zapamtio, to je sud smatrao da nije dokazano da su okrivljeni učinili krivično djelo stavljeno im na teret. Sud je prihvatio iskaz oštećenog L, iz razloga što smatra da bi isti tim prije preduzeo radnju u pravcu zaštite sigurnosti svojeg djeteta, a očigledno je da mu je djete maloljetno obzirom da je L rodjen 1979.godine, a koje djete se pominje u prijetnji, da je iste shvatio ozbiljno, odnosno da se osjetio ugroženo, jer bi u tom slučaju prijavio policiji prednje što on nije uradio.</span>
</p>
<p class="p4"></p>
<p class="p4">
<span>Imajući u vidu prednje za sud je nejasno odakle tužilac izvlači zaključak da je sigurnost oštećenog i njegovog sina ugrožena, kada sam oštećeni L navodi da se nije  kritične prilike osjetio ugroženim, a nije smatrao ni da je ugrožena sigurnost njegovog djeteta, jer da jeste kako je to sam naveo, to bi sigurno zapamtio. Po mišljenju suda, a pošto je u pitanju lični osjećaj  sigurnosti oštećenog i njegovog djeteta, odnosno ugroženost njihove sigurnosti a kako je oštećeni decidan da se nije osjetio ugroženim, to se ne može do saznanja o tome da li je oštećeni L i njegov sin ugrožen doći posredno / na osnovu stanja iz spisa predmeta /, već samo na način što će se isti izjasniti na te okolnosti, a oštećeni L je to i uradio navodeći da se nije osjetio ugroženim.</span>
</p>
<p class="p4"></p>
<p class="p4">
<span>Imajući u vidu prednje to sud nije posebno cjenio iskaze svjedoka Ć, Đ i B, koji su prisustvovali predmetnom dogadjaju i koji su sastavili službenu zabilješku, jer kako je to naprijed navedeno sud smatra da se zaključak o tome da li je sigurnost nekog lica ugrožena ne može izvoditi posredno kroz izjave svjedoka i službenu zabilješku, već samo kroz izjavu ugroženog lica o ugroženosti. Dakle cijeneći prednje, iako je okrivljeni P naveo da je moguće da je u afektu izgovorio riječi navedne u izreci L ali samo zato što je bio prethodno pretučen, dok je okrivlejni K negirao da je upućivao bilo kakve prijeteće riječi L, sve pri činjenici da je oštećeni L naveo da se nije osjetio ugroženo kritične prilike, sud smatra da nije dokazano da su okrivljeni učinili krivično djelo ugrožavanje sigurnosti iz člana 168. stav 2. u  vezi stava 1. KZ, pa je riješio kao u izreci.</span>
</p>
<p class="p4"></p>
<p class="p4">
<span>Na osnovu navedenog sud je sud je na osnovu čl. 373. st. 1. tač.2. ZKP - a okrivljene P P i K Ž oslobodio optužbe da su učinili krivično djelo ugrožavanje sigurnosti iz člana 168. stav 2. u  vezi stava 1. KZ.</span>
</p>
<p class="p4"></p>
<p class="p4">
<span>Troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p1">
<span class="s1">OSNOVNI SUD U KOTORU</span>
</p>
<p class="p1">
<span class="s1">Dana 23.10.2012 godine</span>
</p>
<p class="p1"></p>
<p class="p3">
<span class="s1">      Zapisničar                                                                              Sudija</span>
</p>
<p class="p3">
<span class="s1">Ana-Marija Petković                                                       Momirka Marović</span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:  Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 706/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenih B. M. i M. Ž., zbog krivičnog djela nasilničko ponašanje iz čl. 399 u vezi čl. 23 st. 2 Krivičnog zakonika Crne Gore, nakon održanog javnog glavnog pretresa od 19.01.2016. godine, u prisustvu zastupnice optužbe državne tužiteljke Ane Bošković, okrivljenog B. M., njegovog branioca po službenoj dužnosti adv. G. V. i okrivljenog M. Ž., dana 22.01.2016. godine izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni:</span>
</p>
<p>
<span class="span1">B. M., JMB …………., od oca S. i majke L., rođene I., rođen … godine u PG, sa prebivalištem u P. - ulica Lješkopoljska broj 9, državljanin Crne Gore, razumije crnogorski jezik, a koji je i njegov jezik, nezaposlen, neoženjen, bez djece, pismen, završio srednju školu, srednjeg imovnog stanja, ranije osuđivan presudom Osnovnog suda u Podgorici K. br. 744/10 od 06.12.2010. godine zbog krivičnog djela razbojništvo iz čl. 242 st. 1 Krivičnog zakonika (godinu dana zatvora), protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 439/15 od 03.10.2015. godine, koji se računa od 01.10.2015. godine, od 15:30 časova, kao dana i časa lišenja slobode.</span>
</p>
<p>
<span class="span1">M. Ž., JMB …………., od oca S. i majke D., rođene L., rođen ... godine u PG., sa prebivalištem u Podgorici - ulica Miloja Pavlovića broj 39, državljanin Crne Gore, razumije crnogorski jezik, a koji je i njegov jezik, nezaposlen, neoženjen, bez djece, pismen, završio srednju školu, po zanimanju mašinski tehničar, srednjeg imovnog stanja, neosuđivan, protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 439/15 od 03.10.2015. godine proveo vremenski period od 01.10.2015. godine od 15:30 časova do 16.10.2015. godine kada mu je pritvor ukinut.</span>
</p>
<p>
<span class="span1">&nbsp;</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">Krivi su</span>
</p>
<p>&nbsp;</p>
<p>
<span class="span1">&nbsp;</span>
</p>
<p>
<span class="span1">Što su:</span>
</p>
<p>
<span class="span1">Dana, 01.10.2015. godine, oko 00,00 časova, u PG, ispred ugostiteljskog objekta "P.", zajedno i po prethodnom dogovoru svjesni svoga djela čije izvršenje su htjeli, znajući da je djelo zabranjeno, vršenjem nasilja prema oštećenom, remetili javni red i mir, na način što su prišli oštećenom P. M. i pesnicama na kojima je bio metalni boks zadali mu više udaraca u predjelu glave od čega je oštećeni zadobio laku tjelesnu povredu u vidu preloma krunice prvog gornjeg lijevog sjekutića u vidu odloma dijela krunice prvog gornjeg lijevog sjekutića sa prelomnom linijom kosom odozdo naviše i od unutra put spolja, odnosno sdesna ulijevo; prelom drugog gornjeg lijevog sjekutića u </span><span class="span1">vidu odloma dijela krunice drugog gornjeg lijevog sjekutića sa prelomnom linijom kosom odozdo naviše i od spolja put unutra, odnosno slijeva udesno; nagnječno-razderne rane u predjelu unutrašnje strane lijeve polovine gornje usne, promjera 1x0,5 cm; nagnječno-razderne rane u predjelu lijeve ušne školjke promjera 1x0,5x0,5 cm; nagnječno-razderne rane u lijevom zaušnom predjelu dužine 1 cm i krvnog podliva kože u predjelu ispod lijevog oka, polukružnog oblika prečnika 3 cm sa otokom donjeg kapka lijevog oka i sa crvenilom vežnjače lijeve očne jabučice,</span>
</p>
<p>
<span class="span1">&nbsp;</span>
</p>
<p>
<span class="span1">- čime su kao saizvršioci izvršili krivično djelo nasilničko ponašanje iz čl. 399 u vezi čl.23 st. 2 Krivičnog zakonika Crne Gore.</span>
</p>
<p>
<span class="span1">&nbsp;</span>
</p>
<p>
<span class="span1">Pa ih sud na osnovu čl. 4 st. 2, čl. 32, 36, 42 st.1, čl. 51 st. 1, a okrivljenog Miloša Živkovića i na osnovu čl. 45 st. 1 tač. 3 i čl. 46 st. 1 tač. 5 Krivičnog zakonika Crne Gore, te čl. 226, 229 i 374 Zakonika o krivičnom postupku, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljenog B. M. na kaznu zatvora u trajanju od 7 (sedam) mjeseci, u koju kaznu mu se uračunava vrijeme provedeno u pritvoru od 01.10.2015. godine u 15:30 časova, pa nadalje dok pritvor bude trajao. </span>
</p>
<p>
<span class="span1">Okrivljenog M. Ž. na kaznu zatvora u trajanju od 4 (četiri) mjeseca, u koju kaznu mu se uračunava vrijeme provedeno u pritvoru od 01.10.2015. godine u 15.30 časova, do 16.10.2015. godine.</span>
</p>
<p>
<span class="span1">Obavezuju se okrivljeni da solidarno plate na ime troškova krivičnog postupka iznos od 159,50 €, a okrivljeni M. Ž.još i iznos od 1.640,25 eura, kao i okrivljeni B. M. iznos od još 50,00 eura na ime paušala kao dijela troškova krivičnog postupka, sve prednje u roku od 15 dana po pravosnažnosti presude, pod prijetnjom prinudnog izvršenja. Sud će o troškovima koji se odnose na nagradu braniocu postavljenom okrivljenom B. M. po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z lo ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 924/15 od 23.10.2015. godine, stavljeno je na teret okrivljenima B. M. i M. Ž. da su kao saizvršioci izvršili krivično djelo nasilničko ponašanje iz čl. 399 u vezi čl. 23 st. 2 Krivičnog zakonika Crne Gore. Zastupnica optužbe je u završnoj riječi navela da je provedenim dokazima na glavnom pretresu nesumnjivo utvrđeno da su okrivljeni izvršili krivično djelo stavljeno im na teret, i predložila sudu da okrivljene oglasi krivim i osudi na kazne zatvora.</span>
</p>
<p>
<span class="span1">Okrivljeni B. M. je u odbrani datoj u prethodnom postupku u bitnom navodi da ne priznaje izvršenje krivičnog djela koje mu se stavlja na teret i da ne poznaje Milutina Perovića, kao i da nema nikakve veze sa predmetnim događajem, dok je na glavnom pretresu naveo da je sam odlučio da prizna izvršenje krivičnog djela i objasnio  da su kritične večeri on i M. Ž. otišli do G. da jedu i tu je bio oštećeni M. P., koji je dobacio Ž. nešto vulgarno, nakon čega ga je Ž. pitao kako bi bilo da ga oni prebiju. Nakon toga su </span><span class="span1">on i Ž. udarali oštećenog P., s tim što se nije mogao sjetiti koji ga je od njih dvojice prvi udario. On je tom prilikom jednom ili dva puta udario oštećenog P., kada je doletio R. koji ih je razdvojio, a čitav događaj je trajao 10-tak sekundi, nakon čega su otišli sa lica mjesta. Jedino nije tačno da je na ruci imao metalni boks, kritičnom prilikom oštećenog je udario pesnicom na kojoj nije bilo metalnog boksa ili otvorenom šakom. Osim što je vršio nasilje nad oštećenim, moguće je i da je udario njegov motor par puta. U završnoj riječi je naveo da se pridružuje završnoj riječi svoga branioca.</span>
</p>
<p>
<span class="span1">Branilac okrivljenog B. M., adv. G. V. je u završnoj riječi navela </span><span class="span1">da je provedenim dokazima tokom postupka utvrđeno da je kritične večeri drug okrivljenih, M. R., dovezao okrivljene do UO G. kako bi kupili brzu hranu, što znači da okrivljeni nijesu došli ispred UO P. u namjeri da nanesu povrede oštećenom P. M., zbog čega ne postoji direktni umišljaj kao oblik voljno psihičkog odnosa okrivljenog prema konkretnom krivičnom djelu, pa ne stoji činjenični opis iz optužnog akta da su okrivljeni "ispred UO P., po prethodnom dogovoru" počinili krivično djelo koje im se stavlja na teret. Kako je kod krivičnog djela nasilničko ponašanje zaštitni objekat - javni red i mir, to i umišljaj mora biti usmjeren u tom pravcu, tj. na remećenje javnog reda i mira ili ugrožavanja spokojstva građana što podrazumijeva agresivan stav učinioca prema neodređenom broju neidentifikovanih lica prema kojima ima indiferentan stav, a iz provedenog dokaza - videa se jasno vidi da u konkretnom slučaju na mjestu događaja nije bio prisutan neodređeni broj neidentifikovanih lica. Krivično djelo nasilničko ponašanje podrazumijeva ne bilo kakvo remećenje javnog reda i mira, već je upravo karakter i intenzitet remećenja javnog reda i mira ono što čini distinkciju između ovog krivičnog djela i prekršaja, pa remećenje javnog reda i mira kod krivičnog djela nasilničko ponašanje mora biti takvog intenziteta da se može smatrati težim remećenjem javnog reda i mira, a kako je tokom ovog postupka utvrđeno da u konkretnom slučaju na mjestu događaja nije bio prisutan neodređeni broj neidentifikovanih lica, i pri činjenici da na strani okrivljenog B. M. ne postoji umišljaj, to se u konkrentom slučaju ne može raditi o krivičnom djelu nasilničko ponašanje već eventualno o krivičnom djelu laka tjelesna povreda. Nadalje, da bi krivično djelo iz čl. 399 KZ CG bilo stavljeno na teret okrivljenom djelo mora biti svršeno, a ono je svršeno djelo kad je nekom od nasilničkih radnji značajno ugroženo spokojstvo građana ili u većoj mjeri ugrožen javni red i mir, a što se procjenjuje prema broju lica koja su time obuhvaćena i intenziteta nespokojstva koje je izazvano, što se po stanovištu odbrane nije desilo u konkretnom slučaju. Budući da tokom postupka nije dokazano da je okrivljeni M. B. izvršio krivično djelo koje mu je stavljeno na teret, predložila je da sud donese oslobađajuću presudu. </span>
</p>
<p>
<span class="span1">Okrivljeni M.Ž. je u odbrani u prethodnom postupku naveo da ne priznaje izvršenje krivičnog djela koje mu se stavlja na teret i da nijesu tačni navodi da je napao M. P., pojašnjavajući da je mjesec dana prije kritičnog događaja imao problema sa Milutinom, koji ga je napao zajedno sa još četiri druga. Kritične večeri u jutarnjim časovima, dok je bio u društvu B. M. slučajno je sreo M. P. iza lokala “P.” koji se nalazi u Siti kvartu u PG, prišao mu i upitao ga kako bi se on osjećao da ga sada napadne zajedno sa drugom, kao što je on njega napao prije mjesec dana sa svojim drugovima i u tom trenutku je B. udario šamar M. P., nakon čega je M. krenuo na njih sa namjerom da ih fizički napadne, zbog čega ga je udario otvorenim dlanom u lice pri čemu ni on, a ni B. nisu imali nikakav boks na ruci, niti su bilo kojim predmetom udarali oštećenog. Na glavnom pretresu je rekao da je učinio predmetno djelo, ali da ga ne priznaje, odnosno da se ne osjeća krivim zbog toga što je učinio. Kritične večeri je bio pijan i nije imao namjeru da prebije oštećenog, ali je oštećeni izvadio ruke iz džepova i nakon toga su ga on i B. M. udarali. Usled pijanstva nije bio svjestan svojih postupaka, a čitav dan </span><span class="span1">prije kritičnog događaja je pio rakiju, pritom je slabo jeo, dok je prije samog događaja alkohol konzumirao oko 20 minuta ranije. Nikada nije imao problema sa alkoholizmom niti se liječio od alkohola. Kada se probudio sledećeg jutra sjetio se da su se posvađali sa oštećenim, ali se nije mogao sjetiti da su se tukli. U završnoj riječi je naveo da ostaje pri odbrani koju je iznio tokom postupka.</span>
</p>
<p>
<span class="span1">Sud je u dokaznom postupku saslušao svjedoka oštećenog M. P., svjedoke M. R. i V.Ž., po saglasnom predlogu stranaka pročitao iskaz svjedoka N. T. i nalaz i mišljenje vještaka sudske medicine dr K. N. od 10.10.2015. godine, saslušao istog na glavnom pretresu od 19.01.2016. godine i pročitao dopunu njegovog nalaza i mišljenja od 17.12.2015. godine, proveo vještačenje po vještaku neuropsihijatru dr Ž. G. koji je nalaz i mišljenje dao na glavnom pretresu od 19.01.2016. godine, izvršio uvid u medicinsku dokumentaciju na ime oštećenog M. P. (3 izvještaja ljekara specijaliste i CT nalaz) i u CD na kojem se nalazi video zapis sa nadzornih kamera UO “P.”, pročitao izvod iz registra kaznenih evidencija Ministarstva pravde KE 1123/2015 od 04.11.2015. godine na ime okrivljenog B.M. i izvod iz registra kaznenih evidencija Ministarstva pravde KE 1124/2015 od 04.11.2015. godine na ime okrivljenog M. Ž..</span>
</p>
<p>
<span class="span1">Svjedok oštećeni M.P. je u iskazu u prethodnom postupku u bitnom naveo da je kritične večeri oko ponoći došao da sačeka druga N. T. koji radi u lokalu “P.”, preko puta D., a po prethodnom dogovoru nije ga čekao ispred prednjih vrata koja gledaju ka “D.”, već je prošao na drugi izlaz iza zgrade, i dok ga je čekao primijetio je da iz pravca “G.” prema njemu dolaze B. M. i M. Ž., dok je malo dalje iza njih išao M. R.. Kada su mu M. i Ž. prišli, pitao ih je da li postoji neki problem, jer ni sa jednim od njih nije imao nikakvih neraščišćenih računa, na šta mu oni nisu odgovorili, već mu je M. odmah zadao jedan jak udarac desnom rukom, na kojoj je bio metalni boks, u predjelu lijevog uva. Od tog udarca mu se zamutilo, tj. pao mu je mrak na oči, nakon čega je uslijedilo barem još 7-8 udaraca, udarce je zadobio u predjelu usta, od kojih su mu bila polomljena dva zuba u gornjoj vilici, a takođe je zadobio par udaraca u glavu. Kako mu je od M. prvog udarca pao mrak, kasnije nije mogao da odredi ko mu je zadao još tih 7-8 udaraca, da li M. sam ili Ž.. Tom prilikom je bio najviše fokusiran na njih dvojicu, zbog čega nije mogao da tvrdi da li ga je i na koji način udarao R.. Kada mu je M. prilazio nije primijetio boks u njegovoj ruci, jer su mu tada ruke bile nekako spuštene, već je boks primijetio neposredno prije trenutka kada je zamahnuo desnom rukom. Takođe je naveo da se pouzdano može izjasniti da ga je kritičnom prilikom udarao Ž. koji je tada imao boks, a boks je primjetio dok mu je Ž. prilazio. Na glavnom pretresu je naveo da su okrivljeni došli iza njegovih leđa i da su stali ispred njega, nakon čega ga je okrivljeni B. M. udario u predjelu lijevog uva, od kojeg udarca mu je pao mrak na oči. Nakon toga je zadobio još nekoliko udaraca, nakon čega su se okrivlljeni udaljili sa lica mjesta. Nije mogao da precizira ko mu je zadao udarac u predjelu zuba, kao ni koliko je udaraca bilo. N</span><span class="span1">a lice mjesta je došao motorom, koji je u tom događaju oštećen. Pojašnjavajući razlike u iskazima, naveo je da je tačno da je svojim očima vidio metalne bokseve na rukama oba okrivljena, a da bokseve nije pominjao na glavnom pretresu jer ga o tome niko nije pitao. Istakao je da je metalne bokseve vidio na rukama okrivljenih prije nego što su mu zadali prvi udarac. Nije se pridružio krivičnom gonjenju protiv okrivljenih, niti je postavio imovinskopravni zahtjev.</span>
</p>
<p>
<span class="span1">Svjedok M. R. je u iskazu datom u prethodnom postupku u bitnom naveo da je kritične večeri oko 00,00 časova sa svojim društvom bio u gradu, nakon čega se čuo sa B. M. i M. Ž. i dogovorili su se da idu u “G.” koji se nalazi u City kvartu, u blizini ugostiteljskog objekta “P.” da jedu i po dolasku ispred “G.” je ostao u svom vozilu, dok su B. i M. izašli iz vozila i krenuli ka “G.”, nakon čega je čuo neku viku, i kada je podigao glavu vidio je da se B. i M. raspravljaju sa M. P., ali nije mogao jasno da čuje </span><span class="span1">šta im je M. govorio, pa kako je čuo da isti viče i grana rukama, pretpostavio je da je isprovocirao B. i M., zbog čega je odmah izašao iz vozila i uputio se ka njima. Dok je došao do njih oni su već počeli međusobno da se guraju, s tim što nije vidio ko je koga prvi počeo da gura. Odmah je stao između njih, u namjeri da spriječi da dođe do bilo kakve tuče, zbog čega je B. i M. odgurivao i tjerao ih da se vrate u vozilo. Kritične večeri došlo je samo do međusobnog guranja između B. i M. sa jedne strane i M. sa druge strane, i tom prilikom ni B. ni M. nijesu udarili M., niti su na rukama imali boks, kao ni bilo kakav drugi predmet, a njihovo međusobno guranje je prestalo tako što ih je razdvojio i zajedno su napustili lice mjesta. Na glavnom pretresu je dodao </span><span class="span1">da kritične večeri nije postojao nikakav metalni boks niti bilo kakvo drugo naoružanje, te da nije vidio da je te noći bilo ko od okrivljenih udario oštećenog, već je nakon što su se okrivljeni i oštećeni pogurali oštećenom rekao samo da se udalji i da ne pravi problem, pri čemu na njegovom licu nije vidio bilo kakvu modricu ili krv. Od guranja koje je primjetio, oštećenom nisu mogle da nastanu bilo kakve vidljive povrede.</span>
</p>
<p>
<span class="span1">Svjedok </span><span class="span1">V. Ž.u iskazu datom u prethodnom postupku i na glavnom pretresu u bitnom saglasno navodi da nema neposrednih saznanja o predmetnom događaju, već da je čuo da je M. imao tuču sa M. P., iza ugostiteljskog objekta “P.”, koji se nalazi u City kvartu, i da je M. isprovocirao M., zbog čega je došlo do njihovog verbalnog konflikta, te da je sa njim u društvu bio i B. M.. Poznato mu je da je M. od ranije imao nesuglasica sa M., jer je M. prije predmetnog događaja fizički napao M. zajedno sa još četiri druga i tom prilikom mu nanio lake tjelesne povrede. Kritične večeri u periodu od 22-01,30 časova, M. je četiri puta dolazio kući kod njega, s tim što se zadržavao po desetak minuta i odlazio dalje, pri čemu je primijetio da je te večeri bio u alkoholisanom stanju, ali mu i pored toga ništa nije ukazivalo da će on da ide da se svađa sa M. P., niti mu je on o tome išta govorio. </span>
</p>
<p>
<span class="span1">Svjedok N. T. je u iskazu u prethodnom postupku, a koji je na saglasan predlog stranaka pročitan na glavnom pretresu, u bitnom naveo da je zaposlen kao šanker u ugostiteljskom objektu “Pinta” koji se nalazi u City kvartu preko puta Delta City, te da je kritične večeri, oko 00,00 časova kod njega u lokal došao M. P. i rekao mu da će ga sačekati da završi smjenu i da će ga odvesti kući, a zatim je izašao da ga sačeka. Nakon nekih 10-15 minuta čuo je stražara kako pita “je li ovo M. P.”, pa je izašao iz šanka, a potom i iz lokala i na ulazu koji gleda prema dvorišnom dijelu zgrada u City kvartu ugledao M. kako stoji pored prevrnutog motora, sav krvav po licu i vidno uznemiren. Pitao ga je šta se desilo, na šta mu je on nešto odgovorio, ali ga nije mogao razumjeti, zna samo da je rekao da ga je neko izudarao i da je pominjao neka lica, koja su njemu bila nepoznata. U trenutku kada je izašao iz lokala u M. blizini nije bilo nikoga, niti je ikoga primijetio. </span>
</p>
<p>
<span class="span1">Iz nalaza i mišljenja vještaka sudske medicine dr K. N. od 10.10.2015. godine, koji je vještak dao na osnovu medicinske dokumentacije na ime oštećenog M. P. (3 izvještaja ljekara specijaliste i CT nalaz) od 01.10.2015. godine, i na osnovu neposrednog pregleda oštećenog od 09.10.2015. godine, sud je utvrdio da je M. P.dana 01.10.2015. godine zadobio prelom krunice prvog gornjeg lijevog sjekutića u vidu odloma dijela krunice prvog gornjeg lijevog sjekutića sa prelomnom linijom kosom odozdo naviše i od unutra put spolja, odnosno sdesna ulijevo; prelom drugog gornjeg lijevog sjekutića u vidu odloma dijela krunice drugog gornjeg lijevog sjekutića sa prelomnom linijom kosom odozdo naviše i od spolja put unutra, odnosno slijeva udesno; nagnječno-razdernu ranu u predjelu unutrašnje strane lijeve polovine gornje usne, promjera 1x0,5 cm; nagnječno-razdernu ranu u predjelu lijeve ušne školjke promjera 1x0,5x0,5 cm; nadnječno-razdernu ranu u lijevom zaušnom predjelu dužine 1 cm i krvni podliv kože u predjelu ispod lijevog oka, polukružnog oblika prečnika 3 cm sa </span><span class="span1">otokom donjeg kapka lijevog oka i sa crvenilom vežnjače lijeve očne jabučice, koje povrede u vrijeme nanošenja, procijenjene kako pojedinačno, tako i u svom ukupnom djelovanju predstavljaju laku tjelesnu povredu, a koje su nanešene trokratnim dejstvom tupine aktivno zamahnutog mehaničkog oruđa, u šta bi spadalo: tzv. metalni boks ili bokser i slično. Prelom krunice prvog gornjeg lijevog sjekutića, prelom drugog gornjeg lijevog sjekutića i nagnječno–razderna rana u predjelu unutrašnje strane lijeve polovine gornje usne nanešeni su jednokratnim dejstvom tupine aktivno zamahnutog mehaničkog oruđa, u šta bi spadalo: tzv. metalni boks ili bokser i slično, nagnječno- razderna rana u predjelu lijeve ušne školjke i nadgnječno – razderna rana u lijevom zaušnom predjelu nanešene su jednokratnim dejstvom tupine aktivno zamahnutog mehaničkog oruđa, u šta bi spadalo, tzv. metalni boks bokser i slično, dok je krvni podliv kože u predjelu ispod lijevog oka sa otokom donjeg kapka lijevog oka i sa crvenilom vežnjače lijeve očne jabučice nanešen jednokratnim dejstvom tupine aktivno zamahnutog mehaničkog oruđa, u šta bi spadalo: tzv. metalni boks ili bokser i slično. Na glavnom pretresu je pojasnio da je nalaz od 10.10.2015. godine predstavljao u stvari u potpunosti citiranu raspoloživu medicinsku dokumentaciju sa sve štamparskim i gramatičkim greškama itd., te da je tačno da je u izvještaju ljekara specijaliste Urgentnog centra KC CG br. prot. 19579 od 01.10.2015. godine notirano da su oštećenom "izbijena 2 sekutića iz gornje vilice". Međutim, apsolutno je jasno da oštećenom uopšte nisu izbijeni ti zubi i to ne samo zbog činjenice da ljekar koji je kompetentniji kad su u pitanju zubi, u ambulanti oralne hirurgije KC CG dana 01.10.2015. godine (br. prot. 663) konstatuje "samo" prelom krunice navedenih zuba, a koji zubi su ranije bili plomibirani, već prosto iz razloga što se u fotoelaboratu, a koji je sačinio vještak dana 09.09.2015. godine, te koji fotoelaborat se nalazi u prilogu nalaza i mišljenja od 10.10.2015. godine, jasno vidi da prvi i drugi gornji lijevi sekutići oštećenog nijesu izbijeni, već isti postoje i samo su prelomeljeni u vidu odloma, a što je precizno opisano u nalazu i mišljenju.</span>
</p>
<p>
<span class="span1">Iz dopune nalaza i mišljenja vještaka sudske medicine dr K. N. od 17.12. 2015. godine i saslušanja istog na glavnom pretresu proizilazi da se M. Ž., po sopstvenom kazivanju, u vrijeme odigravanja predmetnog događaja, kao muškarac star 21 godinu i mjesec i po, koji je visok 1,70 m i težak 90 kg i koji je "čitav dan prije kritičnog događaja pio rakiju, i to oko pola litra, i pritom je slabo jeo" nalazio u teškom pijanom stanju, sa koncentracijom apsolutnog alkohola u krvi u iznosu od 2,58 promila ili 56,038 milimola u litru. Vještak je na glavnom pretresu pojasnio da je o</span><span class="span1">soba koja se nalazi u teško pijanom stanju što se tiče motoričkih funkcija sposobna da se kreće, da zadaje udarce, da se tuče i slično, te da bi kod većine ljudi odnosno kod većine muškaraca starih 21 godinu sa navedenom koncentracijom alkohola u krvi trebalo da se primjeti da koordinacija pokreta, finoća pokreta, vrijeme potrebno za odrađivanje određene motoričke radnje, bude primjetno, u smislu da je koordinacija lošija, to jest da proketi nijesu tako fini kao kod ljudi tog uzrasta koji su u trijeznom stanju, pri čemu to ne mora uvijek da bude slučaj, da je moguće da kvalitetom svojih motoričkih radnji osoba ne daje utisak tako teškog pijanstva, bez obzira što se radi o teškom pijanstvu, i da se to isključivo odnosi na finoću i koordinisanost motornih radnji, kao i na govor, pri čemu se to ni u kom slučaju ne odnosi na psihičko stanje i stanje svijesti. </span>
</p>
<p>
<span class="span1">Stalni sudski vještak neuropsihijatar dr Ž. G. je na glavnom pretresu od 19.01.2016. godine dao nalaz i mišljenje u kojem je naveo da je </span><span class="span1">M. Ž. osoba prosječnih intelektulanih kapaciteca, koja ne pokazuje simptome i znake trajne duševne bolesti ili druge teže duševne poremećenosti, da se primarno radi o osobi koja povremeno konzumira alkohol, i to periodično ili kako se to stručno naziva Dipsomanski alkoholizam, što u prevodu znači da osoba povremeno zna konzumirati alkohol u većim </span><span class="span1">količinama i obično posle tog perioda ima zaboravnost za period pijenja, a po otrežnjenju narednih dvije do četiri nedjelje, pa i nekoliko mjeseci, može biti bez alkohola, da bi opet u narednom periodu ponovio ponašanje u smislu ekscesivnog opijanja. Imajući u vidu neposredno saslušanje vještaka sudske medicine, a koji se na glavnom pretresu izjasnio o alkoholemiji okrivljenog u organizmu, kao i imajući u vidu činjenice koje je dobio prilikom neposrednog intervjua o količini popijenog alkohola u preddeliktnom periodu i isticanje činjenice da postoji amnezija odnosno zaboravnost za sam kritični događaj, to ukoliko se prihvate takvi parametri odnosno kriterijumi od strane suda, vještak cijeni da se u vrijeme kritičnog događaja okrivljeni M. Ž. nalazio u stanju alkoholne intoksikacije srednjeg nivoa, ali više prema gornjoj granici prema teškom pijanstvu, a prema teoretskim i iskustvenim postavkama je poznato da alkohol podiže prag na agresivitet, to jest dovodi do deprimirajućeg dejstva na centralni nervni sistem odnosno na više kortikalne funkcije, a pogotovo na svijest i shodno tom uticaju dolazi do otkočenja afektivno nagonskih implusa, odnosno osoba se ponaša nagonski ili agresivno, a što je uslovljeno alkoholom, pri čemu je i sam okrivljeni naveo da kada je pod dejstvom alkohola zna biti agresivan i vrlo nepredvidiv za okolinu. Dakle, ukoliko bi se kao istiniti prihvatili podaci u smislu amnezije, odnosno zaboravnosti na kritični događaj, kao i ukoliko se prihvate podaci o alkoholemiji u organizmu od 2,56 promila, tek u tom slučaju bi alkohol uticao na ponašanje okrivljenog i to tako da bi njegova sposobnost da shvati značaj svog djela i da upravlja svojim postupcima bila isključena u vrijeme izvršenja djela. Vještak je mišljenja da je M. Ž. duševno zdrava osoba, a povremeno pokazuje ponašanje u smislu upotrebe alkohola po tipu periodično, odnosno Dipsomnaski alkoholizam, sposoban je da shvati kao i svaka duševno zdrava osoba da ukoliko sebe dovede u stanje alkoholisanosti može u budućnosti doći do okolnosti koje mogu uticati da napravi neko prekršajno ili krivično djelo pod uticajem alkohola, a alkohol bi doveo do smanjenja ili isljučenja njegove uračunljivosti. Stanje svijesti okrivlenog M. Ž. prije nego što je sebe doveo u alkoholisano stanje je bilo takvo da je mogao da svati značaj svog djela i da upravlja svojim postupcima.</span>
</p>
<p>
<span class="span1">Uvidom u CD na kojem se nalazi video zapis sa nadzornih kamera UO “P.”, sud je utvrdio da se n</span><span class="span1">a video zapisu u vrijeme 00:18:45 vidi dolazak oštećenog na lice mjesta, zatim u 00:19:03 dolazak okrivljenih, u 00:19:23 udarac koji okrivljeni M. zadaje oštećenom, u 00:19:33 udarci koje okrivljeni Ž. zadaje oštećenom, u 00:19:34 kako okrivljeni M. više puta pesnicom udara u oboreni motor, u 00:20:08 kako okrivljeni M. nešto skida sa desne šake i stavlja u desni džep i odlazi sa lica mjesta, u 00:20:28 se vidi ženska osoba koja prolazi neposredno pored lica mjesta, u 00:20:56 kako jedno lice izlazi iz UO "P.", u 00:21:43 se vide pored oštećenog i lica koje je izašlo iz UO "P." i još dva muška lica, i u 00:22:14 kako oštećeni i jedno muško lice ulaze u UO "P.".</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranama okrivljenih, sud je utvrdio da su okrivljeni dana 01.10.2015. godine, oko 00,00 časova, u PG, ispred ugostiteljskog objekta "P.", zajedno i po prethodnom dogovoru svjesni svoga djela čije izvršenje su htjeli, znajući da je djelo zabranjeno, vršenjem nasilja prema oštećenom, remetili javni red i mir, na način što su prišli oštećenom P. M. i pesnicama na kojima je bio metalni boks zadali mu više udaraca u predjelu glave od čega je oštećeni zadobio laku tjelesnu povredu u vidu preloma krunice prvog gornjeg lijevog sjekutića u vidu odloma dijela krunice prvog gornjeg lijevog sjekutića sa prelomnom linijom kosom odozdo naviše i od unutra put spolja, odnosno sdesna ulijevo; prelom drugog gornjeg lijevog sjekutića u vidu odloma dijela krunice drugog gornjeg lijevog sjekutića sa prelomnom linijom kosom odozdo naviše i od spolja put unutra, odnosno slijeva udesno; nagnječno-razderne rane u predjelu unutrašnje strane lijeve polovine gornje usne, promjera 1x0,5 cm; nagnječno-</span><span class="span1">razderne rane u predjelu lijeve ušne školjke promjera 1x0,5x0,5 cm; nagnječno-razderne rane u lijevom zaušnom predjelu dužine 1 cm i krvnog podliva kože u predjelu ispod lijevog oka, polukružnog oblika prečnika 3 cm sa otokom donjeg kapka lijevog otoka i sa crvenilom vežnjače lijeve očne jabučice.</span>
</p>
<p>
<span class="span1">Činjenično stanje sud je utvrdio iz iskaza svjedoka oštećenog M. P., koji je naveo da su ga kritične večeri dok je čekao druga da zavši smjenu, ispred ugostiteljskog objekta “P.”, napali okrivljeni na način što mu je okrivljeni B. M. zadao jedan jak udarac desnom rukom, na kojoj je bio metalni boks, i to u predjelu lijevog uva, od kog udarca mu se zamutilo, tj. pao mu je mrak na oči, nakon čega je uslijedilo više udaraca u predjelu glave od kojih je zadobio povrede, pri čemu je dodao da je siguran da ga je kritičnom prilikom i okrivljeni M. Ž. udarao, i to takođe rukom na kojoj je bio boks, </span><span class="span1">jer je svojim očima kod okrivljenih na rukama vidio metalne bokseve, i to prije nego što su mu zadali prvi udarac. Iskaz oštećenog je sud prihvatio kao istinit, jer je isti potvrđen </span><span class="span1">video zapisom sa nadzornih kamera UO “P.”, na kojem se vidi prvo dolazak oštećenog na lice mjesta, a zatim i kako mu prilaze oba okrivljena, te kako okrivljeni B.</span><span class="span1"> M. zadaje oštećenom udarac u predjelu glave, kao i udarci koje M. Ž. zadaje oštećenom, te kako okrivljeni B. M. više puta pesnicom udara u oboreni motor oštećenog, nakon čega okrivljeni odlaze sa lica mjesta, a okrivljeni B. M. skida predmet koji mu se nalazio na desnoj šaci i stavlja ga u desni džep trenerke. Na snimku se vidi i ženska osoba koja prolazi neposredno pored lica mjesta nakon kritičnog događaja, kao i tri muška lica koja su izašla iz ugostiteljskog objekta "P.". Snimak video nadzora je odgledan na glavnom pretresu i okrivljeni na isti nisu imali primjedbi. Takođe, svjedok N. T. je naveo da je, kada je izašao</span><span class="span1"> iz lokala P. prema dvorišnom dijelu zgrada u City kvartu, ugledao oštećenog kako stoji pored prevrnutog motora, sav krvav po licu i vidno uznemiren, pa je sud prihvatio iskaz ovog svjedoka kao istinit, obzirom da je isti saglasan sa iskazom oštećenog i potvrđen snimkom video nadzora. Č</span><span class="span1">injenicu da su okrivljeni kritičnom prilikom oštećenom M. P. nanjeli </span><span class="span1">laku tjelesnu povredu u vidu preloma krunice prvog gornjeg lijevog sjekutića u vidu odloma dijela krunice prvog gornjeg lijevog sjekutića sa prelomnom linijom kosom odozdo naviše i od unutra put spolja, odnosno sdesna ulijevo; prelom drugog gornjeg lijevog sjekutića u vidu odloma dijela krunice drugog gornjeg lijevog sjekutića sa prelomnom linijom kosom odozdo naviše i od spolja put unutra, odnosno slijeva udesno; nagnječno-razdernu ranu u predjelu unutrašnje strane lijeve polovine gornje usne, promjera 1x0,5 cm; nagnječno-razdernu ranu u predjelu lijeve ušne školjke promjera 1x0,5x0,5 cm; nagnječno-razdernu ranu u lijevom zaušnom predjelu dužine 1 cm i krvni podliv kože u predjelu ispod lijevog oka, polukružnog oblika prečnika 3 cm sa otokom donjeg kapka lijevog otoka i sa crvenilom vežnjače lijeve očne jabučice, sud je utvrdio iz medicinske dokumentacije na ime oštećenog M. P.(3 izvještaja ljekara specijaliste i CT nalaz) i nalaza i mišljenja vještaka sudske medicine dr K. N. od 10.10.2015. godine u kojem je konstatovano da su navedene povrede nanešene trokratnim dejstvom tupine aktivno zamahnutog mehaničkog oruđa, u šta bi spadalo: tzv. metalni boks ili bokser i slično. Navedeni nalaz i mišljenje vještaka medicinske struke sud je u potpunosti prihvatio, ocijenivši ga kao objektivan, jasan i dat shodno pravilima struke. Pritom je sud imao u vidu i da iz odbrane okrivljenog B. M. proizilazi da su on i M. Ž. u kritičnoj prilici udarali oštećenog, dok iz odbrane M. Ž. proizilazi da nije imao namjeru da prebije oštećenog, ali je oštećeni izvadio ruke iz džepova i nakon toga su ga on i okrivljeni B. M. udarali.</span>
</p>
<p>
<span class="span1">Imajući u vidu naprijed utvrđeno činjenično stanje, sud nalazi da su okrivljeni B. M. i M. Ž.vršili nasilje prema oštećenom M. P. i time mu nanijeli laku tjelesnu povredu, pa imajući u vidu da su to uradili na javnom mjestu, odnosno ispred ugostiteljskog objekta "P.", gdje je svakom licu slobodan pristup, obzirom da se to mjesto nalazi u </span><span class="span1">kvartu između više stambenih zgrada, to je za sud nesumnjivo da su okrivljeni takvim fizičkim napadom na oštećenog remetili javni red i mir, te da su takvim </span><span class="span1">remećenjem javnog reda i mira uznemirili prolaznike i lica koja su se okupila na licu mjesta nakon kritičnog događaja, kao i stanare obližnjih zgrada koji su time prekinuti u njihovom noćnom odmoru.</span>
</p>
<p>
<span class="span1">Cijeneći subjektivni odnos okrivljenih prema izvršenom krivičnom djelu, a kod činjenice da su okrivljeni nakon što su primjetili oštećenog istom zajedno prišli dok je on stajao i čekao druga, i zatim mu zadali udarce, sud nalazi da su isti očigledno bili svjesni da po prethodnom dogovoru i zajedno, vrše nasilje prema oštećenom nanoseći mu tako laku tjelesnu povredu, te da to čine na javnom mjestu čime remete javni red i mir, a što su i htjeli, pri čemu je svaki od njih preduzeo radnje u okviru tog dogovora, manifestujući time da djelo hoće kao zajedničko, a samim tim i kao svoje, kojim radnjama su okrivljeni sa direktnim umišljajem ostvarili sva bitna obilježja krivičnog djela nasilničko ponašanje iz čl. 399 u vezi čl. 23 st. 2 Krivičnog zakonika Crne Gore, za koje su krivično pravno odgovorni kao saizvršioci.</span>
</p>
<p>
<span class="span1">Sud je cijenio odbranu okrivljenog M. Ž. datu na glavnom pretresu da se usled pijanstva ne sjeća da se tukao sa oštećenim, kao i da u</span><span class="span1">sled pijanstva nije bio svjestan svojih postupaka, da je čitav dan prije kritičnog događaja pio rakiju, a pritom je i slabo jeo, pa je sud našao da je ovakva odbrana okrivljenog kontradiktorna sa njegovom odbranom iz prethodnog postupka i da je sračunato data u cilju izbjegavanja krivice, odnosno da je okrivljeni ovakvom odbranom želio da predstavi da je djelo učinio u neuračunljivom stanju. Do ovakvog zaključka sud je došao nakon savjesne ocijene dopunskog nalaza i mišljenja vještaka medicinske struke dr K. N. od 17.12. 2015. godine i nalaza i mišljenja vještaka neuropsihijatra dr Ž. G. od 19.01.2016. godine, koje je sud prihvatio kao potpune, jasne i stručne. Naime, vještak dr K. N. je na osnovu odbrane okrivljenog M. Ž., a imajući u vidu njegovu životnu dob, tjelesnu konstituciju i podatke koje je okrivljeni dao o količini popijenog alkohola, primjenom medicinskih formula izračunao da bi se okrivljeni u tom slučaju nalazio u teškom pijanom stanju, sa koncentracijom apsolutnog alkohola u krvi u iznosu od 2,58 promila ili 56,038 milimola u litru. Vještak neuropsihijatar dr Ž. G. je u svom nalazu i mišljenju istakao da </span><span class="span1">ukoliko bi se kao istiniti prihvatili podaci koje je okrivljeni dao prilikom neposrednog psihijatrijskog pregleda, odnosno intervjua na glavnom pretresu, u smislu amnezije, odnosno zaboravnosti na kritični događaj, kao i ukoliko bi se prihvatili podaci o alkoholemiji u organizmu od 2,56 promila, tek u tom slučaju bi alkohol uticao na ponašanje okrivljenog i to tako da bi njegova sposobnost da shvati značaj svog djela i da upravlja svojim postupcima bila isključena u vrijeme izvršenja djela. Međutim, sud je imao u vidu da je okrivljeni iznoseći odbranu u prethodnom postupku, i to samo dan nakon kritičnog događaja, detaljno opisao šta se desilo u kritičnoj prilici, odnosno način na koji se sreo sa oštećenim, tok razgovora sa istim, odnosno da je pitao oštećenog kako bi se</span><span class="span1"> osjećao da ga on napadne zajedno sa drugom, kao što je oštećeni njega napao mjesec dana prije toga sa svojim drugovima, kao i da je opisao način na koji su on i okrivljeni B. M. nakon toga udarali oštećenog, te da prilikom iznošenja odbrane nijednom nije pomenuo da je u kritičnoj prilici bio u alkoholisanom stanju. Iz tog razloga za sud je neprihvatljiva odbrana okrivljenog data na glavnom pretresu u kojoj navodi da ima amneziju, odnosno da se ne sjeća kritičnog događaja, jer iz njegove odbrane date u prethodnom postupku evidentno proizilazi da je sjećanje okrivljenog na kritični događaj sasvim očuvano. Dakle, po nalaženju suda odbrana okrivljenog u kojoj iznosi da je čitavog dana prije kritičnog događaja pio rakiju i da je popio oko pola litra, se ne može prihvatiti kao istinita, a ista je data jedino sa namjerom okrivljenog da isključi svoju uračunljivost u vrijeme izvršenja djela. Sud je iz nalaza i mišljenja neuropsihijatra dr Ž. </span><span class="span1">G. utvrdio da je okrivljeni M. Ž. </span><span class="span1">osoba prosječnih intelektulanih kapaciteca, koja ne pokazuje simptome i znake trajne duševne bolesti ili druge teže duševne poremećenosti, pa sud nalazi da je isti u vrijeme izvršenja djela bio uračunljiv, odnosno da je bio sposoban da shvati značaj svog djela i da upravlja svojim postupcima.</span>
</p>
<p>
<span class="span1">Takođe, sud je cijenio i dio odbrane okrivljenog M. Ž. date u prethodnom postupku da je okrivljeni B. M. u kritičnoj prilici oštećenom M. P. udario šamar, kao i da je nakon toga on oštećenog udario otvorenim dlanom u lice, te da ni on ni okrivljeni M. tom prilikom nisu imali nikakav boks, ali sud ovakvu odbranu nije prihvatio obzirom da je ista opovrgnuta jasnim iskazom svjedoka oštećenog M. P., koji je tokom čitavog postupka tvrdio da je na rukama okrivljenih prije nego su mu zadali prvi udarac vidio metalne bokseve, a što je potvrđeno nalazom i mišljenjem vještaka medicinske struke u kojem je navedeno da su lake tjelesne povrede kod oštećenog nastale </span><span class="span1">dejstvom tupine aktivno zamahnutog mehaničkog oruđa, u šta bi spadalo: tzv. metalni boks ili bokser i slično.</span>
</p>
<p>
<span class="span1">Iz istih razloga sud nije prihvatio ni dio odbrane okrivljenog Benjamina Mugoše koji je takođe tvrdio da u kritičnoj prilici on i okrivljeni M. Ž. na rukama nisu imali metalni boks. Ovakva odbrana okrivljenog, osim što je, kako je to već navedeno, u suprotnosti sa iskazom svjedoka oštećenog i nalazom i mišljenjem vještaka medicinske struke, opovrgnuta je i odgledanim video snimkom sa nadzornih kamera ugostiteljskog objekta "P." na kojem se vidi kako okrivljeni B. M. nakon što je udario oštećenog M. P. u predjelu glave ide prema njegovom motociklu koji je prethodno prevrnut na bok i koji se nalazi na zemlji i zatim više puta snažno desnom pesnicom udara u tvrde plastične dijelove oklopa motocikla, a zatim se udaljava i sa iste te pesnice skida predmet koji stavlja u svoj desni džep.</span>
</p>
<p>
<span class="span1">Sud je cijenio i iskaz svjedoka M. R. koji je naveo da je </span><span class="span1">kritične večeri došlo samo do međusobnog guranja između okrivljenih sa jedne strane i oštećenog sa druge strane, te da tom prilikom okrivljeni nijesu udarili oštećenog, niti su na rukama imali boks, kao ni bilo kakav drugi predmet, te da od </span><span class="span1">guranja koje je primjetio, oštećenom nisu mogle da nastanu bilo kakve vidljive povrede, ali ovaj iskaz sud nije prihvatio. Naime, iskaz ovog svjedoka je u suprotnosti sa odbranama okrivljenih koji su naveli da su udarali oštećenog, a ne da su se samo gurali sa njim, a onda i sa iskazom svjedoka oštećenog M. P. koji je decidno naveo da je na rukama okrivljenih B. M. i M. Ž. vidio metalne bokseve, prije nego što su mu zadali prvi udarac, te sa odgledanim video zapisom </span><span class="span1">sa nadzornih kamera UO “P.“ </span><span class="span1">na kome se jasno vidi da su okrivljeni udarali oštećenog, a ne da su se samo gurali sa njim. </span>
</p>
<p>
<span class="span1">Iskaz svjedoka V. Ž. sud nije prihvatio, a ovo imajući u vidu da je sam svjedok naveo da nema neposrednih saznanja o predmetnom događaju, odnosno da se ne radi o svjedoku očevidcu, te da se radi o bratu od strica okrivljenog M. Ž. koji zbog navedenog srodstva svojim svjedočenjem očigledno želi da olakša položaj okrivljenog u predmetnom krivičnom postupku i na taj način mu pomogne u izbjegavanju krivice.</span>
</p>
<p>
<span class="span1">Za sud nijesu prihvatljivi ni navodi branioca okrivljenog B. M., adv. G. </span><span class="span1">V., </span><span class="span1">koja je navela da nije dokazano da je njen branjenik izvršio krivično djelo koje mu se stavlja na teret, jer da bi krivično djelo iz čl. 399 KZ CG bilo stavljeno na teret okrivljenom, ono mora biti svršeno, a svršeno je kad je nekom od nasilničkih radnji značajno ugroženo spokojstvo građana ili u većoj mjeri ugrožen javni red i mir, a što se procjenjuje prema broju lica koja su time obuhvaćena i intenziteta nespokojstva koje je izazvano. Po nalaženju suda, a kako je to prethodno obrazloženo, u konkretnom slučaju je nesumnjivo utvrđeno da su okrivljeni izvršili predmetno krivično djelo, i to u vrijeme, na mjestu i na način kako je to predstavljeno izrekom presude, iz čega proizilazi da se radi o svršenom krivičnom djelu, a ne o pokušaju. Okrivljenima se optužbom ne stavlja na </span><span class="span1">teret da su svojim radnjama ugrozili spokojstvo građana, pa ta okolnost nije od značaja za donošenje odluke u konkretnoj krivičnopravnoj stvari, dok obilježje predmetnog krivičnog djela nije ugroženost javnog reda i mira u većoj mjeri ili većem obimu, već samo remećenje javnog reda i mira, što su okrivljeni vršenjem nasilja prema oštećenom na javnom mjestu definitivno izazvali. Takođe, sud nije prihvatio stav branioca da provedenim dokazima nije potvrđeno da je okrivljeni B. M. zajedno i uz prethodni dogovor sa okrivljenim M. Ž. izvršio krivično djelo koje mu je stavljeno na teret. Naime, imajući u vidu utvrđeno činjenično stanje, za sud je nesumnjivo da su okrivljeni nakon što su u gradu primjetili oštećenog, po prethodnom dogovoru, a ne nasumično ili slučajno kako to želi pretstaviti odbrana, zajedno prišli oštećenom u namjeri da se sa njim fizički obračunaju kako bi mu se okrivljeni M. Ž. revanširao zbog ranijeg događaja u kojem su oštećeni i njegovi drugovi njemu nanjeli tjelesne povrede.</span>
</p>
<p>
<span class="span1">Prilikom odmjeravanja kazne, a imajući u vidu svrhu kažnjavanja, sud je cijenio sve okolnosti iz čl. 42 st. 1 Krivičnog zakonika Crne Gore, koje utiču da kazna bude manja ili veća, pa je sud od olakšavajućih okolnosti na strani oba okrivljena cijenio njihove lične prilike, odnosno da se radi o osobama mlađe životne dobi, kao i stav oštećenog koji se nije pridružio krivičnom gonjenju, a na strani okrivljenog M. Ž. i činjenicu da je neosuđivan, što je utvrđeno uvidom u izvod iz registra kaznenih evidencija Ministarstva pravde KE 1124/2015 od 04. 11. 2015. godine, dok je na strani okrivljenog B. M. od otežavajućih okolnosti cijenio njegovu raniju osuđivanost, koju je sud utvrdio uvidom u izvod iz registra kaznenih evidencija Ministarstva pravde KE 1123/2015 od 04. 11. 2015. godine, pa ih je sud shodno čl. 36 Krivičnog zakonika Crne Gore osudio na kazne zatvora i to okrivljenog B. M. u trajanju od 7 (sedam) mjeseci, dok je cijeneći olakšavajuće okolnosti na strani okrivljenog M. Ž. i odsustvo otežavajućih okolnosti, našao da iste predstavljaju naročito olakšavajuće okolnosti, pa mu je primjenomčl. 45 st. 1 tač. 3 i čl. 46 st. 1 tač. 5 Krivičnog zakonika Crne Gore, ublažio kaznu ispod zakonom propisanog minimuma i istog osudio na kaznu zatvora u trajanju od 4 (četiri) mjeseca ocijenivši da se i sa ovako ublaženom kaznom u odnosu na ovog okrivljenog može postići svrha kažnjavanja. Dakle, sud nalazi da će se i sa ovakvim kaznama uticati na okrivjene da ubuduće ne čine krivična djela, te da će se uticati i na druge da ne čine krivična djela, čime će se postići svrha kažnjavanja iz čl. 32 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Sud je shodno čl. 51 st. 1 Krivičnog zakonika Crne Gore, okrivljenom B. M., u kaznu zatvora uračunao vrijeme provedeno u pritvoru od 01.10.2015. godine u 15:30 časova, pa nadalje dok pritvor bude trajao, a okrivljenom M. Ž. vrijeme provedeno u pritvoru od 01.10.2015. godine, u 15:30 časova, do 16.10.2015. godine.</span>
</p>
<p>
<span class="span1">Kako su okrivljeni oglašeni krivim, sud ih je obavezao da na ime troškova krivičnog postupka solidarno plate iznos od 159,50 eura, koji iznos se odnosi na ime izvršenog medicinskog vještačenja po vještaku sudske medicine dr K. N., dok je okrivljeni M. Ž. obavezan da nadoknadi još iznos od 1.640,25 eura, koji se odnosi: na ime izvršenog dopunskog medicinskog vještačenja po vještaku sudske medicine dr K. N. u iznosu od 27,50 eura, na ime izvršenog psihijatrijskog vještačenja po vještaku neuropsihijataru dr Ž. G. u iznosu od 44,00 eura, na ime nagrade braniocu po službenoj dužnosti adv. D. V. iznos od 1.518,75 eura i na ime sudskog paušala iznos od 50,00 eura, kao dijela troškova krivičnog postupka, koji je odmjeren srazmjerno trajanju postupka, složenosti predmeta i imovinskim prilikama okrivljenog, dok je okrivljeni B. M. obavezan da naknadi iznos od još 50,00 eura na ime sudskog paušala kao dijela troškova krivičnog postupka, a koji je odmjeren srazmjerno trajanju postupka, složenosti predmeta i imovinskim prilikama okrivljenog, shodno čl. 226 u vezi čl. 229 </span><span class="span1">Zakonika o krivičnom postupku, dok će sud o troškovima koji se odnose na nagradu braniocu postavljenom po službenoj dužnosti okrivljenom B. M., adv. G. V., odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span class="span1"> Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 22.01.2016. godine</span>
</p>
<p>&nbsp;</p>
<p>
<span class="span1">      ZAPISNIČAR                                                                                   S U D I J A </span>
</p>
<p>
<span class="span1">     Edina Kraja,s.r.                                                                           Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRAVNA POUKA: Protiv ove presude dozvoljena je</span>
</p>
<p style="text-align:center;">
<span class="span1">                             žalba  u  roku od 8 dana od dana </span>
</p>
<p style="text-align:center;">
<span class="span1">                             prijema prepisa iste, Višem sudu</span>
</p>
<p style="text-align:center;">
<span class="span1">                            u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Po primjerak presude dostaviti:</span>
</p>
<p>
<span class="span1">- ODT Podgorica</span>
</p>
<p>
<span class="span1">- Okrivljenima</span>
</p>
<p>
<span class="span1">- Braniocu</span>
</p>
<p>
<span class="span1">- Oštećenom po pravosnažnosti,</span>
</p>
<p>
<span class="span1">- a/a</span>
</p>
<p>
<span class="span1">Postupljeno dana ________________</span>
</p>
<p>
<span class="span1">Namještenik suda_________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.75in 1.25in 0.5in 1.25in;}
.s1{font-weight:bold;}
.s2{font-weight:bold;text-decoration:underline;}
.p1{text-indent:-0.5in;text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-indent:-0.5in;text-align:start;hyphenate:auto;font-family:Arial;font-size:12pt;}
.p3{text-indent:-0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:-0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.375in;text-align:justify;hyphenate:auto;font-family:Arial;font-size:12pt;}
.p7{text-indent:0.375in;text-align:center;hyphenate:auto;font-family:Arial;font-size:12pt;}
.p8{margin-left:-0.5in;margin-right:-0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;font-family:Arial;font-size:12pt;}
.p11{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p12{text-indent:0.625in;text-align:justify;hyphenate:auto;font-family:Arial;font-size:12pt;}
.p13{text-indent:-0.5in;text-align:center;hyphenate:auto;font-family:Arial;font-size:12pt;}
.p14{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p15{text-align:center;hyphenate:auto;keep-with-next.within-page:always;font-family:Arial;font-size:12pt;}
.p16{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	</span><span class="s2">K.br. 432/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju, kao prvostepeni krivični, i to sudija Rahmo Banda, kao sudija pojedinac,uz učešće zapisničara Ljiljane Popović, u krivičnom predmetu okrivljenog Z.G.a iz R.a Opština Bijelo Polje, zbog krivičnog djela šumske kradje iz čl. 324. st. 2. u vezi st. 1. KZ CG, po optužnom predlogu Osnovnog tužioca u B. Polju Kt.br. 705/08 od 20.03.2009. godine, nakon održanog usmenog,  glavnog i javnog pretresa, u prisustvu okrivljenog Z.G.a, a u odsustvu uredno obaviještenih  ODT-a u Bijelom Polju i predstavnika Oštećene U.ZA Š.P.,  dana  17.09.2010. godine, donio je i javno objavio,</span>
</p>
<p class="p5"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p6">
<span class="s1"> Okrivljeni</span><span> </span><span class="s1">Z.G., </span><span>od oca M.  i majke J. rodjene Č., rodjen .....godine u Mojkovac, živi u Bijelo Polje – R.R., Crnogorac, državljanin Crne Gore, pismen, završio višu mašinsku školu, nezaposlen, oženjen, otac dvoje maloljetne djece, vojsku služio u Negotinu 1991.godine, srednjeg imovnog stanja, ne osudjivan.</span>
</p>
<p class="p6"></p>
<p class="p7">
<span class="s1">K r i v  j e </span>
</p>
<p class="p7"></p>
<p class="p5">
<span>		</span><span class="s1">Što je:</span>
</p>
<p class="p5">
<span class="s1">		</span><span>- dana 16.08.2008.godine u državnoj šumi u odjeljenjima br. 29. i 30 u mjestu zv. '' Sunčica Dolina '' Opština Mojkovac, radi kradje oborio osam smrčevih stabala, ukupne drvne mase 7,65 m3 i time oštećenoj U.ZA Š.P.a pričinio štetu,</span>
</p>
<p class="p5">
<span>	 	</span>
</p>
<p class="p4">
<span>- čime je izvršio krivično djelo šumske kradje iz čl. 324. st. 2. u vezi st. 1. Krivičnog zakonika CG. </span>
</p>
<p class="p6"></p>
<p class="p4">
<span>-pa mu sud primjenom citiranog  zakonskog propisa i članova 2,4, 5,13,15,32,36, 39, 42,52,53 i 54 KZ CG i članova 199, 202,  212  i 364 ZKP-a, </span><span class="s1">i z r i č e : </span>
</p>
<p class="p8">
<span class="s1">USLOVNU OSUDU</span>
</p>
<p class="p5"></p>
<p class="p4">
<span>Kojom mu utvrdjuje kaznu zatvora u trajanju od  3. (tri mjeseca), i istovremeno odredjuje da se ista neće izvršiti ukoliko okrivljeni u roku od 2. (dvije) godine ne izvrši neko novo krivično djelo, </span><span class="s1">i istog </span>
</p>
<p class="p9">
<span class="s1"> </span>
</p>
<p class="p10">
<span class="s1">O S U D J U J E </span>
</p>
<p class="p10"></p>
<p class="p11">
<span>Na novčanu kaznu u iznosu od 200.00 € ( dvijestotine eura), koju kaznu je dužan da platu ovom sudu u roku od 15. dana, po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 € ( dvadesetpet eura) ,novčane kezne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p4">
<span>Okrivljeni se obavezuje da ovom sudu plati na ime  paušala  iznos od  40,00 € ( četrdeset eura), kao i na ime troškova krivičnog postupka u iznosu od 225,00 € ( dvestadvadesetpet eura) sve u roku od 15 dana, po pravosnažnosti presude. </span>
</p>
<p class="p12">
<span>Oštećena U.ZA Š.CG P.a se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p4"></p>
<p class="p13">
<span class="s1">O b r a z l o ž e n j e</span>
</p>
<p class="p2"></p>
<p class="p5">
<span>		Optužnim predlogom ODT u B. Polju Kt.br. 705/08 od 20.03.2009. godine okrivljenom Z.G.u iz B.Polja, stavljeno je na teret izvršenje krivičnog djela šumske kradje iz čl. 324. st. 2. u vezi st. 1. KZ CG. </span>
</p>
<p class="p5"></p>
<p class="p5">
<span>		Presudom ovog suda K.br. 395/09 od 19.11.2009.godine, okrivljeni Z.G. na osnovu čl. 363. st. 1. tač. 3. ZKP-a, oslobodjen je od optužbe, da je izvršio krivično djelo šumske kradje iz čl. 324. st. 2. u vezi st. 1. KZ CG. Na navedenu presudu žalbu je izjavio ODT iz Bijelog Polja, pa je Viši sud u B.Polju svojim rješenjem Kž.br. 470/2010 od 25.05.2010.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p9"></p>
<p class="p4">
<span>Iako uredno obaviješteni ODT iz B.Polja i predstavnik oštećene nijesu pristupili na glavni  pretres, pa je isti održan i zaključen u njihovom  odsustvu shodno odredbi čl. 453. ZKP-a.</span>
</p>
<p class="p4"></p>
<p class="p4">
<span>Okrivljeni  Z.G. ne priznaje izvršenje krivičnog djela pa je u svojoj odbrani u istražnom postupku naveo, da nije tačno da je izvršio bespravnu sječu u odjeljenju br. 29 i 30 u mjestu zv. Sunčica Dolina, i nikad nije bio u tom odjeljenju i nema nikakve veze sa tom sječom i vučom. Istakao je da u neposrednoj blizini njegovog imanja i to nekih 500 m, od njegove kuće nalazila se neka smrčeva gradja i ista je bila na državnom, a čija je gradja i odkuda to njemu nije poznato. A tačno je da posjeduje traktor ali nikada nije vukao neku bespravnu gradju do kuće i pored mjesta gdje je šumar našao gradju može proći bilo čiji traktor i bilo koje drugo vozilo a ne samo njegovo, jer se od tog mjesta nastavlja put. Istakao je da je šumara B.a pozivao da uporedi tragove traktora odnosno veličinu šara sa otiscima na zemlji, i isti je to odbio. A pozivao je i predstavnike iz Mojkovca i MUP-a da izadju na lice mjesta ali su isti to odbili. Na glavnom pretresu je dodao da traži da sud izadje na lice mjesta sa vještakom geometrom i da utvrdi na čijoj livadi se nalazila pomenuta gradja kao i da se saslušaju svjedoci Z.R.i Z.D.. Na glavnom pretresu od 20.08.2010.godine je dodao, da te večeri kada je nestala predmetna gradja sa livade, on se nalazio u B.Polje i noćio je kod zeta L.B.a, što može potvrditi svjedok S.Z.i traži da se isti sasluša na okolnosti da se nalazio u Bijelom Polju kritičnom prilikom. U završnoj riječi je izjavio, da ostaje pri ranije datoj završnoj riječi, ne osjeća krivim i smatra da je lugar iz kaprica podnio krivičnu prijavu na njega. </span>
</p>
<p class="p4"></p>
<p class="p11">
<span>Radi utvrdjivanja odlučnih činjenica i krivice okrivljenog sud je u dokaznom postupku saslušao svjedoke Z.R.a, Z.D.a i Z.S., na predlog okrivljenog pročitao iskaz svjedoka Z.K.a dat na zapisniku kod istražnog sudije od 13.11.2008.godine i sa zapisnika o glavnom pretresu od 10.07.2009.godine, pročitao zapisnik o suočenju izmedju svjedoka - lugara Z.K.a i svjedoka Z.D.a, od 10.07.2009.godine, pročitao zapisnik  o izvršenom kontrolnom pregledu br. 298 od 16.08.2008.godine, pročitao zapisnik o procjeni šumske štete br. 298 od 16.08.2008.godine, poročitao zapisnik sa lica mjesta od 28.08.2009.godine, pročitao nalaz vještaka - geometra B.F.a od 31.08.2009.godine, pročitao dopunu istog vještaka od 02.11.2009.godine, pročitao zapisnik sa lica mjesta od 23.08.2010.godine i izvršio uvid u izvod iz KE na ime okrivljenog izdat od strane Uprave Policije – Ispostava Mojkovac od 11.04.2009.godine.</span>
</p>
<p class="p4">
<span>Saslušani svjedok– lugar Z.K.o u istražnom postupku u bitnom je naveo, da radi kao reonski lugar na terenu u Petrovića Omar – Crvena Lokva i dana 16.08.2008.godine obilazio je svoj reon, a inače imao je dojavu da je izvršena bespravna sječa u odjeljenjima br. 29 i 30 u mjestu Sunčica Dolina. Istakao je da na licu mjesta u odjeljenjima 29 i 30, našao je bespravnu sječu smrčevih stabala i bio je jasno vidljiv trag vuče, te je krenuo tragom kuda je gradja vučena i trag ga odveo do livade Z.G.a. Na livadi je našao smrčevu gradju čiji se prečnik panjeva poklapao sa bespravnom sječom i od ove gradje do kuće Z.G.a vodio je trag skidera. Sječa je izvršena u državnoj šumi i to na samoj granici privatne šume V.J., i to je nesporno jer postoji jasna vidna linija. Na glavnom pretresu je dodao a na pitanje koji su bili vidljivi tragovi, kazao da su bili tragovi od skidera i vlake drva i posebno istakao da čovjeka nije zatekao na licu mjesta a da je zapisnik sačinio na osnovu tragova koje je našao kao i na osnovu toga što je gradja nadjena na livadi okrivljenog a isti posjeduje traktor. Napomenuo je da je gradja ostala na licu mjesta a sjutradan kada je došao gradje više nije bilo na mjestu gdje je ista bila a on ne tvrdi da je to uradio G. ali ako on nije vjerovatno zna ko je to uradio. </span>
</p>
<p class="p4"></p>
<p class="p11">
<span>Saslušani svjedok Z.R., u bitnom je naveo,  da se  sjeća da je toga dana čuvao ovce po državnom zemljištu i u jednom momentu je neko sa traktorom došao na pašnjak koji je državno dobro i istovario neku smrčevu gradju a nezna koliko je tačno bilo te gradje. Pošto je isti istovario predmetnu gradju otišao je unaprijed od puta jedno 50 m, i vratio se ponovo na put i otišao je putem u pravcu sela Barica. Nije provjeravao ko je traj traktor vozio, a G.a Z.a nije vidjao toga dana i nezna gdje se isti nalazio. Istakao je i to da navrh nekoliko dana ponovo je tuda čuvao ovce ali gradje nije bilo.  Zna i to da je G.ova kuća od tog pašnjaka udaljena oko 1 km, a nezna tačno. Na pitanje okrivljenog, kazao je, da traktor koji je dovukao gradju bio je plave boje, a okrivljeni dodaje da je njegov traktor žute boje. Na glavnom pretresu od 17.09.2010.godine je dodao da livada kuda je naveo lugar Z.K.o da je prošao skider je njegova livada, a on tvrdi da tuda ne može da prodje mašina, pa ni skider i nikakav trag nije postojao od skidera, a može samo da se provede konj u ruku, jer je takav teren,a da je prošao neko sa skiderom on bi vidio trag, jer je svaki dan tu i čuva redovno njegove ovce i da je neko tuda naišao tuda sa mašinom on bi ga vratio i nebi mu dao da tuda prodje, jer postoji put kuda mogu da prolaze mašine a tuda nema potrebe da prolaze mašine. </span>
</p>
<p class="p11">
<span>Saslušani svjedok Z.D., tokom postupka u bitnom je naveo, da vezano za bespravnu sječu koja se stavlja na teret Z.G.u za 16.08.2008.godine, njemu ništa nije poznato, jedino što mu je poznato je to da je jednom prilikom On, Z.G. i Z.R.bili skupa u kolima i sreli su se sa lugarem Z.K.om u mjestu zv. Burenski Do, i tada je Z.G. u razgovoru sa Z.K.om, istog pitao ''zašto mi napisa prijavu na pravdi boga'', a lugar Z.K.o mu je odgovorio ''ja sam obaviješten da ti nijesi vršio sječu, ali zna da si ti vršio uslugu vuče – prevoza'', i tada je G. rekao lugaru da on nije to vukao i tražio je da lugar Z.K.o uporedi sa njegovim traktorom, i tada je Lugar Kosto rekao da on nije vještak i da to nije njegov posao. Zna da je tada lugar Z.K.o rekao da je na njegovu livadu istovarena predmetna gradja, a to nije tačno jer zna da ta livada gdje je istovarena gradja udaljena je od imanja G.ovog oko 700 m, kao i od kuće G.ove. </span>
</p>
<p class="p11">
<span>Saslušani svjedok Z. S.a tokom postupka u bitnom je naveo, da se sjeća da jednom prilikom čuvao krave i kod jedne vode pošao je da pije a tada je naišao jedan čovjek sa autom i parkirao je auto, došao do vode da uzme u flašu vode i nezna dali mu je nazvao ''dobar dan'' i tada mu je rekao da mu je G. Z. preksinoć utovario gradju i otjerao kamionom. On ga je pitao ko si ti, a on je rekao da je šumar iz Mojkovca K.B., i istom je tada odgovorio da G. Z. nije mogao otjerati gradju jer je tog dana potjerao sijeno za Bijelo Polje. Takodje mu je kazao jedino da je helihopterom došao a zna da G. to nije uradio jer on ima samo dvoje malo djece i suprugu i tada mu je otac bio živ i bio je bolestan. Isti mu je tada rekao da bi se razmislio da mu podnosi prijavu da nijesu G. i njegova žena njega vrijedjali - lugara. Zna da je sjutradan G. svratio kod njega i kazao da je istovario sijeno u Ravnu Rijeku. </span>
</p>
<p class="p4">
<span>Iz zapisnika o izvršenom kontrolnom pregledu U.ZA Š.P. – PJ B.Polje br. 298 od 16.08.2008.godine, se vidi da je lugar Z.K.a obilaskom terena tog dana našao bespravnu sječu u mjestu Sunčica Dolina u državnoj šumi u odjeljenju br. 29 i 30 i da je posječeno 8.kom.smrčevih stabala ukupne drvne mase 7,65 m3., gradja je odvučena sa mjesta sječe i tragom kuda je odvučena vodi na livadu Z.G.a. Ista gradja je iskraćena na 5 m, i ostavljena, a trag tegljača vodi prema kući Z.G.a. Trupce je zaplijenio i iste registrovao sa ŠŠ.</span>
</p>
<p class="p4"></p>
<p class="p4">
<span>Uvidom u zapisnik o procjeni štete iste uprave od istog datuma, se vidi da je broj oborenih stabala 8 kom, i upisani su prečnici  stabala, drvna masa i vrijednost 678,60 eura, i da je sječa izvršena u državnoj šumi a drvna masa zaplijenjena. </span>
</p>
<p class="p4"></p>
<p class="p4">
<span>Uvidjajem suda na lice mjesta zv. Džukeljska Jama – Sunčica, gdje je lugar pokazao livadu na kojoj je pronašao gradju za koju tvrdi da je posječena u mjestu Sunčica Dolina, a koje mjesto je udaljeno 1,5 do 2 km, i da je kuća okrivljenog udaljena od livade 500 – 600 m, a okrivljeni kazao da je to livada državna a da je kuća pok.oca i  da pored kuće postoji put a da prema kući ima pristupni put. Takodje, na mjestu sječe Sunčica Dolina, lugar je pokazao gdje je izvršena sječa i to na teritoriji Opštine Mojkovac, a okrivljeni nije išao na mjesto sječe. Prilikom uvidjaja na lice mjesta vještak –geometar B.F. je obišao livadu za koju svjedok – lugar tvrdi da je okrivljenog i upisao katakteristične podatke za istu.</span>
</p>
<p class="p4"></p>
<p class="p4">
<span>Iz nalaza i mišljenja vještaka Uprave za nekretnine Podgorica – PJ B.Polje B.F.a od 31.08.2009. godine se vidi da je izvršio identifikaciju parcele na koju je bila lagerisana gradja i koju je pokazao lugar Z.K.o. A identifikaciju predmetne parcele izvršio je na osnovu podataka katastra nepokretnosti i prava koji se nalaze u službenoj upotrebi za nekretnine PJ Bijelo Polje za KO BArice i utvrdio da parcela na kojoj je bila lalgerisana gradja numerisana je pod brojem 2540 po kulturi pašnjak 5 klase, ukupne površine 5717 m2, upisana u listu nepokretnosti br. 240 KO-e Barice na ime JP Š. P.a RJ Š.G.. A iz dopune nalaza istog vještaka od 02.11.2009.godine, se vidi da parcela 254 KO BArice se graniči sa istočne, sjeverne i sjeverozapadne strane kat.parcelom br. 2568/1 upisana u listu nepokretnosti br. 240 KO Barice na ime JP Š. P.a u dužini od 359,31 m, sa jugozapadne strane kat.parcelom br. 2506 upisana u listu nepokretnosti br. 153 KO Barice na ime Z.R.a u dužini od 97,50 m, i sajugoistočne strane kat.parcelom br. 2505 upisana u listu nepokretnosti br. 153 KO Barice, na ime Z.R., a dužine su grafički čitane sa plana.</span>
</p>
<p class="p4"></p>
<p class="p4">
<span>Iz zapisnika o uvidjaju od 23.08.2010.godine, se vidi, da su na lice mjesta Barice - Džukeljska Jama, pristupili okrivljeni Z.G. i svjedok Z.K.o. Na lice mjesta, lugar je pokazao livadu na kojoj je pronašao gradju, a koja je posječena u mjestu '' Sunčica Dolina''. Takodje, je pokazao da se uz istu livadu do skretanja prema kući  poznavao trag skidera u dužini od oko 1.200 m. A takodje je pokazao kuda su bili vidni tragovi skidera uz strminu - livadu prema kući okrivljenog i da je tada došao do kuće i vidio skider kod kuće. Izjavio je i to da kod kuće okrivljenog je našao njegovu suprugu koja je kazala da okrivljeni nije kod kuće. Okrivljeni je na to izjavio, da to nije  njegov skider i da se on toga dana nalazio u Bijelo Polje, a lugar je na to odgovorio, da je okrivljeni bio kući tj. da je neposredno prije toga istog vidio kako ide od kuće, da bi okrivljeni izjavio da sada nema skider jer je isti prodao. </span>
</p>
<p class="p4"></p>
<p class="p9">
<span>	Cijeneći izvedene dokaze pojedinačno i u medjusobnoj vezi, dovodeći ih u kontekst sa odbranom okrivljenog shodno čl. 360. st. 2. ZKP-a, Sud je utvrdio činjenično stanje kao u izreci presude. </span>
</p>
<p class="p9"></p>
<p class="p4">
<span>Naime, sud je cijenio ali nije prihvatio odbranu okrivljenog, da nije izvršio spornu bespravnu sječu. Jer je njegova odbrana obezvrijedjena izvedenim dokazima tokom postupka. Tako, iako je okrivljeni tvrdio da nije nikada bio u mjestu '' Sunčica Dolina'' i nema nikakve veze sa spornom sječom i vučom i da je na državnom bila neka smrčeva gradja. A tačno je da posjeduje traktor, ali nikad nije vukao neku bespravno - posječenu gradju do kuće i pored mjesta gdje je šumar našao gradju može proći bilo čiji traktor jer se od tog mjesta nastavlja put. Pa je ovakve navode okrivljenog cijenio kao neubjedljive i isključivo usmjerene u izbjegavanju sopstvene krivice. Jer je iz iskaza svjedoka - lugara Z.K.a utvrdio, da je u mjestu ''Sunčica Dolina'', našao bespravnu sječu smrčevih stabala i da je bio jasno vidljiv trag vuče od mjesta sječe do livade za koju je smatrao da je okrivljenog Z.G.a, na kojoj livadi je pronašao smrčevu gradju čiji se prečnik panjeva poklapa sa bespravnom sječom i trag skidera je vodio sa ove livade do kuće okrivljenog Z.G.a. Kada je bio u neposrednoj blizini kuće Z.G.a isti je otišao od kuće. Pojasnio je da je gradja tog dana ostala na pomenutoj livadi, a  sjutradan ujutru kada je došao gradje više nije bilo.</span>
</p>
<p class="p4"></p>
<p class="p4">
<span>Iskaz svjedoka - lugara Z.K.a sud je prihvatio kao uvjerljiv i istinit i isti je potvrdjen sadržinom pisanih dokaza. Tako iz zapisnika o izvršenoj kontroli - pregledu U.ZA Š.P. PJ Mojkovac od 25.08.2008.godine, se vidi, da je lugar Z.K.o dana 16.08.2008.godine obilaskom terena našao bespravnu sječu u mjestu Sunčica Dolina u državnoj šumi u odjeljenjima br. 29 i 30, i da je posječeno 8 kom.smrčevih stabala drvne mase 7,65 m3, gradja je odvučena sa mjesta sječe i tragom kuda je odvučena vodi do livade Z.G.a. Ista gradja je iskraćena na 5 m, i ostavljena, a trag tegljača vodi prema kući Z.G.a i bio je parkiran ispred kuće. Kada je prilazio kući isti je otišao od njegove kuće a njegova supruga je odbila da kaže gdje je.</span>
</p>
<p class="p4"></p>
<p class="p4">
<span>Predhodno izloženo udopunjeno je izlaskom suda na lice mjesta u Barice - Džukeljska Jama, kada je lugar Z.K.o u prisustvu okrivljenog pokazao livadu na kojoj je pronašao gradju, a koja je posječena u mjestu Sunčica Dolina. A takodje, je pokazao da se uz istu livadu do skretanja prema kući poznavao trag skidera u dužini od oko 1.200 m. Tom prilikom je pokazao kuda su bili vidni tragovi skidera uz strminu - livadu prema kući okrivljenog i kada je došao do kuće vidio je skider parkiran kod kuće. Kod kuće okrivljenog našao njegovu suprugu, koja je kazala da okrivljeni nije kući. A on tvrdi da je neposredno prije toga vidio kako okrivljeni ide od kuće.  </span>
</p>
<p class="p4"></p>
<p class="p5">
<span>		Dakle, kada se ima u vidu predhodno izloženo nesporno se utvrdjuje da je okrivljeni Z.G., dana 16.08.2008.godine u državnoj šumi u odjeljenjima br. 29. i 30 u mjestu zv. '' Sunčica Dolina '' Opština Mojkovac, radi kradje oborio osam smrčevih stabala, ukupne drvne mase 7,65 m3 i time oštećenoj U.ZA Š.P.a pričinio štetu, a što znači da su u radnjama okrivljenog sadržani svi elementi bića kriv.djela šumske kradje iz čl. 324. st. 2. u vezi st. 1. KZ CG, za koje ga je sud i oglasio krivim. Okrivljeni je u konkretnom slučaju postupao s umišljajem svjestan da na taj način vrši krivično djelo. </span>
</p>
<p class="p12"></p>
<p class="p4">
<span>Za konkretno krivično djelo u Krivičnom Zakoniku CG, propisano je da će se učinilac kazniti zatvorom od 3. mjeseca do 3. godine i novčanom kaznom. </span>
</p>
<p class="p9">
<span> </span>
</p>
<p class="p4">
<span>Prilikom odlučivanja o vrsti i visini kazne  sud je cijenio sve okolnosti iz čl. 42 KZ CG, koje utiču na to da kazna bude veća ili manja, pa je na strani okrivljenog našao olakšavajuće okolnosti, da se radi o porodičnom licu, ocu dvoje maloljetne djece, nezaposlen, u obavezi izdržavanja porodice, neosudjivan, što ukazuje da isti do sada nije dolazio u sukob sa Zakonom, dok otežavajućih okolnosti nije našao. Imajući u vidu olakšavajuće okolnosti, sud je okrivljenom  utvrdio kaznu zatvora u trajanju od 3. mjeseca, i istovremeno odredio da se ista neće izvršiti ukoliko okrivljeni u roku od dvije godine ne izvrši neko novo krivično djelo, shodno čl. 53 Krivičnog Zakonika CG, i istog osudio na novčanu kaznu preciziranu izrekom presude,  a primjenom čl. 39. st. 1. KZ CG. A ovo obzirom da je za konkretno krivično djelo šumske kradje kumulativno sa kaznom zatvora propisana i novčana kazna to po ocjeni ovog suda izrečenim krivičnim sankcijama u konkretnom slučaju može se postići svrha kažnjavanja iz čl. 32. a u vezi čl. 4. st. 2. Krivičnog Zakonika CG, i da okrivljeni više ne vrši krivična djela. </span>
</p>
<p class="p4"></p>
<p class="p4">
<span>Ovaj sud je cijenio iskaze svjedoka Z.R.a, D.a i S.e, kao i pisane dokaze koji se nalaze u spisima predmeta, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjivanje u ovoj krivičnoj stvari, imajući u vidu ukupno činjenično stanje. A po ocjeni ovog suda iskazi navedenih svjedoka su usmjereni na pomaganje okrivljenom, tj. ovakvim svjedočenjem su željeli da olakšaju krivicu okrivljenog.  </span>
</p>
<p class="p4"></p>
<p class="p9">
<span>	Odluka o paušalu  u iznosu od  40,00 eura, donijeta je na osnovu odredbe čl. 199 st. 2 Zakonika o krivičnom postupku, pri čemu je sud cijenio složenost i trajanje krivičnog postupka, te imovinske prilike okrivljenog, kao i na ime troškova krivičnog postupka u iznosu od 225,00 eura, koji troškovi se odnose na ime izlaska suda na lice mjesta i vještačenja od strane vještaka - geometra, shodno čl. 202. ZKP-a. </span>
</p>
<p class="p9"></p>
<p class="p14">
<span>	Na osnovu čl. 212 st.2  ZKP, oštećena »U.ZA Š.CG« - P.a, radi ostvarivanja imovinsko-pravnog zahtjeva upućuje se na parnični postupak. Ovo imajući u vidu da je isti od strane oštećene sačinjen u vidu specifikacije a da je od strane okrivljenog istom prigovoreno. </span>
</p>
<p class="p9"></p>
<p class="p9">
<span>	Sa  iznijetih razloga  odlučeno  je kao u izreci presude, shodno čl. 364  ZKP.</span>
</p>
<p class="p9"></p>
<p class="p15">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">Dana: 17.09.2010. godine</span>
</p>
<p class="p5"></p>
<p class="p5"></p>
<p class="p5">
<span class="s1">ZAPISNIČAR,                                                                                      S U D I J A,</span>
</p>
<p class="p5">
<span class="s1">Ljiljana Popović s.r.                                                                       Rahmo Banda s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1"> </span>
</p>
<p class="p16"></p>


</body>
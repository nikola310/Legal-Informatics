<strong>OSNOVNI SUD U BERANAMA</strong><br>
<strong>K. br. 43/10</strong><br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama, kao prvostepeni krivični po Predsjedniku suda Draganu Dašiću kao sudiji pojedincu uz sudjelovanje Mirjane Čukić, kao zapisničara, u krivičnom predmetu protiv optuženih <strong>Š.D.</strong>i <strong>Š. A.,</strong> oba iz sela Š., Opština B.., zbog krivičnog djela protivpravno zauzimanje zemljišta iz čl. 254. st.1. Krivičnog zakonika Crne Gore, u saizvršilaštvu, po optužnom predlogu Osnovnog državnog tužilaštva u Beranama,&nbsp; Kt. br. 246/2009, od 31. decembra 2009. godine, nakon održanog usmenog, glavnog i javnog pretresa u prisustvu optuženih Š. D. i Š. Al., a u odsustvu uredno pozvanog Zamjenika Osnovnog državnog tužioca Dragoljuba Popovića, donio je i javno objavio dana 07. 02. 2011. godine,<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1. Optuženi: <strong>Š. D.</strong>, zv. C., od oca L. i majke M., rođene K., rođen .... godine u B., sa prebivalištem u selu Š., Opština B., državljanin C.G., nezaposlen, oženjen-otac dvoje djece, pismen, završio SSS, siromašnog imovnog stanja, osuđivan presudom Osnovnog suda u Beranama K.br.543/93, od 19.11.1993. godine po čl. 33. KZ RCG, 30 dana zatvora uslovno za 1 godinu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2. Optuženi: <strong>Š.A.</strong>, zv. Aco, od oca D.i majke M., rođene J., rođen .... godine u B., sa prebivalištem u selu Š., Opština B., državljanin C.G., nezaposlen, neoženjen, pismen, završio SSS, siromašnog imovnog stanja, neosuđivan.<br>
&nbsp;<br>
&nbsp;
<div style="text-align: center;">
	<strong>OSLOBAĐAJU&nbsp; SE OD OPTUŽBE</strong></div>
&nbsp;<br>
<strong>Da su :</strong><br>
&nbsp;<br>
Neutvrđenog dana i mjeseca 2009. godine, u mjestu "R.", selo Š., Opština B., protivpravno zauzeli zemljište upisano na ime C.G., po posjedovnom listu br. 164 KO Š., kao kat. par. br.&nbsp; 10/111, u površini od 1860 m2, na način što isto koriste za ispašu stoke, košenje trave, ubiranje sijena, kao i ne dozvoljavaju pristup drugim licima.<br>
&nbsp;<br>
- Čime bi kao saizvršioci izvršili krivično djelo protivpravno zauzimanje zemljišta iz čl. 254. st.1. Krivičnog zakonika Crne Gore.<br>
&nbsp;<br>
<strong>- POŠTO</strong> nije dokazano da su izvršili krivično djelo za koje su optuženi, shodno čl. 363. st. 1. tač. 3. ZKP-a.<br>
&nbsp;<br>
- Troškovi krivičnog postupka u iznosu od 132,00 € (stotridesetdva eura), padaju na teret budžetskih sredstava suda, shodno čl. 203. st. 1. ZKP-a.<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Beranama je optužnim predlogom Kt. br. 246/2009 od 31. decembra 2009. godine, optužilo Š.D.i Š.A.iz B., da su kao saizvršioci izvršili krivično djelo protivpravno zauzimanje zemljišta iz čl. 254. st.1. Krivičnog zakonika Crne Gore. Na glavnom pretresu od 07.02.2011. godine, nije pristupio zastupnik javne optužbe-Zamjenik Osnovnog državnog tužioca Dragoljub Popović, iako je uredno pozvan, pa je sud na osnovu čl. 453. st. 1. ZKP-a, glavni pretres održao i zaključio u njegovom odsustvu.<br>
&nbsp;<br>
Izjašnjavajući se o navodima iz optužnog akta Osnovnog državnog tužilaštva iz Berana, optuženi <strong>Š.D., </strong>je tokom postupka u svoju odbranu naveo:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; da nijesu tačni navodi da je&nbsp; izvršio protivpravno zauzimanje zemljišta, da on živi u selu Š., Opština B.i da u mjestu R. posjeduje poljoprivredno zemljište koje po posjedovnim listovima i po rješenju Uprave lokalnih javnih prihoda, a koje se odnosi na krivičnu prijavu koju je podnio Ć.M., posjeduje 65 ari zemljišta, a koje i obrađuje, tj. kosi travu i istu koristi za ispašu stoke preko 30 godina, da je siguran da je zemljište čije mu je zauzimanje stavljeno na teret, njegova privatna svojina, imovina koju mu je ostavio njegov otac Š.V.i to 1979. godine, kada je zemlja koja je do tada bila vlasništvo njegovog oca prevedena na njegovo ime. Istakao je, da je tu zemlju zajedno sa njegovom cijelom porodicom i ocem V., koristio od svog rođenja, na način što su istu kosili, a dio šume iskrčili, tj. jedan dio šume je iskrčio on, a drugi dio je iskrčio njegov otac. Dalje je naveo, da je ugovor o prenosu imovine sa njegovog oca na njega, ovjeren pred Osnovnim sudom u Beranama, O.br…., te da na tu imovinu plaća porez i istu koristi. Da je tu imovinu njegov otac kupio od Ć.M., a nakon toga je dao njemu u dio. Istakao je takođe, da je on vlasnik predmetne imovine, a da zajedno sa njim u domaćinstvu živi njegov sin A., koji takođe koristi tu imovinu. Da je tu imovinu nesmetano koristio sve do podnošenja prijave od strane Ć.M., koji je i pokrenuo postupak, zbog toga što njegov brat koristi put preko te livade, dok Ć.M.pokušava prijavama da taj put zatvori, na način što bi tu njegovu imovinu oglasio državnom. U završnoj riječi je ponovio, da nije počinio krivično djelo koje mu je optužnim predlogom stavljeno na teret, te da se radi o njegovoj privatnoj imovini, koju drži i koristi od 1979. godine, koja mu je pripala u nasledstvo nakon smrti oca, a istu parcelu je njegov otac kupio kod Ć.M., što je utvrđeno svim izvedenim dokazima tokom postupka, pa je predložio sudu da ga oslobodi od krivične odgovornosti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnog akta Osnovnog državnog tužilaštva iz B., optuženi <strong>Š.A., </strong>je tokom postupka u svoju odbranu naveo:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; da živi u selu Š., te da zajedno sa svojm ocem obrađuje imanje koje se vodi na njegovo ime ili na ime njegovog pokojnog djeda u mjestu R., te da koriste jednu parcelu od 65 ari, jer su mu otac, kao i djed dok je bio živ, kazao da je to njihova imovina. Da je predmetna zemlja vlasništvo njegovog oca sa kojim živi u domaćinstvu, da sa te parcele koriste travu i ne dozvoljavaju nikome da im to zauzme, a poznato mu je da u tom dijelu postoji i državna imovina koja je obrasla niskim drvećem, koja služi za ispašu stoke svim seljanima mjesne zajednice sela Š. i da Ć.M.njegovom ocu osporava da obrađuje njihovo imanje na način što pušta krave. Dalje je naveo, da ocu pomaže u obavljanju poljoprivrednih poslova, košenja trave i obrađivanja predmetne parcele, kao i drugih parcela, jer mu je poznata činjenica da je on vlasnik te zemlje, a i za taj podatak saznao je i od djeda. Da tu zemlju njihova porodica nesmetano obrađuje od njegovog rođenja, a on ima 24. godine. Na kraju je istakao, da je njemu njegov stric Š.M.ispričao i pokazao mednjike kada je ta zemlja kupljena od Ć.M., koji je u međuvremenu preminuo. U završnoj riječi je izjavio, da nije počinio krivično djelo koje mu je stavljeno na teret i tražio od suda da ga oslobodi.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivično-pravne stvari sud je na glavnom pretresu u dokaznom postupku izveo sledeće dokaze:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; u svojstvu svjedoka saslušao Ć.M., saslušao svjedoka Š.M., u svojstvu svjedoka saslušao pravnog zastupnika Šumske Uprave B.Ć.S., u svojstvu svjedoka saslušao šefa zaštite šuma Šumske uprave B.K.V., svjedoka – lugara N.R., saslušao vještake geometra Č.D.i pročitao nalaz i mišljenje koji je dostavljen kao izvještaj vještaka geometra D.Č.od 23.10.2009. godine, saslušao vještaka šumarske struke K.P.i pročitao nalaz i mišljenje vještaka dipl. Ing. šum. K.P.iz predmeta Kri.br.204/09, od 17.11.2009. godine, pročitao nalaz i mišljenje vještaka geometra M.V.od 23.10.2009. godine, saslušao vještaka geometra M.V., izvršio uviđaj suda na licu mjesta 14.06.2010. godine, pročitao dopunski nalaz i mišljenje vještaka geometra M.V.ing. geodezije i vještaka geometra D.Č.od 04.02.2011. godine i izvršio uvid u izvod iz kaznene evidencije za optužene.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe odbranu okrivljenih te izvedene pobrojane dokaze cijeneći ih u smislu čl. 17. i 360. ZKP-a, a dovodeći ih u vezu jedne sa drugim, sud je stao na stanovište da činjenice iz činjeničnog opisa izreke presude nijesu dokazane, pa je optužene Š.D.i Š.A., za krivično djelo protivpravno zauzimanje zemljišta iz čl. 254. st.1. Krivičnog zakonika Crne Gore u saizvršilaštvu, koje im je optužnim predlogom Osnovnog državnog tužilaštva stavljeno na teret, oslobodio od optužbe, na osnovu čl. 363. st. 1. tač. 3. ZKP-a, pošto nije dokazano da su&nbsp; izvršili krivično djelo za koje su optuženi. Naime, u toku krivičnog postupka, na osnovu izvedenih dokaza, nesporno je utvrđeno, da optuženi Š.D.i Š.A.koriste zemljište koje je otac optuženog&nbsp; Š.D., Š.V.kupio od ranijeg vlasnika Ć.M.i to 1979. godine, da bi nakon smrti Š.V.sporna parcela pripala u nasledstvo optuženom Š.D., te da i danas on sa svojim sinom optuženim Š.A.koristi spornu parcelu kao svoju.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Navode optužbe u svojoj izjavi nije potvrdio svjedok podnosilac krivične prijave <strong>Ć.M.,</strong> koji je naveo:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; da je podnio krivičnu prijavu protiv Š.D.i Š.A., obzirom da su oni dana 20.07.2009. godine, u mjestu R., u selu Š. kosili travu na državno zemljište i isto zemljište prisvajaju kao svoje. Naveo je, da je Š.D.vlasnik parcele u mjestu R. u posjedovnom listu br…., u površini od 19 ari, te obzirom da se graniči sa društvenom svojinom dvije ili tri godine optuženi Š.D.i njegov sin A.vrše krčenje, tj. otklanjanje šume na društvenoj imovini i istu prisvajaju kao svoju, takođe na društvenoj imovini ne dozvoljavaju pristup, niti&nbsp; njemu, niti njegovoj stoci, niti ostalim građanima sa tog područja. A inače, kako je istakao, poznata je činjenica, da je to mjesto društvena svojina, jer su građani tog sela oduvijek tu palili ogrijev. Naveo je, da nije vršio mjerenje količine zemlje koju su optuženi Š.D.i njegov sin A.zauzeli, a po njegovoj procjeni radi se od oko 50 ari. Na licu mjesta ne postoji nikakva ograda koja je izgrađena ljudskom rukom i koja je postavljena kao razgraničenje između privatne i drušvene imovine. Da je parcela ograničena sa istočne, zapadne i sjeverne strane državnom šumom, dok se sa južne strane graniči sa privatnim parcelama. Poznato mu je da je optuženi u julu mjesecu 2009. godine, postavio na kraj te sporne parcele sa gornje strane u društvenom dijelu kameni međaš i to četiri kamena prečnika 20x30 od 20 do 50 cm i na taj način je označio parcelu, tako da ostali građani ne mogu prići. Da je dana 20.07.2009. godine, pustio osam krava da pasu, s namjerom da iste pasu u državnoj parceli, nakon čega ga je brat optuženog R., vrijeđao i pokušavao da se sa njim tuče, gdje su krave bile na tom spornom dijelu imovine. Nakon toga brat optuženog D., .R, zvao je D.telefonom, pa su došli okrivljeni D.i A., uzeli kose i kosijer i vršili krčenje te sporne parcele i palili hrast, brezu i ostalo. Da ne bi dolazio u svađu sa njima, on je sa te parcele istjerao krave. Dalje je istakao, da mu je poznata činjenica da je vještak M.V., rekao optuženom Š.D.da može da obilježi dio te sporne imovine kao da je njegova, te da će se to upisati u katastar kao njegova privatna imovina, a objeležavanje je izvršeno postavljanjem bijelih plastičnih oznaka promjerom 30x30, kako je to predviđeno Zakonom za objeležavanje nepokretnosti. Da za sve to što je rekao postoji pravilna katastarska dokumentacija koja se nalazi u katastru.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud nije prihvatio iskaz pomenutog svjedoka, jer isti nije u skladu sa ostalim izvedenim dokazima na glavnom pretresu koje je sud prihvatio kao validne i odlučujuće u ovoj krivično pravnoj stvari, a posebno sa nalazima i mišljenjima vještaka.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok <strong>Š.M.</strong>je naveo: Da mu je optuženi Š.D.rođeni brat, a da je on najstariji u porodici od sedmoro braće. Da je bio prisutan kada je njegov otac V., kupio tri parcele u mjestu R., od Ć.M., od kojih je jedna pripala Š.D.. Naveo je, da je bio prisutan kada je prodavac pokazivao međe, jer je bio najstariji od porodice, a predmetna parcela jeste Rujišta, te da oni&nbsp; nisu imali drugu parcelu, jer su tu parcelu kupili. Ta parcela se graničila sa istočne strane sa parcelom V.Ć., sa južne strane graničila se sa parcelom V.Ć.i parcelom M.Ć., a sa zapadne strane graničila se sa parcelama Ć.M., ornica Ć.M.i Ć.R., sa sjeverne strane prepolovio je parcelu do puta, koji je povezivao Ć.i R.i objeležio je na bjelove i hrastove - krst. Tako da je njemu ostala šuma i ornica neprodata koja je i danas u njegovom vlasništvu, a koje je M.Ć.zagradio i prisvojio. Postoje skladovi jer je ta parcela više godina obrađivana, koja je zasađivana raznim kulturama.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>Ć.S.</strong>se vidi:&nbsp; da je pravni zastupnik Šumske Uprave B., gdje radi već pet godina, nije joj poznato gdje se nalazi mjesto R., niti parcela br. 10/111 upisana kod KO Š.. Takođe joj nije poznato, da li je izvršeno protivpravno zauzimanje zemljišta od strane optuženih, s tim što misli da to može biti poznato šefu zaštite K.V., kao i lugaru sa datog terena N.R., jer postoji zapisnik o razgraničenju sa datog terena između privatnih i društvenih šuma i tim zapisnikom su uspostavljene mjere i granice.<br>
&nbsp;<br>
Navode optužbe nije potvrdio ni svjedok <strong>K.V.</strong>, iz čijeg iskaza se vidi, da je šef zaštite šuma u Šumskoj upravi B.i dosta dobro mu je poznat teren u mjestu "R.", kao i mjere i granice između privatnih i društvenih šuma. U tom dijelu šume je izvršeno objeležavanje terena između društvenih i privatnih šuma, a o tome postoji zapisnik o razgraničenju šuma.Takođe je istakao, da je po tom zapisniku vršeno ponovno objeležavanje i da su mu donekle poznate mjere i granice, a te mjere i granice je postavio lugar B.R.prilikom razgraničenja. Da inače nijesu postavljeni metalni znaci koji odvajaju privatnu od društvene šume, a da se radi o šumi lošeg kvaliteta tzv. šikari. Na kraju je istakao, da ne može sa sigurnošću da tvrdi koje su mjere i granice zauzeli optuženi Š.kojim gazduje Šumska Uprava u B., te da će na licu mjesta pokazati bjelege kako je to lugar B.R.obilježio, a koji je inače dugo vremena na bolovanju-liječenju i nalazi se pred invalidskom penzijom.<br>
&nbsp;<br>
Iz iskaza svjedoka <strong>N.R.</strong>se vidi: Da je lugar u mjestu zv. "Z. G.", Š. od 2008. godine i od kada je lugar na terenu nije bilo nikakve uzurpacije, niti bilo kakve promjene u vidu ograde, takođe nije bilo nikakvog krčenja, niti košenja trave, ubiranja sijena, a inače, kako je istakao, dozvoljena je ispaša stoke na čitavom terenu kojom gazduje Šumska Uprava B., jer nema nikakve zaštićene šume ili sadnica, tako da u tom dijelu Repišta, svi građani sela Š. puštaju stoku na ispašu bez ikakvih smetnji. Da na licu mjesta nijesu objeleženi tj. nije razdvojena državna i privatna šuma metalnim znacima, a poznat mu je zapisnik o razgraničenju u mjestu R.. Na kraju je istakao, da na optuženi Š.D.i Š.A.za vrijeme dok je on lugar nijesu vršili bilo kakve radnje na državnom zemljištu kojom gazduje Šumska Uprava.<br>
&nbsp;<br>
Sud je prihvatio iskaze gore pomenutih svjedoka, jer su isti u skladu sa činjeničnim stanjem koje je utvrđeno u toku glavnog pretresa, a posebno obraćajući pažnju na iskaz svjedoka N.R., jer je on kao lugar dužan da obilazi teren koji duži i najbolje su njemu poznate prilike oko sporne parcele.<br>
&nbsp;<br>
Uviđajem suda na licu mjesta, nalaza i miljenja vještaka šumarske struke <strong>dipl. ing. K.P.,</strong> datog u predmetu Kri. br. 204/09, od 17.11.2009. godine, te njegovog pojašnjenja na glavnom pretresu je utvrđeno, da se sporna parcela nalazi u mjestu „R.“&nbsp; MZ Š., površine od oko 50 ari, da je nepravilne do pravougaone forme i da se pruža na istoku, jugoistoku-prirodnom granicom seoskim putem koji se pruža ka selu Rujišta, na jugu se graniči sa nespornom parcelom okrivljenih, a koja je preorana i na kojoj se sada sadi krompir, ka sjeveru-putem iza kojeg je državna šuma i na ka zapadu s se graniči šumom hrasta vlasništva Ć.. Da sporna nepokretnost po kulturi predstavlja poljoprivredno zemljište od čega u dijelu juga parcele okrivljenih je plodno zemljište-boljeg kvaliteta, a&nbsp; u dijelu sjevera je znatno lošijeg kvaliteta. Da se na sjevernom dijelu po parceli u prečniku 10 m primjećuje nisko rastinje-žbunje hrastovog i brezovog porijekla, što stvara sumnju da u tom dijelu ranije mogla postojati šuma hrastovog porijekla, a koja se sada nalazi u granici iza puta, kojom gazduje Uprava za ćume PJ Berane. Istakao je da je vršeno krčenje u tom dijelu i to pretvaranjem šumskog zemljišta u poljoprivredno zemljište, prije 20-30 godina, kao ia da u zadnjih deset godina nije vršeno nikakvo krčenje i obaranje stabala, već je krčenje vršeno samo u dijelu sitnog rastinja prečnika 2-3cm tzv.korova.<br>
&nbsp;<br>
Iz nalaza i mišljenja vještaka <strong>geometara D.Č.i M.V.</strong>, datih u predmetu Kri. br. 204/09, te dopunskog nalaza i mišljenja, kao i njihovog pojašnjenja na glavnom pretresu se vidi, da su se najprije pri vještačenju koristili podacima popisnog katastra i rješenjem o razgraničenju privatne i državne imovine, te se zbog toga u početku nijesu mogli precizno izjasniti ko je vlasnik sporne parcele, jer na tom terenu ne postoje grafički prikazi parcela, niti metalni stubovi koji bi inače trebali da postoje, a čije postavljanje je bilo u obavezi Uprave za šume PJ B.radi razgraničenja privatne od državne šume, da bi nakon snimanja od strane Uprave za nekretnine P.i nakon objelježavanja i omeđavanja od strane vlasnika imovine, u konkretnom slučaju između okrivljenih Š.i Uprave za šume PJ B.i konačno nakon dešifracije svake parcela, između ostalih i sporne parcele u KO Š., u mjestu zv.R., utvrđeno je da je ista upisana na ime okrivljenog Š.D.pod br.kat.par. 1253, a ne kao državna svojina. Kao državna svojina je upisana susjedna parcela sjevero-zapadno, koja nosi br.1268, po kulturi pašnjak. A kao dokaz njihovom dopunskom nalazu i mišljenju su priložili skicu foto-snimka br.4 iz Uprave za nekretnine P.<br>
&nbsp;<br>
Sud je prihvatio navedene nalaze i mišljenja pomenutih vještaka, koje je cijenio kao stručno, jasno i zasnovano na pravilima nauke i struke, pa je iste u cjelosti i prihvatio, njihovi nalazi potvrđuju odbranu optuženih.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nijedan dokaz izveden u toku krivičnog postupka nije mogao potvrditi tezu optužbe, da su okrivljeni Š.D.i Š.A.izvršili krično djelo protivpravno zauzimanje zemljišta iz čl. 254. st.1. Krivičnog zakonika Crne Gore u saizvršilaštvu, koje im je optužnim predlogom Osnovnog državnog tužilaštva stavljeno na teret. U toku postupka svim izvedenim dokazima kao nesporno je utvrđeno, da optuženi Š.D.i Š.A. nijesu neutvrđenog dana i mjeseca 2009. godine, u mjestu "R.", selo Š., Opština B., protivpravno zauzeli zemljište upisano na ime Crna Gora, po posjedovnom listu br. ... KO Š., kao kat. par. br.&nbsp; 10/111, u površini od 1860 m2, na način što isto koriste za ispašu stoke, košenje trave, ubiranje sijena, kao i ne dozvoljavaju pristup drugim licima. Naime, teza optužbe da su optuženi protivpravno zauzeli zemljište koje je u katastarskom opetaru upisano na državu Crnu Goru, nije se dokazala kao tačna, jer je utvrđeno tokom postupka da je otac optuženog Š.D., Š.V.kupio spornu parcelu od dotadašnjeg vlasnika Ć.M., a Uprava za Šume PJ B.je imala obavezu, da izvrši razgraničenje privatnog od državnog posjeda i to postavljanjem metalnih stubova na terenu, što nije učinila. Da bi potom, optuženom Š.D.poslije smrti oca, njemu kao nasljedniku iza smrti oca pripala sporna parcela. Naprijed navedeno su potvrdili kako svjedok Š.M.svojim iskazom, tako i vještaci geodetske struke svojim nalazima i mišljenjima u kojima su konkretno&nbsp; naveli da je sporna parcela upisana na ime optuženog Š.D.pod br. kat. parcele 1253, dok je susjedna parcela koja se nalazi&nbsp; do ove sjevero-zapadno upisana na ime države Crne Gore pod br.1268, a što su potkrijepili i skicom foto-snimka Uprave za nekretnine P.. Naprijed činjenično stanje je takođe i u skladu sa iskazom svjedoka N.R., koji je potvrdio činjenicu da se na spornom lokalitetu nije vršilo razgraničenje državne i privatne imovine kao i da nije bilo uzurpacije ni sa čije strane, a da je inače bilo, njemu bi to moralo biti poznato, obzirom da je zadužen kao lugar Uprave za šume da obilazi svakodnevno taj lokalitet kontrolišući ga. Na osnovu svega izloženog u toku dokaznog postupka, dakle s obzirom na dokaze i utvrđeno činjenično stanje, sud je stao na stanovištu i donio odluku da optužene&nbsp; oslobodi od optužbe za krivično djelo za koje su optuženi. Stoga za sud nema dileme, da optuženi Š.D.i Š.A.nijesu počinili krivično djelo protivpravno zauzimanje zemljišta iz čl. 254. st.1. Krivičnog zakonika Crne Gore, za koje su optuženi, a pošto sud zasniva presudu na činjenicama i dokazima, a ne na pretpostavkama to je iste oslobodio od optužbe na osnovu čl.363 st.1 tač.3 ZKP-a, pošto nije dokazano da su izvršili krivično djelo za koje su optuženi.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka da troškovi krivičnog postupka padaju na teret budžetskih sredstava suda zasnovana je na odredbi čl. 203. st. 1. ZKP-a.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S iznijetih razloga odlučeno je kao u izreci presude.<br>
&nbsp;<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana, 07.02.2011. godine.</strong><br>
	&nbsp;</div>
&nbsp;<br>
&nbsp;<br>
<strong>&nbsp;&nbsp; Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA-SUDIJA,</strong><br>
<strong>Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dragan Dašić</strong><br>
&nbsp;<br>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna stranka<br>
ima pravo žalbe u roku od 8 /osam/ dana<br>
od dana prijema iste i to Višem sudu u<br>
Bijelom Polju, a preko ovog suda.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

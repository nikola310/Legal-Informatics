<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-size:12pt;font-family:'Times New Roman'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">          K.br.6/13</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">Viši sud u Podgorici,</span><span class="span3"> u vijeću sastavljenom od sudije Jović Dragoja, kao predsjednika vijeća i sudija Pavlićević Miljane i Otašević Nenada, kao članova vijeća, uz učešće namještenika suda Cupara Mile, kao zapisničara, u predmetu protiv optuženog J.V., zbog krivičnog djela trgovina ljudima  iz čl. 444 stav 6 u vezi stava 3 i 1 Krivičnog zakonika, nakon održanog glavnog i nejavnog pretresa dana  07.11.2013. godine, kome su prisustvovali Ljiljana Lakić zamjenik Višeg državnog tužioca u Podgorici, optuženi J.V. i njegovi branioci, V. B. i K. Z., advokati iz P.,  donio je i dana 18.11.2013. godine javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi J.V., </span><span class="span3">od oca M. i majke B., rođene A., rođen ... godine, u K. – R.M., državljanin R.M. i C.G., sa prebivalištem u H.N.-B.-P.n. .., zaposlen, oženjen, pismen, srednjeg imovnog stanja, osudjivan presudama Osnovnog suda Herceg Novi, i to K. br. 56/09 od 11.01.2010. godine zbog krivičnog djela teška tjelesna povreda iz čl. 151 st. 1 KZCG kada mu je  izrečena uslovna osuda - 8 mjeseci zatvora sa rokom provjere od 3 godine i K. br. 97/10 od 12.03.2011. godine zbog krivičnog djela  falsifikovanja isprave iz čl. 412 st. 2 u vezi st. 1 u vezi čl. 49 KZ kada mu je takodje izrečena uslovna osuda – 3 mjeseca zatvora sa rokom provjere od 1 godine.</span>
</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span3">U periodu od 17. jula 2011. do 15. jula 2012. godine, na području opštine H.N., bavio se trgovinom ljudima, zloupotrebom i iskorišćavanjem teških prilika  u cilju vršenja prostitucije, predavao drugom veći broj ženskih lica medju kojima i dvije maloljetnice, iako je bio svjestan svoga djela i htio njegovo izvršenje, na način  što je oštećene S.S. i A.M., koje potiču iz istog mjesta u R. M., zloupotrebom njihovih teških imovinskih prilika i zbog bolesti članova porodice i potreba njihovog liječenja i njihove nezaposlenosti, obećao im pomoć, i to oštećenoj A.M. pomoć u liječenju njenog oca i nabavku injekcije za liječenje istog, a oštećenoj S.S. novac za pregled bolesne majke, za koju pomoć bi mu </span><span class="span3">oštećene uzvratile zaradom ostvarenom zaposlenjem na brodu, koje im je  prethodno obećao, a potom iako je znao da nemaju novca, tražio od oštećenih da mu vrate pozajmljeni novac, predočavajući im da  novac mogu vratiti pružanjem seksualnih usluga, te u odnosu na oštećenu V.D. i njenu maloljetnu ćerku S.M. za koju je znao da je maloljetna jer je od iste tražio da prilikom susreta sa muškim osobama sakriva svoje godine, iskorišćavanjem njihovih teških materijalnih prilika, za koje je znao, jer su ga iste o tome upoznavale govoreći mu da nemaju novca ni za hleb, te da nemaju novca za plaćanje stanarine i struje i da su im životni uslovi neizdržljivi, dok je u odnosu na oštećenu R.A. kojoj je u toku druženja, kada mu se povjerila za svoju tešku materijalnu situaciju, obećao joj da će joj pomoći u rješenju finansijske situacije i u tu svrhu joj pozajmio novac za plaćanje stanarine, a zatim je uslovljavao da mu pozajmljeni novac vrati tako što će pružati seksualne usluge, te u odnosu na oštećenu A.D. koja je zbog teških životnih prilika bila prinudjena da dolazi u C.G., u H.N., gdje osim njega nije poznavala nikog drugog, a koji je  znao za njenu tešku materijalnu situaciju, koje okolnosti je okrivljeni iskoristio predočavajući joj da će prožanjem seksualnih usluga obezbijediti finansijska sredstva koja će joj omogućiti bolju materijalnu situaciju za njenu porodicu, a za maloljetnu P.D. za koju je znao da je maloljetna, jer je upoznao za vrijeme dok je ista pohadjala školu, a motivisan sticanjem profita, na koji način ih je zloupotrebom teških prilika, radi pružanja seksualnih usluga predavao  muškim osobama u cilju prostitucije, tako što je oštećene u označenom periodu dovodio u svoje stanove u H.N. u blizini h. "P." i u B. u zgradi broj ..., gdje ih je stavljao na raspolaganje većem broju muških osoba, koje je prethodno kontaktirao putem telefona i sa njima ugovarao mjesto, vrijeme, cijenu i osobine oštećenih u smislu zadovoljenja njihovih seksualnih potreba, a nakon toga, neposredno i putem telefona davao uputstva  oštećenima V.D., R. A., A.M., S.S., A.D. i maloljetnim S.M. i P.D., koja uputstva su se odnosila na vrijeme provedeno sa muškim osobama, nadoknadu i način na koji je potrebno zadovoljiti seksualne potrebe pojedinih muških osoba, a po kojim uputstvima su oštećene i postupale, dok je za vrijeme pružanja seksualnih usluga okrivljeni iz lokala  koji se nalazio preko puta stanova sa kojima je raspolagao, nadzirao i provjeravao da li oštećene postupaju po njegovim uputstvima, kao i vrijeme njihovog boravka sa muškim osobama, kako bi imao potpunu kontrolu u pogledu ponašanja oštećenih i pružanja seksualnih usluga, za koje usluge  je sa njihovim korisnicima prethodno ugovarao  u različitim novčanim iznosima uglavnom od 50€ do 100€ i zadržavao dio novca za sebe, a oštećenima davao odredjeni iznos novca, a kada je oštećenima već ugovoreni iznos novca neposredno predat, iste su znajući da je okrivljeni ugovorio cijenu usluga dio novca mu predavale,</span>
</p>
<p>&nbsp;</p>
<p>
<span class="span3">-čime je izvršio krivično djelo - trgovina ljudima iz člana 444 stav 6 u vezi stava 3 i 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span3">pa ga sud primjenom citiranog zakonskog propisa, te člana 36, 42, 45, 46 i 51  Krivičnog zakonika Crne Gore i člana 374 Zakonika o krivičnom postupku,</span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span3">na kaznu zatvora u trajanju od  3 (tri) godine i 6 (šest) mjeseci u koju mu se uračunava vrijeme provedeno u pritvoru počev od 18.07.2012. godine, pa nadalje.</span>
</p>
<p>&nbsp;</p>
<p>
<span class="span3">Na osnovu člana 229 u vezi člana 226 Zakonika o krivičnom postupku, optuženi se obavezuje da, u korist budžeta Crne Gore, na ime troškova sudskog paušala  uplati iznos od 150,00 €, u roku od 15 dana po pravosnažnosti presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span3">Optužnicom VDT-a Podgorica Kt. br. 58/12 od 11.02.2013. godine stavljeno je na teret optuženom  J.V., da je izvršio krivično djelo trgovina ljudima iz člana 444 stav 6 u vezi stava 3, 2 i 1 Krivičnog zakonika,  koje je sud na osnovu rezultata dokaznog postupka u činjeničnom i pravnom smislu bliže prilagodio i pravno označio kao u  izreci presude.</span>
</p>
<p>&nbsp;</p>
<p>
<span class="span3">Sud je isključio javnost za cio tok glavnog pretresa, u smislu člana 314 ZKP-a,  radi zaštite interesa maloljetnih lica i njihovog porodičnog života. </span>
</p>
<p>&nbsp;</p>
<p>
<span class="span3">Sud je u dokaznom postupku neposredno saslušao svjedoke oštećene V. D., R.A., A.M., S.S., P.D. i na saglasan prijedlog stranaka pročitao iskaze A. D. i  S. M., te je pročitao potvrdu Uprave Policije PJ Herceg Novi - Filijala za suzbijanje opšteg kriminaliteta 30-03 broj 240/12-3152/6 od 18.07.2012. godine o privremeno oduzetim predmetima od okrivljenog J.V., potvrdu Uprave Policije PJ Podgorica od 18.07.2012. godine o privremeno oduzetim predmetima od R. A., zapisnik Uprave Policije - PJ Herceg Novi - Ekspozitura kriminalističke policije filijala za suzbijanje opšteg kriminaliteta 30-03 broj 240/12-3152 od 18.07.2012. godine o pretresanju stana i drugih prostorija, zapisnik Uprave Policije PJ Herceg Novi - Ekspozitura kriminalističke policije - Filijala za suzbijanje opšteg kriminaliteta 30-03 broj 240/12-3152/3 od 18.07.2012. godine o pretresanju stana i drugih prostorija, potvrdu Uprave policije - Ekspozitura za suzbijanje opšteg kriminaliteta 30-03 broj 240/12-3152/2 od 18.07.2012. godine o privremeno oduzetim predmetima od J.M., potvrdu Uprave Policije -  Ekspozitura kriminalističke policije -  Filijala za suzbijanje opšteg kriminaliteta 30-03 broj 240/12-3152/4  od 18.07.2013. godine o privremeno oduzetim predmetima od J.V., potvrdu Uprave Policije – PJ Podgorica od 18.07.2012. godine o privremeno oduzetim predmetima od V.D., potvrdu Uprave Policije – PJ Podgorica od 18.07.2012. godine o privremeno oduzetim predmetima od S.M., potvrdu Uprave Policije – PJ Podgorica od 18.07.2012. godine o privremeno oduzetim predmetima od A.M., potvrdu Uprave Policije – PJ Podgorica od 18.07.2012. godine o privremeno oduzetim predmetima od S.S., zapisnik Uprave Policije PJ </span><span class="span3">Herceg Novi 30-03 broj 240/12-3296/2 od 25.07.2012. godine o pretresanju prevoznog sredstva, putnika, prtljaga i drugih pokretnih stvari, izvještaj Uprave Policije o izvršenju MTN br 14/12 – tajno praćenje i tehničko snimanje lica i predmeta od 18.06.2012. godine, izvještaj Uprave Policije o izvršenju MTN br 14/12 – tajno praćenje i tehničko snimanje lica i predmeta od 20.06.2012. godine, kao i preslušao mjerama tajnog nadzora snimljene telefonske razgovore optuženog, čiji su transkripti, kao njihovi vjerni prepisi sadržani u konačnom izvještaju Uprave policije - Sektor kriminalističke policije na 2 CD-a sa ukupno 265 stranica, za period od 04.05.2012. godine do 16.07.2012. godine, te je pročitao uvodni dio u izreku presude Osnovnog suda Herceg Novi K. br. 56/09 od 11.11.2010. godine i K. br. 97/10 od 12.03.2011. godine i izvršio uvid u fotodokumentaciju Uprave Policije PJ Herceg Novi broj 227/12 od 18.07.2012. godine i fotodokumentaciju Uprave Policije PJ Herceg Novi broj 228/12 od 18.07.2012. godine.</span>
</p>
<p>&nbsp;</p>
<p>
<span class="span1">Optu</span><span class="span1">ženi J.V. </span><span class="span3">se u prethodnom postupku branio ćutanjem, dok je na glavnom pretresu naveo da osobe koje se navode u optužnom aktu kao oštećena lica površno poznaje i da je sa njima komunicirao isključivo radi obavljanja poslova koje je javno oglašavao i koji su se odnosili na  čišćenje prostorija, nakon izvedenih molersko farbarskih i gradjevinskih radova od strane radnika koji su bili zaposleni u njegovoj firmi "M.c.". Na ime tako obavljenih poslova oštećene je plaćao 50 do 100 € i nije mu poznato da li su se nakon toga, kako je rekao, bavili nečasnim stvarima sa nekim od njegovih radnika, koji su ih isplaćivali u tim iznosima.</span><span class="span1"> </span><span class="span3">Medjutim, u odnosu na oštećenu P.D. optuženi je pojasnio da ona nikada nije radila te poslove, nego da je upoznao u jednom kafiću "T." u Đ., u kome je radila kao šankerica i ne sporeći da su se družili negirao da je sa njom imao bilo šta od onoga što mu je stavljeno na teret u podnijetom optužnom aktu.</span><span class="span1"> </span><span class="span3">Takodje je i A.D. iz T.  upoznao prije 5 - 6 godina u B., gdje je radila u jednom hotelu "M.", i ne sporeći da se i sa njom družio, na istovjetan način, kao i u odnosu na sve oštećene, negirao da je dovodio u vezu sa drugim licima radi prostituisanja.  Nadalje je u vezi S.S., A.M., V.D. i njene kćerke S. M., te R. A. bliže pojasnio da su pomenute poslove obavljale u periodu od 15. juna 2011. do 15. juna 2012. godine, te da ih je povremeno pomagao u novčanom smislu i često čašćavao, jer su se  žalile da nemaju para, te ponovio da ne zna šta su one radile </span><span class="span1"> </span><span class="span3">u slobodno vrijeme i sa kim su se nakon tih poslova družile. </span>
</p>
<p>&nbsp;</p>
<p>
<span class="span3">Nije sporio da ima stan, poslovni prostor i kuću u B., gdje živi sa suprugom, kćerkom i sinom, kao i da je vlasnik  motornog vozila "B.. .", ali je negirao njihovo ustupanje, u nekom od svojih objekata, drugim muškim licima, radi prostituisanja.</span>
</p>
<p>&nbsp;</p>
<p>
<span class="span3">Kroz odgovore na postavljena pitanja je dodatno pojasnio da je  ustvari V. D. upoznao preko nekog m. koji je u T. radio kao roštiljdžija i kod kojeg je bila zaposlena njena kćerka K. koja sada živi u F. Takodje je pojasnio da je taj roštiljdžija brat S.S., pa je tako upoznao nju i M.A. koje su preko ljeta dolazile radi obavljanja  sezonskih poslova.</span><span class="span1">  </span><span class="span3">Takodje je pojasnio da je A.R.-S.  upoznao u  H.N.  preko njene drugarce, koja je znala da se on bavi gradjevinskim poslovima, </span><span class="span3">pa je u daljim kontaktima sa S.saznao da studira p.n., da nema novca za stan u P. i zato joj je za čišćenje stanova u H.N. davao novac. Nekada je neke od njih prevozio do stanova u kojima su živjele, te da je  jednom prilikom u ljeto 2011. ili 2012. godine dolazio kod V.D. i S.M. u P. Nije sporio da mu je bilo poznato teško materijalno stanje V.D. i S.M., te da ih je zbog toga više puta zvao da obavljaju pomenute poslove, kao i A.M. i S.S., za koje je znao da nijesu zaposlene, dok mu u vezi ličnog života R.A., P.D. i A.D. nije bilo ništa poznato. Takodje je znao da je otac A.M. bolestan i da je kao gradjevinski radnik u B. imao nezgodu na poslu i zbog zadobijenih tjelesnih povreda se liječio u bolnici u P., pa joj  je u ljeto 2011. godine, nakon završenog liječenja dao 200 eura da ga prebaci u M. Na kraju je naveo i ponovio da ni jednu od oštećenih nije dovodio u zabludu ni zloupotrebljavao njihovo povjerenje u onom cilju u kojem je to navedeno u optužnom aktu, niti je iskorišćavao njihove teške imovinske prilike,  dovodjenjem u seksualnu vezu sa bilo kojim licima, te navodno naplaćivao ugovorene iznose za te usluge, jer to od njih nikada nije tražio. </span>
</p>
<p>&nbsp;</p>
<p>
<span class="span1">Svjedok oštećena V.D. </span><span class="span3">je navela, da je optuženog upoznala preko starije kćerke K. koja sada živi u F., da  joj se učinio kao fin čovjek i da je tom prilikom sa njom u društvu bila i njena ćerka M., kada ih je častio po 50 eura „da imaju za put“.  Tom prilikom mu je i objasnila svoju trenutnu situaciju, odnosno da ne radi, da je podstanar, razvedena i tada su razmijenili brojeve telefona. Nakon dva mjeseca optuženi je pozvao telefonom i rekao da bi bilo dobro da dodje u H.N., jer bi tamo mogla da zaradi, zato što ga je ona u  medjuvremenu već zvala za jednu pozajmicu koja se odnosila na plaćanje stanarine. Nakon tog poziva je otišla  u H.N., gdje joj je optuženi odmah rekao da bi volio da spava sa njom, što je ona i prihvatila, a nakon toga i da ima dva čovjeka koja bi spavala sa njom za novac, što je takodje prihvatila. Zbog toga su otišli u B., nakon čega je ona imala seksualne odnose prvo sa jednim pa sa drugim, za šta je dobila iznos od po 50 eura. Poslije toga V. joj je rekao, da bi trebala da ostane u H.N.,  jer će sigurno biti još posla, ali je ona tu ponudu odbila i otputovala za P. zadržavši kod sebe 100 eura. Kada je došla kući ćerka M. je pitala odakle joj novac i kada joj je ispričala šta se desilo, M. joj  je rekla da bi i ona to uradila poslije čega se lično čula sa optuženim. Posle ovoga njih dvije su zajedno pošle za H.N. gdje su se srele sa optuženim koji im je rekao da ima jednog rusa koji ne želi seks već samo druženje. Ona je kasnije pošla za P., dok je njena kćerka M. ostala sa njim i on joj je kupio narukvicu od 250 eura, koju su zamijenile kasnije za novac. Nakon toga su još jednom sve to ponovile, ali joj je tada optuženi rekao da ona nije interesantna mušterijama, zbog svojih godina te da ih interesuje samo M. i da ubuduće ne dolazi. Po ovom principu još dva puta je pružila usluge dvojici muškaraca tokom prošle godine i jednom ove godine i sve je to plaćeno po 50 eura. Ukupno je bila sa pet muškaraca, a M.  je samostalno radila sa optuženim duži period, te su od tog novca plaćale stanarinu. Ne može se sjetiti ukupnog iznosa koje su zaradile na taj način, ali je moguće da se radilo o nekih  1500 eura. Sa optuženim je spavala dobrovoljno više puta zbog njenih teških socijalnih i ekonomskih prilika, te ne smatra da je zloupotrijebio, jer je i ona sama to htjela. Napomenula je da je postojao plan da se ide na brod radi pružanja seksualnih </span><span class="span3">usluga, ali do toga nije došlo, i naglasila je da joj optuženi nije ograničavao kretanje ili uzimao dokumenta.  Novac su davali njoj i uvijek taj iznos od 50 eura je zadržavala za sebe, dok direktnog kontakata sa mušterijom nikad nije bilo.</span>
</p>
<p>&nbsp;</p>
<p>
<span class="span3">Na glavnom pretresu je pojasnila da  njena kćerka S.M. trenutno živi u F. kod njene starije kćerke K.S. i tamo radi u jednom ugostiteljskom objektu, te da nije zainteresovana da dolazi u C.G.,</span><span class="span1"> </span><span class="span3">ostavljajući mogućnost da će možda doći u septembru mjesecu. </span>
</p>
<p>&nbsp;</p>
<p>
<span class="span1">Svjedok oštećena R.A. </span><span class="span3">je navela da se početkom oktobra 2011. godine dogovorila sa svojom drugaricom iz T. da podju na piće u H.N., te da je njena drugarica M., pošto nisu imale prevoz, pozvala svog prijatelja koji je došao i prevezao vozilom marke „B...“ . Tada joj se to lice predstavilo kao J.V., a tek kasnije je saznala da mu je ime V., kada joj je dao njegovu vizit kartu, poslije čega i počinje njihovo druženje. Zato vrijeme ona je bila u specifičnoj situaciji jer nije bila zaposlena, a trebala je da upiše drugu godinu fakulteta, otac nije radio već duže vrijeme kao ni majka, te je sa optuženim detaljno razgovarala o ovakvoj njenoj finansijskoj situaciji, povjerivši mu se kao prijatelju. Optuženi se ponudio da joj pomogne, tako što će joj plaćati smještaj u P. mjesečno 200 eura i to unaprijed pola godine, ali je platio samo dva mjeseca. Tada od strane optuženog kreću priče, kako bi ista mogla zaraditi novac, u njegovim prostorijama koje su se nalazile pored d. „B.“, u kojima su neke djevojke već  dolazile do novca pružanjem seksualnih usluga. Prelomni trenutak je bio njihov odlazak u h. “A.“, kada joj je optuženi saopštio da ne želi više da joj pomaže, ali da će joj omogućiti da na lak način zaradi novac za sebe i roditelje, tako što će joj jedan mladić koji se tu nalazi dati novac za seksualne usluge. Tada je došlo do prepirke i ubjedjivanja, a pošto je imala jaku želju da završi fakultet, pristala je, prethodno ga zamolivši da uzme par pića kako bi joj bilo lakše. Optuženi joj je rekao i da se radi o pristojnom i imućnom momku koji se neće dugo zadržati. Nakon toga su otišli u drugu sobu, pri čemu je optuženi izašao i ubrzo se vratio u pratnji tog mladića koji se predstavio kao D., a koji je prilikom odnosa koristio kondom – koji mu je dao optuženi. To veče je za nju bilo pakleno  jer ni taj mladić nije bio priseban i rekao joj je da koristi opojnu drogu, pa je svo vrijeme plakala. Nakon seksualnog odnosa on joj je dao 100 eura, a posle njegovog odlaska, optuženi je  došao u sobu i rekao, da bi i vlasnik hotela htio sa njom da ima seksualne odnose.  Nakon svega  što joj se desilo osjećala se veoma loše, ali je optuženi nastavio veoma često da je zove, čak je nekako došao i do broja njenog fiksnog telefona. Jednom prilikom je krenula u obližnju prodavnici kada je ugledala crni džip parkiran preko puta kuće, iz kojeg je izašao optuženi i krenuo u njenom pravcu i pitao, zašto ga izbjegava i zašto mu se ne javlja. I pored promjene brojeva mobilnog telefona, optuženi je zvao na fiksni telefon nakon čega je ona njega nazvala, misli na broj ......, koji je bio na vizit karti, gdje se optuženi pravdao da se onakva situacija više neće desiti ponovo joj nudeći novac za pružanje seksualnih usluga. Navodi da je osjećala strah jer je tada bila u vezi sa momkom i da nije htjela da on sazna za ovo. Zimu 2011. godine je provela u P., a nakon toga se vratila u T., gdje se i vidjela sa optuženim koji je rekao da ne želi </span><span class="span3">da je maltretira već samo da pomogne. Tom prilikom optuženi je u autu imao nekoliko bočica vina, kad joj je i predložio da se u stanu u B. koji on posjeduje, sastane sa jednim gospodinom iz E. i da mu pruži seksualne usluge za iznos od 50 eura, iako je to bio iznos za 20 eura manji od onog koji je optuženi sa tom čovjekom ugovorio. Nakon ovoga još neka tri četri puta je pružala seksualne usluge, a na način što ju je optuženi prethodno kontaktirao, dolazio za nju, odvozio do nekog stana u prizemlju jedne zgrade u I., pri čemu joj je uvijek davao piće i kondom. Napominje da joj je jednom prilikom, a pošto se ona nije javljala na pozive, rekao da je propustila priliku da za 300 eura bude sa nekim ljudima na jahti.  Sjeća se da je jednom prilikom optuženi od iznosa od 80 eura uzeo za sebe 30 eura i da su svi kontakti sa klijentima išli preko optuženog. U tom periodu je živjela jako teško i bila je u strahu, iako nije mogla  reći da je od njega direktno doživljavala  neke prijetnje, ipak je to njegovo konstantno zvanje na mobilni i fiksni telefon ili npr.  njegov odlazak u butik, gdje joj se majka naknadno zaposlila, za nju predstavljalo  odredjeni pritisak i strah. </span>
</p>
<p>&nbsp;</p>
<p>
<span class="span3">Na pitanje branioca je pojasnila da optuženi nikada od nje, u tim susretima, nije uzimao njene lične dokumente, niti je na bilo koji način ograničavao njenu slobodu kretanja,</span><span class="span1"> </span><span class="span3">niti je nakon seksualnih odnosa tražio i od nje uzimao novac. </span>
</p>
<p>&nbsp;</p>
<p>
<span class="span3">Na podsjećanje suda da je prilikom prvog saslušanja izmedju ostalog rekla da je jednom prilikom optuženi od iznosa od 80 eura uzeo za sebe 30 eura i da su svi kontakti išli preko njega, ona je pojasnila da se radilo o jednoj situaciji, u kojoj joj je optuženi rekao da ima odredjenih finansijskih problema, te mu je ona radi prevoza do T., nakon seksualnog odnosa koji je imala sa jednim čovjekom, od tog iznosa dala 30 eura. Takodje je u vezi te situacije pojasnila da je sa tim čovjekom imala seksualni odnos u H.N. u objektu koji je vlasništvo optuženog i da je tom prilikom od njega dobila 80 eura. </span>
</p>
<p>&nbsp;</p>
<p>
<span class="span1">Svjedok oštećena A.M. </span><span class="span3">je navela da je u julu prošle godine (2011.) njena drugarica S. u K. upoznala sa optuženim i da mu je ona u tom razgovoru ispričala za teško zdravstveno stanje njenog oca, i da joj je potreban novac za njegovo liječenje, pa je optuženi obećao da će joj pomoći  plaćanjemm lijekova i prevoza, kao i da će je zaposliti na nekom brodu gdje će joj plata biti izmedju 1000 i 2000 eura, ali tada nije bilo govora o pružanju seksualnih usluga. Razmijenili su samo brojeve telefona. Nakon ovog ona i njena drugarica S. su opet došle u H.N., tačnije on je došao za njih s njegovim vozilom „B...“, i pošli su u njegov stan, u blizini marketa „N.“. U stanu im je nudio alkohol, i popile su dvije čašice na njegovo institiranje. Opet su započeli priču o  zdravstvenom stanju njenog oca, i kada su mu predlažile da u znak zahvalnosti daju mu prvu platu koju prime od posla na brodu, optuženi to nije prihvatio, nego je tražio da mu one  pruže seksualne usluge. To su učinile, i spavale sa njim, prvo ona, a zatim njena drugarica, nakon čega ih je vratio u svoje stanove. Poslije tog dogadjaja  optuženi im ugovara pružanje seksualnih usluga sa raznim licima, nekad zajedno, nekad pojedinačno, pri čemu je ona spavala sa nekih 6 do 7 muškaraca od avgusta mjeseca pa do nove godine. Jedno vrijeme posle nove godine, iako </span><span class="span3">je bila u C.G., nije pružala seksualne usluge, jer su  tu bili njen brat i momak, pa je ponovo sa tim nastavilo nakon dolaska njene drugarice S., koja je odredjeno vrijeme bila u M., i to je bilo otpirlike u  martu mjesecu. Uvijek su prvo morale da spavaju sa optuženim, a nakon toga je dovodio druge muškarce, u njegovim stanovima u B. Lično je rekao da ima dva stana u B. i jedan u H.N., kod hotela „P.“.  U početku ih je optuženi sam isplaćivao dajući im po 50 eura za pružene seksualne usluge, dok su kasnije one same uzimale novac, ali su od tog iznosa optuženom davale po 25 eura. Kada joj je otac bio u bolnici u P., optuženi joj je dao 250 eura, ali i rekao  da je samo zaradila 100 eura i da 150 eura mora odraditi, kada se vrati iz M.. Taj novac joj je bio potreban da oca prebaci u M. Spavala je i sa rusima i optuženi je od njih naplaćivao po  100 eura. Ne zna tačno koliko je novca zaradila,  ali misli da je spavala sa 6 – 7 muškaraca. Vjerovala je da će je optuženi zaposliti na kruzeru, ali je on debelo prevario i naveo da pruža seksualne usluge, i sigurno se time ne bi bavila, da joj nije pružio takvo obećanje. Nakon smrti oca nastavila je da se bavi ovim poslom jer joj je novac bio potreban zbog teške materijalne situacije, ali da kad su ona i S. odbile da se bave pružanjem seksualnih usluga, optuženi je govorio kako će ispričati čitavoj porodici šta su radile, pa su zbog straha nastavile i u posljednjih par mjeseci da se bave tim poslom. </span>
</p>
<p>&nbsp;</p>
<p>
<span class="span3">Na glavnom pretresu je izjavila da je tu izjavu pred sudijom, dala pod stresom i istakla da je prošle godine  u julu sa S. upoznala V. u K., tražila je od njega pomoć i da im nadje neki posao u C.G., pa kako se bavio gradjevinom često su čistile stanove i za to od njega dobijale odgovarajuće novčane nadoknade, te da se više ne sjeća nikakvih detalja u vezi kontakata koje je imala sa optuženim. </span>
</p>
<p>&nbsp;</p>
<p>
<span class="span3">Nakon što joj je pročitana izjava koju je dala pred sudijom za istragu, ona je navela da je tačno da je potpisala zapisnik o njenom saslušanju Kri. br. 192/12 od 19.07.2012. godine, te da je tu izjavu dala pod stresom, zato što se prvi put našla u proceduri saslušanja pred policijom i sudom. Nadalje je navela, da je ustvari sve tačno što je u njemu navedeno do 28 reda, ali da nije tačan onaj dio njene izjave koji je nakon toga zabilježen, zbog stanja u kome se nalazila, te da im optuženi nije tražio mušterije kojima bi mi pružali seksualne usluge, nego ih je upoznao sa nekim radnicima, u zgradama koje su čistile i da su one kasnije sa njima imale dobrovoljno seksualne odnose za iznose od 50 eura i da su taj novac zadržavale za sebe.  Takodje je pojasnila da ih optuženi nikada nije prisiljavao da to rade i da su  seksualne odnose sa tim muškarcima isključivo imale u stanovima koje su čistile i sa kojima su se o tome lično dogovarale. </span>
</p>
<p>&nbsp;</p>
<p>
<span class="span1">Svjedok oštećena S.S. </span><span class="span3">pred istražnim sudijom ovog suda je navela da je optuženog upoznala na kiosku brze hrane gdje je i radila, a ubrzo se ispostavilo da se znaju i da su komšije iz M. Ona je A.M. upoznala sa optuženim,  i tada su zajedno bile na kafu u K.  M. je pričala optuženom o teškom stanju njenog oca, da joj je potreban novac za liječenje oca. Tada joj optuženi obećava da će joj finansijski pomoći, čak i kupiti injekciju od 2000 eura koja je potrebna njenom ocu. I njena majka  je imala odredjenih zdravstvenih problema na mozgu, pa je i </span><span class="span3">njoj  optuženi obećao da će  pomoći i da će ih upravo zbog toga zaposliti na kruzeru,  kako bi se izvukle iz te teške materijalne situacije, pri čemu je on znao sve o njenoj porodici, pa čak i da joj je otac preminuo prije par godina. Nekoliko dana kasnije opet istim vozilom je došao za njih dvije i pošli su u H.N., u njegov stan koji se nalazi pored marketa „N.“, tu su popili neku čašicu alkohola, i pokrenula se priča o zaposlenju na kruzeru, ali optuženi tada mijenja priču i kaže im da to nije za njih, nego da bi bilo bolje da ostanu da rade kod njega, da će im on reći šta da rade i  da nakon toga mogu da idu gdje hoće. Nakon što mu je A.M. rekla da će mu se odužiti za zaposlenje na kruzeru tako što će mu dati prvu platu, optuženi je rekao da nema potrebe za tim, već bi on volio da mu se oduže na drugi način, tačnije, da tu noć spavaju sa njim, što su i učinile dobrovoljno, bez ikakve prinude. Sve se to dešavalo u ljeto 2011. godine, nakon čegaje počeo stalno da ih poziva telefonom, da bi trebalo da izadju da popiju piće, pri čemu je bio vrlo fin i kulturan, te nije mogla ni posumnjati u njegove loše namjere. Ispričala mu je kako njena majka treba da ide na neko snimanje i da je optuženi pitao da li hoće da spava sa njim za 50eura, što je ona i učinila. Medjutim sledeći put kad je zvao da spava sa njim za 50 eura, on je dovezao do stana i rekao da je on upravo bio sa nekom djevojkom, te da ne može više da spava sa njom. Kada je ušla u stan u kome je vidjela nepoznatog muškarca, visokog, naježene kose, tek joj je  tada optuženi kazao „evo sa njim ćeš da spavaš“. Ona se bunila, ali je zbog teške ekonomske situacije ipak to prihvatila, i kada je optuženi vraćao kući, dao joj je 50eura, ona ona ne zna koliko je on uzeo od tog momka. Nakon ovoga na isti način spavala je sa jednim inžinjerom iz B., pri čemu joj je on ostavio 100eura na stolu i te 100eura su ostale kod nje, optuženi joj nije ništa uzeo mada mu nije rekla da se radilo o 100eura. Do novembra mjeseca je više puta spavala sa navedenim licima i to sa inžinjerom dva puta a sa crnim visokim momkom naježene kose 3-4 puta, a u medjuvremenu svaki put i sa optuženim, pri čemu je uvijek iznos bio isti odnosno 50eura. Nakon ovoga prekida odnose sa optuženim, mijenja telefon i stan, ali optuženi dolazi kod nje na posao, prijeteći da će napraviti frku, da će svima na poslu ispričati šta radi. Tada je još jednom morala spavati sa njim zbog toga nakon čega je napustila C.G. i pošla u M. Nakon ovoga u februaru mjesecu je ponovo došla u B. i našla posao, gdje se optuženi slučajno opet našao, počeo ponovo da joj prijeti pa je sa njim opet spavala. Nakon tog dogadjaja nije se više sa njim srijetala niti javljala na telefon. </span>
</p>
<p>&nbsp;</p>
<p>
<span class="span3">I ova svjedokinja je na glavnom pretresu ponovila taj iskaz koji je zabilježen  do treće strane i 6 reda u zapisniku Kri.br. 192/12 od 19.07.2012. godine i istakla da je preostali dio izjave  koji joj je takodje pročitan, dala pod stresom i usled neiskustva sa sudskim procedurama i oganima gonjenja. S tim u vezi je nadaje pojasnila da je u stvari J.V.  imao neku grdjevinsku firmu i da je sa A.M. čistila stanove za njega, te da su se tako upoznale sa nekim drugim osobama sa kojima su  održavala seksualne odnose isključivo svojom voljom.  Takodje je naglasila da im je optuženi davao novac za čišćenje tih stanova, a da je ono što je naplatila za pružanje seksualnih usluga, isljučivo zadržavala za sebe, kao i da je sa J. nekoliko puta imala seksualne odnose, ali da je to bilo dobrovoljno.  </span>
</p>
<p>&nbsp;</p>
<p>
<span class="span3">Takodje je pojasnila u vezi ranije date izjave  da je sa tim visokim muškarcem, za kojeg je navedeno da je naježene kose, imala  isključivo dobrovoljne seksualne odnose i  da je novac koji je primala zadržavala isključivo za sebe i ponovila da  J. nikada od tih iznosa ništa nije davala niti je on to od nje zahtijevao. Ni ona nije osporila da je lično potpisala pomenuti zapisnik, ali je ostala pri naknadno izmijenjenim okolnostima koje se razlikuju od onoga što je kazivala pred istražnim sudijom, zbog razloga koji su već prethodno navedeni, te dodatno istakla da je sve te ljude    upoznala nakon obavljenih radova u zgradama gdje su čistili te stanove, osim dvojice  inžinjera i jednog momka koje su upoznali preko optuženog, naglašavajući da ni u tim slučajevima optuženi im nije ugovarao pružanje seksualnih usluga, niti zahtijevao novac od iznosa koje su od njih dobili.</span>
</p>
<p>&nbsp;</p>
<p>
<span class="span1">Svjedok oštećena P.D. </span><span class="span3">je optuženog upoznala u decembru 2011. godine, u kafiću pored njene škole, gdje je stalno sjedjela sa njenim drugaricama. Jednom im je optuženi platio piće, mada tada nije prilazio, a pošto je to učinio jos nekoliko puta, ona se kod drugarica raspitala o kome se radi. Sjeća se da je jednom stopirala u K. i da je on sa svojim autom, ali se ne sjeća koje marke odvezao kući. Broj koji je tada koristila je bio 06...., ali je u periodu kada je upoznala optuženog mijenjala brojeve telefona. Sjeća se da ga je u jednom od ragovora pitala može li joj naći neki posao, a nakon par dana optuženi je pozvao i rekao joj da joj je našao posao na mjesto šankerice u kafani ,,T.,, u Đ., gdje je i počela da radi. U toj kafani radila je svega 5-6 dana, jer je bila povrijedila ručni zglob. Kada je radila noćnu smjenu, optuženi je svaku noć odvozio kući.  Tada nije išla u školu, tačnije bila je izbačena. Optuženi je nikad nije upoznao ni sa kim, niti joj je nudio da se sa nekim sastane. Ne zna zbog čega se baš optuženom obratila za pomoć, sve je bilo nekako spontano i slučajno. </span>
</p>
<p>&nbsp;</p>
<p>
<span class="span3">Na glavnom pretresu je pojasnila da se sa optuženim upoznala decembra mjeseca 2011. godine i da se ne može tačno sjetiti koliko ga je puta kontaktirala, ali je to isključivo bilo zbog toga što je ostala bez posla u lokalu  "T.", u kome je radila 5-6 dana i preko njega se interesovala da li joj može naći neki drugi posao.</span><span class="span1">  </span><span class="span3">Takodje je tvrdila da ni o čemu drugom nijesu razgovarali, kao i da za vrijeme njihovog poznanstva nikada nije išla u neki od objekata  koji se nalaze u njegovom vlasništvu.</span>
</p>
<p>&nbsp;</p>
<p>
<span class="span1">Svjedok oštećena A.D. </span><span class="span3">je navela da je optuženog upoznala prije nekih 5-6 godina u H.N., gdje je bila zaposlena u h. ,,M.“.  Par  puta su popili kafu, čuli telefonom, a poslednji put su ostvarili telefonski kontakt prije godinu dana,  a u poslednjih  godinu dana nije ni dolazila u C.G., u kojoj je radila oko 3 mjeseca u ljetnjem periodu 2006. godine, od kada je  povremeno dolazila i  boravila na moru u B. sa suprugom i sinom. Trinaest godina je zaposlena u O.B. u T. kao medicinska sestra. Za vrijeme od tri mjeseca, koliko je radila u H.N. bila je na bolovanju i  to je bio način da zaradi nešto preko plate. Pojasnila je da se sa optuženim u  2006. godini povremeno čula preko telefona, a ne zna ko je koga zvao i sjeća se da je tada  njen broj bio 06...., te da se od ljeta 2011. godine nijednom nisu  čuli ni vidjeli. Optuženi je prema njoj bio kulturan, pažljiv a </span><span class="span3">druženja su se svodila na uobičajene razgovore o porodičnim stvarima. Nikad je optuženi nije upoznao ni sa jednim prijateljem, niti je kod njega bila u kući ili stanu. </span>
</p>
<p>&nbsp;</p>
<p>
<span class="span1">Iz izvještaja Uprave Policije o izvršenju MTN br 14/12 – tajno praćenje i tehničko snimanje lica i predmeta od 18.06.2012. godine</span><span class="span3"> proizilazi da se na snimku preduzetih aktivnosti dana 11.06.2012. godine u Podgorici vidi da u 12:52 h automobilom "B.." crne boje, reg. oznaka ..... upravlja muško NN lice, prolazi kroz D.G. iz pravca C. i parkira se kod š.m. "M.o.M.". Iz automobila izlazi V. J. i odlazi u pravcu lokala "S.r". U 13:14 h V.J. ulazi i sjeda u baštu lokala "S.", a u 13:20 h, sa njim za sto sjeda lice D.K. U 13:39 h odlaze iz lokala "S" i odlaze u pravcu parkiranog automobila "B..." crne boje. U 13:40h  D.K. odlazi, a V. J. ostvaruje kontakt sa muškim NN licem, nakon čega u 13:49 h sjeda u automobil i odvozi se na S.a. U 14:06 h dovozi se u ulicu C. na S.a. i ulazi u zgradu "V." u ulazu br. .. U 14:08 h u ulazu zgrade prilazi mu žensko NN lice koje odgovara fotografiji lica S.M., a zatim zajedno odlaze stepenicama. U 15:15 h silaze niz stepenice stambene zgrade, sjedaju u automobil "B..." crne boje i odvoze se u pravcu š.m. "M.o.M.". U 15:25h automobil marke "B.." parkira se kod š. m., V. J. ostaje u automobilu, a M.S. izlazi iz automobila, ulazi u š.m., a nakon tri minuta se vraća nakon čega se odvoze u pravcu S.a. U 15:34 h automobil se parkira u blizini a. "M." u ul. L., na S.a. gdje lice S.M. izlazi iz automobila i ulazi u apoteku. U 15:35 h M.S. izlazi iz apoteke i ulazi u "B..." u kome se nalazi V.J. i odvoze se do prodavnice "L." koja se nalazi u blizini, nakon čega S.M. izlazi iz automobila i ulazi u prodavnicu "L. .". U 15:38 časova odlazi u pravcu automobila "B..." crne boje u kome se nalazi V.J., a zatim se odvoze u ulicu C. na S.a. i staju u blizini stambene zgrade "V.". Iz automobila izlazi lice S.M. i ulazi u stambenu zgradu, dok V.Jo. kreće ka kružnom toku i nastavlja u pravcu G. U 16:03h M.S. i žensko NN lice, a koje odgovara fotografiji D.V. izlaze iz ulaza broj ... i sjedaju u automobil "G. .." crne boje, reg. oznaka ... taxi vozilo i odvoze se na K. u 16:07 časova dovoze se u ulicu K. na K. i parkira se kod kuće (pod pločom) broj .. u koju i ulaze. U 7:12 h M.S., D.V. i muško NN lice sjedaju u "G. ." crvene boje, taxi vozilo, reg. oznaka ..... i odvoze se do prodavnice "S." u ulici  H.r. Iz automobila izlazi muško NN lice i ulazi u prodanicu "S.", a automobil u kojem se nalaze M. S., D.V. i vozač taksija, odvoze se u ul. C. na S.a., nakon čega M.S. i D. V. izlaze iz taxi vozila i ulaze u ulaz br. .. stambene zgrade "V.".</span>
</p>
<p>&nbsp;</p>
<p>
<span class="span1">Iz izvještaja Uprave Policije o izvršenju MTN br 14/12 – tajno praćenje i tehničko snimanje lica i predmeta od 20.06.2012. godine</span><span class="span3"> proizilazi da se na snimku preduzetih aktivnosti dana 18.06.2012. godine u H.N. vidi  da u 17:24 časova automobil "B..." crne boje, reg. oznaka .... u kom se nalaze V.J. i žensko NN lice, dovozi se iz pravca B. na </span><span class="span3">A</span><span class="span3">. s. u H.N. Iz automobila izlazi žensko NN lice, odlazi u pravcu autobuske stanice i vraća se nakon minut, a zatim se odvoze do kružnog toka u blizini marketa "M.", iz  automobila izlazi žensko NN lice, a automobil u kome se nalazi V.J. odvozi se u B. U 17:34h, automobil "B..." crne boje parkira se ispred marketa "R." i lokala "S..." u B. U 17:47h V.J.ulazi u automobil "B..." crne boje i preparkirava ga u blizini stambene zgrade koja se </span><span class="span3">nalazi preko puta lokala "B.". V.J. izlazi iz automobila i odlazi do vrata poslovnog prostora koji se nalazi pored natpisa "F." a u stambenoj zgradi koja se nalazi preko puta, gdje ostvaruje kontakt sa dva muška NN lica, nakon čega odlazi kroz prolaz izmedju stambenih zgrada. U 18:27h iz pravca stambene zgrade dolazi M.S. i odlazi na autobusko stajalište koje se nalazi u blizini marketa "R.". U 18:29h iz pravca stambene zgrade dolazi V.J., sjeda u automobil "B.." crne boje i odvozi se do M.S. koja se nalazi na autobuskom stajalištu u blizini marketa "R." koja ulazi u "B....", nakon čega se njih dvoje odvoze na autobusku stanicu u H.N. U 18:44h, automobil "B..." crne boje dovozi se na autobusku stanicu u H.N. U 18:51h iz automobila izlazi S.M. i ulazi u autobus reg. oznaka ...., dok se automobil "B..." crne boje u kome se nalazi V.J. odvozi u pravcu B., a autobus se odvozi u pravcu H.N. - B. - C. U 20:57h autobus reg. oznaka ....  u kom se nalazi M.S. dovozi se na autobusku stanicu na C., gdje se zadržava oko 2 minuta a zatim se odvozi za P.</span>
</p>
<p>&nbsp;</p>
<p>
<span class="span1">Iz potvrde Uprave policije PJ Herceg Novi - Filijala za suzbijanje opšteg kriminaliteta 30-03 broj 240/12-3152/6 od 18.07.2012. godine o privremeno oduzetim predmetima od okrivljenog J.V., </span><span class="span3">proizilazi da su od pomenutog lica privremeno oduzeti sledeći predmeti: mobilni telefon marke „S.“ model GT-E108W IMEI .... sa SIM karticom operatora „ m.“ broj ......, mobilni telefon marke „N.“ model 2220S IME .... sa SIM karticom „m.“ broj 06.... i PMV marke „B...“ crne boje, reg. oznaka ....., vlasništvo optuženog, a koje stvari su dobrovoljno predate od strane J.V. uz uredno potpisanu potvrdu.</span>
</p>
<p>&nbsp;</p>
<p>
<span class="span1">Iz potvrde Uprave Policije PJ Podgorica od 18.07.2012. godine o privremeno oduzetim predmetima od R.A. </span><span class="span3">proizilazi da su od pomenutog lica privremeno oduzeti sledeći predmeti: mobilini telefon marke „S.g.m.“ IMEI ...... sa SIM karticom 06.....i jedna SIM kartica broj 06......, a koja potvrda je uredno potpisana.</span>
</p>
<p>&nbsp;</p>
<p>
<span class="span1">Iz zapisnika Uprave Policije - PJ Herceg Novi Ekspozitura kriminalističke policije filijala za suzbijanje opšteg kriminaliteta 30-03 broj 240/12-3152 od 18.07.2012. godine o pretresanju stana i drugih prostorija</span><span class="span3"> proizilazi da su pretresanje preduzeli ovlašćeni policijski službenici, a po naredbi Višeg suda u Podgorici Kri. br. 88-12 od 17.07.2012. godine, koja je predata licu J. M. koji nije zahtijevao prisustvo branioca – advokata, a u stanu vlasništvo lica J. V. uz prisustvo svjedoka S.J. i B.N. kojom prilikom su nadjeni sledeći predmeti mobilni telefon marke „N.“ IMEI broj 3..... sa „T.“ SIM karticom broj 06......, nadjen na komodi u dnevnoj sobi u potkrovlju kuće. Pretres je završen u 11:15 časova i zapisnik uredno potpisan od strane svjedoka, držaoca stana, ovlašćenih policijskih službenika i zapisničara.</span>
</p>
<p>&nbsp;</p>
<p>
<span class="span1">Iz zapisnika Uprave Policije PJ Herceg Novi - Ekspozitura kriminalističke policije - Filijala za suzbijanje opšteg kriminaliteta 30-03 broj 240/12-3152/3 od 18.07.2012. godine o pretresanju stana i drugih prostorija </span><span class="span3">proizilazi da su pretresanje preduzeli ovlašćeni policijski službenici a po naredbi Višeg suda u </span><span class="span3">Podgorici Kri.br.188-12 od 17.07.2012. godine, koja je predata licu J. V. koji nije zahtijevao prisustvo branioca-advokata, a u stanu koji je njegovo vlasništvo, uz prisustvo svjedoka V.M. i P.D. kojom prilikom su nadjeni i privremeno oduzeti sledeći predmet: 28 CD-a u kutiji sa poklopcem, 23 CD-a bez omota, CD sa okvirom-striptiz, CD sa okvirom WANTER, CD sa okvirom TAXI 3, 4 pazna omota od CD-a, CD u omotu sa nazivom MUZEJ REVOLUCIJE, CD sa natpisom VALPAINT, CD sa natpisom TIJANA, CD  sa natpisom NOVOSTI, bijela plastična okrugla kutija sa natpisom VAZELIN 50ml, sveska tvrdih korica, dnevne novine „V.n.“ od 17.jula.2012.godine, dvije kesice žute boje sa natpisom „PERSKINDOL active gel“, jedna zelena kesica sa natpisom „RAGON“ , otvoren omot sa natpisom „KAMAGRA,“ 100mg oral jelly, jedan omot od kondoma sa natpisom „ DUREX“ 6 čaršava žute boje i tri jastučnice žute boje, kutija kondoma „Durex“ sa 2 neraspakovana kondoma unutra, kutija kondoma „DUREX“ neotpakovana, a koje gore pomenute stvari su nadjene u apartamnu. U drugom pregradjenom dijelu stana pronadjeni su - osam čaršava i četri jastučnice crvenkaste boje, papir od kladionice na kojem se nalazi napisano ime i broj: 06...... T.M., jedna tableta sa natpisom “LINEX“ ,lanac za naočare žute boje, broš sa kamenčićima, dnevne novine „V.n.“  od 16. jula 2012. godine, pretresanje je završeno u 12:30 časova, bez prigovora prisutnih lica.</span>
</p>
<p>&nbsp;</p>
<p>
<span class="span1">Iz potvrde Uprave policije - Ekspozitura za suzbijanje opšteg kriminaliteta 30-03 broj 240/12-3152/2 od 18.07.2012. godine o privremenom oduzetim predmetima od J.M. </span><span class="span3">proizilazi da su od ovog lica privremeno oduzeti sledeći predmeti i to mobilni telefon marke „N.“ IMEI broj ...... sa karticom „T.“ broj 06.... koji je pronadjen u komodi u dnevnoj sobi u potkrovlju kuće, a koja potvrda je uredno potpisana.</span>
</p>
<p>&nbsp;</p>
<p>
<span class="span1">Iz potvrde Uprave Policije -  ekspozitura kriminalističke policije -  filijala za suzbijanje opšteg kriminaliteta 30-03 broj 240/12-3152/4  od 18.07.2013. godine o privremeno oduzetim predmetima od J.V. </span><span class="span3">proizilazi da su od ovog lica privremeno oduzeti sledeći predmeti: 28 CD-a u kutiji sa poklopcem, 23 CD-a bez omota, CD sa okvirom-striptiz, CD sa okvirom WANTER, CD sa okvirom TAXI 3, 4 pazna omota od CD-a, CD, u omotu sa nazivom MUZEJ REVOLUCIJE, CD sa natpisom VALPAINT, CD sa natpisom TIJANA, CD  sa natpisom NOVOSTI, bijela plastična okrugla kutija sa natpisom VAZELIN 50ml, sveska tvrdih korica, dnevne novine v.n. od 17.jula.2012.godine, dvije kesice žute boje sa natpisom „PERSKINDOL active gel“ , jedna zelena kesica sa natpisom „RAGON“ , otvoren omot sa natpisom „KAMAGRA“ 100mg oral jelly, jedan omot od kondoma sa natpisom „DUREX“ 6 čaršava žute boje i tri jastučnice žute boje, kutija kondoma „Durex“ sa 2 neraspakovana kondoma unutra, kutija kondoma „DUREX“ neotpakovana, a koje gore pomenute stvari su nadjene u apartamnu. U drugom pregradjenom dijelu stana pronadjeni su: osam čaršava i četri jastučnice crvenkaste boje, papir od kladionice na kojem se nalazi napisano ime i broj: 06......T.M., jedna tableta sa natpisom „LINEX“, lanac za naočare žute boje, broš sa kamenčićima, dnevne novine „V.n.“  od 16.jula 2012.godine, zaključno sa rednim brojem 26, a koja potvrda je uredno potpisana.</span>
</p>
<p>&nbsp;</p>
<p>
<span class="span1">Iz potvrde Uprave Policije – PJ Podgorica od 18.07.2012. godine o privremeno oduzetim predmetima od V.D.</span><span class="span3"> proizilazi da su prilikom izvršenja naredbe Višeg suda u Podgorici od strane službenika Uprave Policije od pomenute privremeno oduzeti sledeći predmeti: mobilni telefon marke „S.GT-C8112“, IMEI broj .....i .... i SIM kartica brojeva ..... „T.“ i 06....., mobilni telefon marke „N.“ ... i, IMEI broj ...... sa karticom broj 06....., koja potvrda je uredno potpisana.</span>
</p>
<p>&nbsp;</p>
<p>
<span class="span1">Iz potvrde Uprave Policije – PJ Podgorica od 18.07.2012. godine o privremeno oduzetim predmetima od S.M. </span><span class="span3">proizilazi da su prilikom izvršenja naredbe Višeg suda u Podgorici od strane službenika Uprave Policije od pomenute privremeno oduzeti sledeći predmeti: mobilni telefon marke „N.“ ..., IMEI broj ..... i CODE .... sa SIM karticom broja 06....., koja potvrda je uredno potpisana.</span>
</p>
<p>&nbsp;</p>
<p>
<span class="span1">Iz potvrde Uprave Policije – PJ Podgorica od 18.07.2012. godine o privremeno oduzetim predmetima od A.M. </span><span class="span3">proizilazi da su prilikom izvršenja naredbe Višeg suda u Podgorici od strane službenika Uprave Policije od pomenute privremeno oduzeti sledeći predmeti: mobilni telefon marke „A.“ IMEI broj ..... sa SIM karticom 06......, a koja potvrda je uredno potpisana.</span>
</p>
<p>&nbsp;</p>
<p>
<span class="span1">Iz potvrde Uprave Policije – PJ Podgorica od 18.07.2012. godine o privremeno oduzetim predmetima od S.S. </span><span class="span3">proizilazi da su prilikom izvršenja naredbe Višeg suda u Podgorici od strane službenika Uprave policije od pomenute privremeno oduzeti sledeći predmeti: mobilni telefon ,, S.,, IMEI broj ....... sa SIM karticom 06.....  i 06........., a koja potvrda je uredno potpisana.</span>
</p>
<p>&nbsp;</p>
<p>
<span class="span1">Iz zapisnika Uprave Policije PJ Herceg Novi 30-03 broj 240/12-3296/2 od 25.07.2012. godine o pretresanju prevoznog sredstva, putnika, prtljaga i drugih pokretnih stvari proizilazi </span><span class="span3">da je od strane ovlašćenih policijskih službenika izvršeno pretresanje putničkog motornog vozila „ B....“  metalik crne boje reg. oznaka .... vlasništvo J.V., pri čemu je pretrešena unutrašnjost vozila i prtljag istog, uz prisustvo dva svjedoka, a koja naredba je predata licu J. M., sinu J.V., pri čemu nisu nadjeni predmeti  od značaja za krivični postupak. </span>
</p>
<p>&nbsp;</p>
<p>
<span class="span1">Iz fotodokumentacije Uprave Policije PJ Herceg Novi broj 227/12 od 18.07.2012. godine </span><span class="span3">sačinjene povodom pretresa porodične kuće lica J. V. na 26 fotografija vidi se porodična kuća J.V., ulazna vrata, hodnik, kupatilo, prva, druga i treća spavaća soba, dnevni boravak, vitrina u dnevnom boravku u kojoj je pronadjen telefon marke „N.“ bliži izgled telefona, serijski broj telefona, broj SIM kartice, ulazna vrata, hodnik na spratu kuće, unutrašnje stepenice, prostorije na spratu kuće, unutrašnje stepenice ka prizemlju i prostorije u prizemlju kuće.</span>
</p>
<p>&nbsp;</p>
<p>
<span class="span1">Iz fotodokumentacije Uprave Policije PJ Herceg Novi broj 228/12 od 18.07.2012. godine </span><span class="span3">sačinjene povodom pretresa stana (podijeljen u dva manja) </span><span class="span3">lica J.V. na 30 fotografija vidi se izgled stambene zgrade u kojoj se nalazi stan J.V., prizemlje zgradje u kojoj se nalazi podijeljeni stan, ulazna vrata od stanova, druga ulazna vrata, unutrašnjost stana lijevo, sto sa dnevnim novimana, TV i DVD uredjaj, ladica komode nakon otvaranja, sadržaj ladice, ulazna vrata stana desno, unutrašnjost stana, papir sa brojem i imenom, lanac za naočare.</span>
</p>
<p>&nbsp;</p>
<p>
<span class="span3">Dakle, iz pojedinačno analizirane odbrane optuženog proizilazi da je oštećene površno poznavao i sa njima, u periodu iz optužnog akta, isključivo komunicirao radi čišćenja prostorija (stanova) poslije obavljenih molersko-farbarskih poslova od strane radnika koji su bili zaposleni u njegovoj firmi „M.C.“, te da ih je za te poslove, koje je javno oglašavao, plaćao od 50 do 100 eura. Doduše, posebno je izdvojio poznanstvo sa A.D. iz T. i pojasnio da ono traje 5-6 godina, od kada su se upoznali u hotelu „M.“ u kome je bila zaposlena, te u odnosu na nju naglasio da ona nikada nije obavljala  te poslove, kao i ostale oštećene osobe u ovom predmetu.</span>
</p>
<p>&nbsp;</p>
<p>
<span class="span3">Medjutim, tako iznijete tvrdnje optuženog o površnom poznanstvu i isključivo plaćanju za pomenutu vrstu poslova od 50 do 100 eura, u potpunoj su suprotnosti sa iskazima oštećenih i sadržinom  njegovih telefonskih razgovora koji su u kritičnomm periodu snimljeni mjerama tajnog nadzora. U prilog navedenog zaključka treba se najprije podsjetiti riječi oštećene V.D. koja je naglasila, da je upravo na prijedlog optuženog otišla u B. gdje je imala odvojene seksualne odnose sa dva muškarca, koje je naplatila po 50 eura, kao i da se u pomenutom periodu u prostituisanje uključila i njena maloljetna kćerka M. S. Nije mogla da se sjeti, koliko su novca zaradile na takav način, ali misli da se radilo o 1.500,00 eura i iz njenog iskaza proizilazi da je dobrovoljno spavala sa ukupno pet muškaraca i optuženim, koji je na to nije primoravao, niti joj ograničavao slobodu kretanja.</span>
</p>
<p>&nbsp;</p>
<p>
<span class="span3">U svojstvu svjedoka na glavnom pretresu nije mogla biti saslušana njena kćerka M.S., zato što se nalazi u inostranstvu na nepoznatoj adresi, dok je kod istražnog sudije navela da bi je njeno svjedočenje dovelo u situaciju da u sredini u kojoj živi bude podvrgnuta ruglu, podsmijehu, gnušanju i preziru.</span>
</p>
<p>&nbsp;</p>
<p>
<span class="span3">Medjutim, iz iskaza njene majke D. proizilazi da je M. i samostalno „radila“, znatno duže od nje i da su od tako zaradjenog novca plaćale stanarinu. S druge strane, sud je nesumnjivo utvrdio  na osnovu mjerama tajnog nadzora snimljenih telefonskih razgovora, da je optuženi i oštećenu M.S. predavao drugim muškim licima u cilju vršenja prostitucije, pa je predlog odbrane za izdvajanjem tih razgovora sud odbio kao neosnovan sa razloga što su mjere tajnog nadzora bile odredjene prema okrivljenom J.V. u skladu sa odredbama iz člana 157 do 160 Zakonika o krivičnom postupku.</span>
</p>
<p>&nbsp;</p>
<p>
<span class="span3">Dakle, činjenični zaključak o predavanju maloljetne S. M. drugim muškim licima u cilju prostituisanja može se izvesti i iz navoda koji su se mogli čuti tokom razgovora koji je optuženi obavio 09.05.2012. godine u 19:33:09 časova, sa </span><span class="span3">nepoznatom muškom osobom, koju obavještava da je došla „ona lepa M.“ iz P. i da bi odmah mogao doći za ključ, kao i da mu on odgovara, da je se sjeća, jer je sa njom bio dva puta i nadalje u tom razgovoru raspituje da li će i sutradan biti u H.N.</span>
</p>
<p>&nbsp;</p>
<p>
<span class="span3">Takodje, iz telefonskog razgovora koji je imao 10.05.2012. godine u 07:03:35 časova sa nepoznatim muškarcem može se izvesti jasan zaključak, da je ne samo M., nego i njenu majku D. zajedno predavao drugim muškim licima radi prostituisanja,  jer se u tom razgovoru taj muškarac žali optuženom, kako sinoć nije mogao sa starijom, zato što je navikao na mladje i da je samo sa njom imao seksualne odnose. Isti zaključak se može izvesti i iz analize telefonskih razgovora koje je optuženi imao sa M.S. 10.05.2012. godine u 09:02, 09:29, u 10:40, kao i nešto kasnije u 11:59 i 12:11, iz kojih proizilazi da je sa optuženim vodila razgovor o mušteriji koju su oslovljavali kao „inžinjera“. Naime, mušterija sa tim zanimanjem se pominje i u razgovoru koji je optuženi imao 14.06.2012. godine u 12:08 sa maloljetnom P.D., kada je upoznaje da će najkasnije za sat vremena doći „inžinjer“, kao i u SMS poruci koju je optuženom kasnije poslala u 13:38, kada ga obavještava da je „završio“.  Mušterija koju optuženi oslovljava kao „telekom inžinjer“ pominje se i u razgovoru koji je imao sa S.M. 30.06.2011. godine u 10:39, kada joj govori da treba da odmah ide u stan, jer će doći telekom inžinjer. Nesumnjivi zaključak o predavanju u više navrata drugim muškim licima radi prostituisanja može se izvesti i iz razgovora koji je optuženi obavio sa P.D. 14.06.2012. godine u 16:31, u kojem joj ukazuje i nalaže, da provjeri da li je sve namješteno u stanu,  jer će u pet doći mušterija P. koji radi keramiku i koji je ranije dolazio, kao i da će nakon njega doći još jedan muškarac. Nadalje iz njihove komunikacije, koja je nastavljena u 17:11 se utvrdjuje da optuženi preko D. provjerava da li je stigao i zahtijeva da mu javi kada završi, te je podsjeća da će nakon njega doći još jedan o kojem su razgovarali.</span>
</p>
<p>&nbsp;</p>
<p>
<span class="span3">Nešto kasnije nepoznati muškarac u 17:13 poziva optuženog i raspituje se može li doći još jedan njegov, mladji kolega,  ali po cijeni od 80 eura za obojicu, sa čime se optuženi saglašava i sugeriše mu da njoj preda novac.</span>
</p>
<p>&nbsp;</p>
<p>
<span class="span3">Optuženi je kasnije ili tačnije u 19:20 časova ponovo pozvao maloljetnu P.D. i obavijestio da će doći još jedna mušterija – N. iz V. i da se ne sjeća da li je ranije bila sa njim, te da je to „sve“  što  ima za danas. Takodje joj je rekao  i ukazao na mogućnost da sa njim dodje još jedan „fin, čist i pedantan gospodin“, a poslije 10-tak minuta u 19:30 časova poziva mušku osobu sa kojom je prethodno razgovarao i objašnjava mu gdje će se parkirati, da kupi zaštitu i od njega saznaje da nije došao sam i da neće ući zajedno, pa mu optuženi predlaže da tom drugom pravi društvo dok on ne završi. Na kraju ove veoma jasne i očigledne uloge optuženog u procesu predavanja oštećene drugim muškim licima radi prostituisanja P.D. ga u 20:29 obavještava slanjem SMS poruke da su završili.</span>
</p>
<p>&nbsp;</p>
<p>
<span class="span3">Nesumnjivo je utvrdjeno da je optuženi od prostituisanja oštećenih uzimao i zadržavao dio novca za sebe  i na takav zaključak ukazuje razgovor izmedju njega i P.D., koji su imali dana 20.06.2012. godine u 17:24, iz čije sadržine proizilazi da se nalazila u stanu mušterije koji je izmaltretirao i da više kod njega ne bi išla ni za 500 eura, našta joj optuženi odgovara, da je već upozorio i da je u jednoj takvoj situaciji trebala odmah da mu kaže, da je zovu roditelji i izadje iz stana. On joj je dalje objasnio, da joj je upravo zbog toga dao 100 eura koje  će on kasnije od tog muškarca naplatiti, te joj nagovještava da će tu noć imati još jednu mušteriju, ali da treba da mu vrati 50 eura. Kada se pobunila, da bi joj se čak isplatilo da počne i sama raditi, optuženi je podsjetio da je do sada „radila za 50 eura i ne zna zašto mu od tih 100 eura neda 50“, pa je ona na kraju razgovora i pristala da mu preda taj iznos od 50 eura.</span>
</p>
<p>&nbsp;</p>
<p>
<span class="span3">Naprijed navedeni zaključak proizilazi i iz razgovora koji je optuženi imao 21.06.2012. godine oko 11:56 sa nepoznatim muškarcem koji provjerava cijenu usluga i pita da li je i dalje 50 eura, nakon čega optuženi u 14:26 časova poziva R.A. da mu otvori vrata. Optuženi je sa njom razgovorao i 09.07.2012. godine u 13:07 časova nagovještavajući joj dolazak dvije mušterije sa naglaskom da jednog od njih obavezno odvede u kupatilo da se okupa. U pojedinim situacijama, kada optuženi nije bio u prilici da direktno uzima novac, on je klijentima koji su već koristili usluge oštećenih  govorio da ostave novac djevojkama, (kao npr. M.), što proizilazi iz razgovora od 07.07.2012. godine u 22:03 koji je obavio sa izvjesnim B. Slično je bilo i u slučaju oštećene S. S. kojoj je u razgovoru od 11.06.2012. godine u 20:15 časova rekao da mu odmah uzme pare, pri čemu je očigledno mislio na mušteriju po imenu N., sa kojim je razgovarao nešto ranije u 19:01 časova. Takodje, iz jedne SMS poruke koju mu je poslala maloljetna P.D. dana 19.06.2012. godine u 23:41 proizilazi da ga direktno upozorava na jednu mušteriju koji je zvao roditelje djevojke koja nije navedena u optužnom aktu (J.) i obavijestio ih da je „prodaje“ drugima, da bi nakon pola sata 20.06.2012. godine u 00:10:43, u telefonskom razgovoru  sa P.Da. u vezi navedenih problema sa J. roditeljima istu upozorio, da o tome ne priča preko telefona, ali je ona nastavila govoreći da su njeni roditelji zbog toga vikali, urlali, prijetili i da je ta mušterija to uradila, zato što je bila nezadovoljna što je poslao nju, a ne J. koju puno voli.</span>
</p>
<p>&nbsp;</p>
<p>
<span class="span3">U kojoj mjeri je i kontrolisao ponašanje oštećenih, proizilazi iz razgovora sa S.M. koji je obavio 23.06.2012. godine u 16:19, kada je izmedju ostalog podučava, kako bi trebalo da se ponaša sa njenim momkom, kako on slučajno ne bi primijetio, da je ona „profesionalka“. Na sličan način je  upozorava i upoznaje sa razgovorom koji je imao sa njenom snahom, koja se nalazila u njegovom društvu, dok je M. očekivala u njegovom stanu dolazak nekog R.,  kako i ona ne bi posumnjala čime se bavi, pa joj je rekao   da je hvalio kod snahe i govorio da R. ima ozbiljne namjere sa njom, odnosno da će je voditi u R. i Š. i da sve to, i ona, ispriča snahi nešto kasnije, kada se budu vidjele.</span>
</p>
<p>&nbsp;</p>
<p>
<span class="span3">Nema sumnje da je optuženom bila poznata starosna dob S.M. i takav činjenični zaključak se najjednostavnije može izvesti na osnovu telefonskog razgovora koji je sa njom obavio 13.06.2012. godine u 18:45, kada je upozorava da mušteriji ne smije da priča koliko tačno ima godina, nego da kaže, da ima 19 -20 godina. Nesumnjivo je bio svjestan i njihove veoma teške materijalne situacije koja mu je bila poznata još iz razgovora  koji je imao sa njenom majkom koju je prije nje upoznao. Naime, V.D. je opisujući taj prvi razgovor sa optuženim kazala da mu je ispričala svoju trenutnu situaciju i objasnila da ne radi, da je podstanar i razvedena, kao i dodatno pojasnila da je sve to uradila, zbog teških socijalnih i ekonomskih prilika u kojima se nalazila.  </span>
</p>
<p>&nbsp;</p>
<p>
<span class="span3">Optuženi je, dakle oštećene uveo u prostituisanje, nakon što je od njih lično saznao u kako se teškoj materijalnoj situaciji nalaze, dok u odnosu na neke od njih (S.S. i A.M.) u cilju vršenja prostitucije nije zloupotrijebio i njihovo povjerenje, kao  što je to ocijenio tužilac, zato što su one dobrovoljno spavale i sa njim i tek nakon toga, prevashodno zbog teških prilika izazvanih nezaposlenošću i zdravstvenim problemima članova uže porodice, pružale seksualne usluge muškim licima kojima ih je predavao optuženi u cilju prostitucije. U tom smislu svjedokinja A.M. je  pojasnila da je to njegovo obećanje sa zapošljenjem okvalifikovala, kao „debelu prevaru“, zato što ih je kasnije naveo na pružanje seksualnih usluga, na šta su  morale pristati zbog veoma teških prilika koje su prethodno opisale te je sud u vezi tih okolnosti, kako u odnosu na njih, tako i u odnosu na R.A., zbog sličnih razloga,  prilagodio činjenični opis kao u izreci presude.</span>
</p>
<p>&nbsp;</p>
<p>
<span class="span3">Takodje, svjestan njihove teške materijalne situacije, optuženi je primjera radi nakon prvog susreta pozajmio novac V.D. radi plaćanja stanarine i prije toga joj poklonio 50 eura „da imaju za put“, te je očigledno smišljeno poklanjanjem novca, čašćavanjem u ugostiteljskim objektima i davanjem pozajmica želio da stekne njihovo povjerenje, zato što je znao da su nezaposlene i da novac neće moći vratiti u skorije vrijeme, te ih je posle izvjesnog vremena, kao rješenje za izlazak iz tih teških prilika,  predavao muškim licima u cilju njihovog prostituisanja.  </span>
</p>
<p>&nbsp;</p>
<p>
<span class="span3">Na sličan način i u istom cilju je nastojao da pridobije i povjerenje maloljetne P.D., koja je rekla da je optuženog upoznala u kafiću, koji se nalazi pored njene škole, u kojem je često sjedjela sa svojim drugaricama. Optuženi joj  u tom ugostiteljskom objektu nekoliko puta platio piće, kasnije pomogao da se zaposli kao šankerica u ugostiteljskom objektu „T.“ i nekoliko dana, (5-6) koliko je radila, odvozio je do njene kuće, jer je u to vrijeme već bila izbačena iz škole. </span>
</p>
<p>&nbsp;</p>
<p>
<span class="span3">Iako iz njenog iskaza proizilazi, da je optuženi nije dovodio u vezu sa nekim drugim muškim licima radi prostituisanja, tako iznijete tvrdnje su u suprotnosti sa sadržinom telefonskog razgovora koji je imala sa optuženim i koji su prethodno interpretirani, te tvdnjom optuženog koju je naknadno iznio nakon jednog telefonskog preslušanog razgovora od 10.05.2012. godine, obavljenog u 14:28 </span><span class="span3">časova, kada je pojasnio da je ona „mnogo puta dolazila da čisti stanove“, a šta je u njima radila nije mu poznato. </span>
</p>
<p>&nbsp;</p>
<p>
<span class="span3">Sud je na osnovu interpretiranih telefonskih razgovora, izveo sasvim suprotan zaključak, od onog koji je optuženi naveo, kao i maloljetna P.D., jer je potpuno jasno iz tih razgovora da ih je on dovodio u njegove prostorije radi prostituisanja sa drugim muškim licima i da je sa njom imao sasvim druge planove od onih koje joj je predstavio nakon početnog poznanstva, kada joj je finansijske probleme razrešavao zaposlenjem u ugostiteljskom objektu u kome je radila svega 5 – 6 dana. U tom smislu optuženi je  taj plan ubrzo počeo da ostvaruje i nesumnjivo je znao da je ona maloljetna osoba, jer se iz razgovora koji je imao sa nepoznatim muškarcem 14.05.2012. godine u 12:13, u kome ga obavještava da ga u stanu čekaju dvije djevojke jedna crna i plava, a da je ona „od osamnaest neiskusna bila“ jasno zaključuje, da mu je i te kako bila poznata starosna dob svih djevojaka koje je davao drugim muškarcima radi prostituisanja. Uostalom, on je i upoznao u ugostiteljskom objektu koji se nalazi u blizini škole  i dok se nalazila u društvu njenih školskih drugarica, često joj plaćao piće, odvozio kući i kada je zaposlio u pomenutom ugostiteljskom objektu znao je da je ona napustila školovanje i sve ostalo, što je naknadno uradio  predavajući je muškim licima radi prostituisanja, učinio je koristeći tu njenu tešku finansijsku situaciju. Taj zaključak se izvodi iz sadržine telefonskog razgovora, koji je u dva navrata imala sa optuženim 30.05.2012.godine, kada ga najprije poziva u 17:02 i obavještava da autobusom kreće za B., a on joj sugeriše da uzme one stvarčice, majicu, farmerke, sandale, za „onu glumu“. Nakon toga, optuženi u 17:41 razgovara sa izvjesnim B. i obavještava da </span><span class="span1">malu</span><span class="span3"> vozi u T. i da će biti na stan kod njega za 15-20 minuta, dok iz razgovora koji je imao sa D. u 18:03 proizilazi da se raspituje, da li je i dalje kod B. i da li joj je dao pare, našta mu ona odgovara, da jeste 20 dolara.</span>
</p>
<p>&nbsp;</p>
<p>
<span class="span3">Optuženi je samo u jednom telefonskom razgovoru, koji je imao 10.05.2012. godine u 09:02 sa S. M., pokušao da maskira razloge njenog stvarnog dolaska u H.N. kroz riječi „da malo opere sudje i očisti kužnicu, jer će doći inžinjer“ i nakon tog preslušanog razgovora iskoristio je njegovu sadržinu da naglasi, da su tim dokazom potvrdjene prethodno iznijete odbrambene tvrdnje o njihovom pozivanju radi čišćenja stanova, iako je potpuno jasno da ga u tome demantuju ne samo završni dio te rečenice u kome nagovještava dolazak  inžinjera, nego i iskazi većine saslušanih oštećenih, kao i ostali preslušani telefonski razgovori, o kojima  se sud već izjašnjavao. Konačno, u tome ga osporava i ono objašnjenje  S. M., kada je pred sudijom za istragu navela da bi davanjem potpunog iskaza bila podvrgnuta gnušanju, preziru, podsmijehu, ruglu, jer kada je  iznosila  jedan takav stav svakako nije mislila na poslove koji su se odnosili na pranje sudja i čišćenje kužnice.</span>
</p>
<p>&nbsp;</p>
<p>
<span class="span3">Nema sumnje da je optuženi u potpunosti nadzirao i kontrolisao cijene pružanja seksualnih usluga, kao i da je iste prethodno ugovarao sa njihovim mušterijama i na taj način ostvarivao materijanu korist. Taj zaključak se izvodi i iz telefonskog razgovora, koji je 13.05.2012. godine u 19:43 imao sa nepoznatim muškarcem, </span><span class="span3">koji se raspituje ima li kakvih žena, tražeći tri, kada mu optuženi odgovara da ima dvije za sutradan koje ne mogu ostati cijelu noć, jer za sat vremena uzimaju 50 eura. Kada i nakon tog odgovora muškarac po nadimku „B.“  kaže da ne želi onu iz B.P. i traži neku solidniju, ozbiljniju koja bi ostala cijelu noć, optuženi mu odgovara da će se o tome sutra dogovoriti. Takodje, iz razgovora od 13.05.2012. koji je obavljen u 20:17 časova, izmedju optuženog i nepoznatog muškarca, proizilazi da se radi o mušteriji koji je već koristio njihove usluge i koji ga pita može li doći da za 20 eura bude oralno zadovoljen, kao i prošli put, i da mu optuženi odgovara, da može odmah krenuti. Iz razgovora  koji je imao 14.05.2012. godine u 18:15 časova proizilazi da optuženi obavještava izvjesnog P., da ima tri komada, da može slobodno da dodje u stan i izabere i da ga on pita, da li mogu dvije za istu cijenu, dok nešto kasnije u 19:20 drugoj muškoj osobi koja ga poziva telefonom, po nadimku „B.“ potvrdjuje da je i dalje cijena 50 eura. Na osnovu razgovora koji je imao sa izvjesnim N. koji ga je pozvao i raspitivao se o djevojkama, on mu odgovara da ima samo jednu, jer su mu dvije upravo prošle i da je cijena 100 eura po osobi. Suvišno je objašnjavati značenje riječi „upravo prošle“ u njihovom kolokvijalnom smislu, dok je sasvim jasno da u pravnom one odražavaju jedan od načina radnje izvršenja koja se ogleda u predaji drugim licima radi prostituisanja u vidu bavljenja, kao što  je u takvom smislu to i doživljeno od strane nepoznatog muškarca koji je pozvao optuženog telefonom 13.06.2012. godine u 13:45 časova, podsjećajući ga  da su se vidjeli prošle godine u julu i iskazujući interesovanje, da li ima još uvijek „robe“, kolika je cijena i kakav je izbor, našta mu optuženi odgovara da one naplaćuju 100 eura, dok mu on kaže da je mislio, da je cijena 50-60 eura i da prošle godine je jedna bila debela i ni za šta.</span>
</p>
<p>&nbsp;</p>
<p>
<span class="span3">Ni oštećena A.D. nije bila iskrena i dosledna u svom svjedočenju o njenim kontaktima, poznanstvu i razlozima njihovog „druženja“, koji su bliže interpretirani kroz njen iskaz, dok su njene tvrdnje da se nijesu čuli i vidjeli od ljeta 2011. godine, u suprotnosti sa sadržinom telefonskih razgovora od 21.05.2012. godine iz kojeg proizilazi da je optuženi u 17:18  razgovarao sa nepoznatim muškarcem, obavještavajući ga da će doći m.s. iz T., dok se iz kasnijih razgovora koje je imao sa njom u 18:58, oštećena  interesuje da li zna ko će doći, a iz onog koji je obavila u 19:18 proizilazi, da je optuženi upozorava da ne smije nikome dati svoj broj telefona, da ga obavijesti kada završi i da zaštitu može naći u fijoci. Nekoliko minuta kasnije u 20:21 optuženi je poziva da otvori vrata, jer je on tu, misleći na sledeću mušteriju. </span>
</p>
<p>&nbsp;</p>
<p>
<span class="span3">Neprihvatljivi su i naknadno izmijenjeni dijelovi iskaza koje su u svojstvu svjedoka na glavnom pretresu izmijenile A.M. i S.S. i to oni, koje je sud bliže interpretirao na prethodnim stranama ove presude. Uostalom, nakon što su im ponaosob pročitani iskazi koje su dale u prethodnoj fazi postupka one nisu ni osporavale da su te zapisnike lično potpisle, ali su u vezi sadržine tih izjava objasnile, da su tako kazivale zato što su bile u strahu, pod stresom i zbog neiskustva sa procedurama kroz koje su prošle u toj fazi postupka. Naravno, da su ovi razlozi naknadno smišljeni kao opravdanje očigledne namjere da se takvim </span><span class="span3">svjedočenjem pomogne optuženom, u njegovom naporu da izbjegne kažnjavanje za izvršenje krivičnog djela koje mu je stavljeno na teret podnijetim optužnim aktom. U istom cilju su važne okolnosti koje su u suprotnosti sa preslušanim telefonskim razgovorima prećutale i svjedokinje A.D. i P.D.</span>
</p>
<p>&nbsp;</p>
<p>
<span class="span3">Naime, iz prvobitno iznijetog iskaza A.M. proizilazi da je ona lično optuženom u Ko. jula 2011. godine ispričala, u kakvom se teškom zdravstvenom stanju nalazi njen otac i da joj je potreban novac za njegovo liječenje, kada joj je optuženi i obećao pomoć u kupovini lijekova, prevozu, dok je ne zaposli na nekom brodu, gdje će joj plata biti izmedju 1.000 i 2.000 eura. Bila je izričita u tvrdnji da tada uopšte nije bilo govora o pružanju bilo kakvih seksualnih usluga, nego da su samo razmijenili telefonske brojeve.</span>
</p>
<p>&nbsp;</p>
<p>
<span class="span3">I svjedok S.S. je u svom prvobitnom iskazu navela, da je prilikom tog prvog susreta optuženom ispričala i za zdravstvene probleme koje je imala njena majka na mozgu, i sjeća se da je tada optuženi u njenom prisustvu A.M. obećao da će lično platiti injekciju za liječenje njenog oca koja je koštala 2.000 eura, kao  i da im je obećao da će ih iz te situacije izvuči zaposlenjem na kruzeru.</span>
</p>
<p>&nbsp;</p>
<p>
<span class="span3">One su nadalje pojasnile da je nekoliko dana kasnije došao po njih vozilom „B..“ i odvezao u svoj stan u H.N., u kojem se ponovo povela priča o zdravstvenom stanju njihovih roditelja i tada su mu rekle, da će mu u znak zahvalnosti dati prve plate koje zarade na brodu, ali je on to odbio i kazao da bi volio da mu se oduže na neki drugi način, te zatražio da mu lično pruže seksualne usluge. Te večeri su dobrovoljno i odvojeno sa njim spavale.</span>
</p>
<p>&nbsp;</p>
<p>
<span class="span3">Posle tog susreta, počeo je stalno da ih zove telefonom, predlaže da izadju na piće i kada mu je S.S. ispričala da joj treba 50 eura da bi njena majka otišla na neko snimanje on joj je ponudio da za taj iznos  spava sa njim, što je ona i prihvatila. Kada je sledeći put pozvao da za isti iznos spava u njegovom stanu i tamo dovezao, tada joj je rekao da je  bio sa nekom djevojkom i kada je ušla u stan zatekla je jednog nepoznatog muškarca, visokog, naježene kose.  Tek tada joj je rekao „evo, sa njim ćeš da spavaš“. U početku se bunila ali je zbog teške materijalne situacije to prihvatila i kada se vraćala kući, optuženi joj je dao 50 eura, ali ne zna da li je on toliko i uzeo od tog momka. Poslije toga ponovo je spavala sa jednimm inžinjerom iz B., koji joj je na stolu ostavio 100 eura koje je zadržala za sebe i nakon toga, više puta sa njim i sa pomenutim momkom spavala je odvojeno sve do novembra mjeseca, ali je tada dobijala niže iznose odnosno uvijek po 50 eura. U tom periodu nekoliko puta je spavala i sa optuženim koji joj je sa seksualne usluge plaćao 50 eura.</span>
</p>
<p>&nbsp;</p>
<p>
<span class="span3">I oštećena A.M. je navela da je od avgusta do Nove godine spavala sa 6-7 muškaraca i da im je optuženi ugovarao pružanje seksualnih usluga, kao i da su to nastavile u martu mjesecu, jer je u medjuvremenu njena drugarica S. otputovala za M. S tim u vezi, S.S. je pojasnila da je glavni razlog njenog povratka u M., nakon što je prekinula sve odnose sa njim, promijenila stan, </span><span class="span3">telefon, ponašanje optuženog koji je uspio pronaći i počeo prijetiti da će joj napraviti frku ili tamo gdje se uspjela zaposliti, svima ispričati čime se bavila.</span>
</p>
<p>&nbsp;</p>
<p>
<span class="span3">Medjutim, kada se u februaru vratila iz M. i zaposlila u B., optuženi je ponovo pronašao i počeo da prijeti, pa je pristala sa njim da spava, ali tvrdi da nakon tog susreta je morala da napusti posao i da mu se više nije javljala na telefon, niti sa njim vidjala.</span>
</p>
<p>&nbsp;</p>
<p>
<span class="span3">Svjedokinja A.M.je navela da su nakon njenog povratka iz M. uvijek prvo morale da spavaju sa optuženim i nakon toga im je dovodio muškarce u dva stana u B. i jedan u H.N. kod hotela „P.“.  U početku ih je sam isplaćivao po 50 eura za pružene seksualne usluge, dok su kasnije one same uzimale od mušterija taj iznos, ali su optuženom morale da daju 25 eura.  Ona je ispričala i  šta se sve dogadjalo  za vrijeme liječenja njenog oca u bolnici u P., kada je morala od optuženog na kraju njegovog liječenja da pozajmi  250 eura radi njegovog prevoženja u M., nakon čega joj je optuženi rekao da je od tog iznosa zaradila samo 100 eura i da još za 150 eura mora odraditi, kada se vrati iz M. Takodje je istakla da je spavala i sa rusima i da je optuženi od njih naplaćivao 100 eura, ali se nije mogla sjetiti sa koliko muškaraca je tačno spavala i koliko novca je tačno zaradila. </span>
</p>
<p>&nbsp;</p>
<p>
<span class="span3">Posebno je naglasila da je vjerovala optuženom da će ih zaposliti na kruzeru, ali da ih je on debelo prevario i kasnije naveo na pružanje seksualnih usluga,   i da to ne bi radila da nije bilo njegovih obećanja  o zaposlenju, niti bi nastavila time da se bavi, nakon smrti svoga oca, da se nije našla u teškoj materijalnoj situaciji. I ona je naglasila, da su  u onom trenutku, kada su i namjeravale da se ne bave takvim poslovima, da im je optuženi prijetio govoreći da će njihovim porodicama kazati čime su se bavile i da su upravo u strahu od  toga u poslednjih par mjeseci nastavile sa prostituisanjem.</span>
</p>
<p>&nbsp;</p>
<p>
<span class="span3">Sadržina telefonskog razgovora koji je A.M. obavila sa optuženim 22.05.2012. godine u 14:43  potvrdjuje njene navode o teškoj materijalnoj situaciji, jer je ona pozvala optuženog da mu kaže da nema novca ni za prevoz, ni jelo i da čeka S. kako bi od nje uzela. Još jedan dokaz koji ukazuje na neprihvatljivost njihovih, jednim dijelom izmijenjenih iskaza na glavnom pretresu, predstavlja razgovor koji je optuženi imao 26.06.2012.godine u 20:40 sa S.S. iz kojeg jasno proizilazi da najavljuje dolazak u stan i A.M., jer će doći dvije mušterije.</span>
</p>
<p>&nbsp;</p>
<p>
<span class="span3">Pored već navedenih okolnosti kojima je predstavljena teška materijalna situacija  u kojoj su živjele V.D. i S.M., iz  sadržine telefonskog razgovora koji je optuženi imao sa S.M. 28.06.2012. godine u 18:23 časova dodatno se otkriva kojim se sve metodama služio da uvuče u prostituisanje  osobe koje su nalazile u teškoj materijalnoj situaciji, jer u tom razgovoru sugeriše M. da svojoj snahi kaže, kako je on sa primorja slao pare bez riječi kada se našla u teškoj materijalnoj situaciji. Prije toga, u tom razgovoru ona mu je rekla da nema para ni za cigare, da je snaha predložila da se vide sa njim i da ga je ona predstavila kao nekog ko je </span><span class="span3">dobar i sigurno bi je nešto častio. Ona mu je nadalje rekla da nema ni pet centi u džepu, da sjedi kući bez cigara i da joj je muka da svaki dan traži momku da joj kupuje cigarete. U vezi tog susreta izmedju optuženog i njene snahe M. kaže da će te pare koje će im dati potrošiti na cigare, hljeb, kafu, djecu koja su gladna. I pet telefonskih razgovora koji je optuženi imao 10.07.2012.godine u 12:24, 15:17, ‚16:44, 19:28 i 20:41 sa S.M. prije njenog odlaska u F., jasno otkrivaju da se nalazila u stanu optuženog i raspitivala ima li još neko da dodje, makar još dvojica, da bi uzela 150 eura, što je dovoljno da pokaže na aerodromu, obzirom da joj je tetka uplatila novac za kartu.</span>
</p>
<p>&nbsp;</p>
<p>
<span class="span3">Nesumnjivo je znao da se u teškim prilikama ili materijalnoj situaciji nalazila i oštećena A.D. koja sa visinom prihoda  koje je primala kao m.s. u b. u T. nije mogla da izdržava svoju porodicu, kao što je znao u kakvim se teškim prilikama nalazi R.A., koja mu se povjerila da ne može da upiše drugu godinu fakulteta, jer joj ne rade roditelji, pa joj je obećao da će joj unaprijed platiti smještaj za pola godine u P., a učinio je to samo za dva mjeseca, i nakon toga  predočio da joj više ne može pomagati, te da bi lako mogla da zaradi novac, u njegovim prostorijama pružanjem seksualnih usluga, kao što to čine i neke druge djevojke. I iz njenog iskaza se jasno zaključuje da je uzimao dio novca od njenih klijenata, kao i da je pokušala u jednom trenutku da se time više ne bavi, promijenila broj mobilnog telefona, ali je optuženi uporno zvao na fiksni i kasije pod okolnostima koje su opisane u njenom iskazu predavao drugim licima radi pružanja seksualnih usluga.</span>
</p>
<p>&nbsp;</p>
<p>
<span class="span3">Optuženi je sa pojedinim mušterijama manipulisao oko visine i načina plaćanja za pružene seksualne usluge i njegove uloge koju je u svemu tome imao, pa im je predstavljao da ta cijena ne zavisi od njega, nego od djevojaka. Tako iz razgovora koji je imao sa nepoznatim muškarcem 22.05.2012. godine u 21:23 časova, on mu govori, da je tu ona M., lijepa, plava, kada ga on pita, da li može da ostane da spava kod nje, ali da mu plati prvog, optuženi mu odgovara, da ona neće prihvatiti ispod 100 eura. Isto lice ga poziva nešto kasnije u 22:02, kako bi se dogovorili da li može sa njom ostati cijelu noć za 100 eura. Takodje, na sličan način je u vezi cijene razgovarao i sa izvjesnim Z. koga, dana 29.05.2012.godine u 22:07 obavještava da „ima jedna lijepa žena što u životu gledao nije“ koja ima 24 godine i da je tarifa 50 eura, jer toliko ona traži i nakon toga mu objašnjava, gdje se nalazi stan u koji treba da dodje. Nešto kasnije, taj muškarac je u 22:54 pozvao optuženog, zahvalio mu se, i obavijestio ga da je završio.</span>
</p>
<p>&nbsp;</p>
<p>
<span class="span3">Medjutim, nesumnjivo je utvrdjeno da je glavna zamisao optuženog, kao izvršioca predmetnog krivičnog djela, bila da iskorišćavanjem njihovih teških prilika ostvaruje profit, tako što ih je za različite novčane iznose predavao drugim muškim licima radi prostituisanja. Sud je na ovoj i  prethodnim stranama ove presude naveo brojne situacije na osnovu kojih se nesumnjivo izvodi takav činjenični zaključak. </span>
</p>
<p>&nbsp;</p>
<p>
<span class="span3">Optuženi se time bavio u  dužem vremenskom periodu, koji je označen u podnijetom optužnom aktu ne samo u odnosu na  S.S., A.M., V.D., R. A., A. D., nego i S.M. i P.D. koje u to vrijeme nijesu navršile 18 godina, pa je takvo njegovo ponašanje poprimilo teži oblik iz člana 444 stav 6 u vezi stava 3 i 1 KZ,  zato što  je radnja izvršenja preduzeta i prema maloljetnim licima (član 142 stav 9 KZ). Kada su maloljetna lica žrtve predmetnog krivičnog djela onda se i prema Evropskoj konvenciji trgovine ljudima smatraju ugrožena u odnosu na izvršioca „zbog svoje starosne dobi“, čak i onda, kada nije upotrijebljena sila, prijetnja ili neki drugi način preduzimanja radnji izvršenja, koji je propisan u stavu 1 iz člana 444 Krivičnog zakonika i tada se na osnovu stava 2, kažnjivost izvršioca izjednačava sa onom propisanom u prethodnom stavu i kreće u okvirima od jedne do deset godina. Takodje, prema citiranoj Konvenciji ne može se prihvatiti kao opravdanje za izvršioca ni okolnost da „bilo koja maloljetna osoba daje pristanak na iskorišćavanje“, upravo zbog te svoje starosne dobi i činjenice da  proces sazrijevanja takvih ličnosti još uvijek nije dovršen.</span>
</p>
<p>&nbsp;</p>
<p>
<span class="span3">Dakle, optuženi je u ovom slučaju u odnosu na maloljetna lica bio svjestan ne samo njihove starosne dobi, nego i da iskorišćavanjem njihovih teških prilika iste predaje većem broju muških lica u cilju prostitucije, pa je zato sud izostavio pravnu ocjenu ponašanja optuženog koju je tužilac  podnijetim optužnim aktom okvalifikovao i kroz stav  2  iz člana 444 KZ-a koji ne podrazumijeva jednu takvu situaciju.</span>
</p>
<p>&nbsp;</p>
<p>
<span class="span3">Prema tome, u smislu ovog člana, u konkretnom slučaju trgovina ljudima znači i zloupotrebu teških prilika žrtve i njenu predaju drugim muških licima u cilju njihove prostitucije ili druge vrste seksualne eksploatacije, čime se optuženi nije bavio samo u odnosu na ta maloljetna lica, nego u dužem vremenskom periodu i na ostala lica koja su navedena u optužnom aktu.</span>
</p>
<p>&nbsp;</p>
<p>
<span class="span3">Iako se trgovina ljudi veoma često miješa sa prostitucijom, koja je samo jedan oblik eksploatacije žrtava trgovine ljudima, postoji veoma jasan elemenat koji razlikuje ova krivična djela i nedopušta njihovo izjednačavanje. Taj elemenat, koji ne predstavlja zakonsko obilježje, kada se radi o krivičnom djelu trgovine ljudima, ogleda se u motivaciji izvršioca koja se uvijek svodi na ostvarenje profita, što nije slučaj sa krivičnim djelom posredovanje pri vršenju prostitucije iz člana 210 stav 2 KZ-a koje se može izvršiti iz najrazličitijih motiva, u koje bi ušli i oni koji ne podrazumijevaju materijalnu korist za izvršioca. Takodje je poznato, da se trgovina ljudima radi prostitucije može smatrati krivičnim djelom i u zemljama gdje je zakonom dozvoljena, ako se prostitucija odvija radi iskorišćavanja, pa pitanje pristanka žrtve na seksualni čin sa klijentom u takvim situacijama postaje pravno irelevantno i kada se radi o punoljetnim osobama. U konkretnom slučaju, optuženi je uslovno rečeno i dobijao dobrovoljni pristanak oštećenih, upravo zato što su se nalazile u teškim prilikama i njemu su te okolnosti bile veoma poznate, pa je i kroz pozajmljivanje novca jačao tu njihovu zavisnost, zato što im je pogoršavao, inače, lošu materijalnu situaciju i nakon toga predlagao, kako </span><span class="span3">najlakše iz nje da izadju, kao u slučajevima oštećenih  čija su imena navedena u optužnom aktu.</span>
</p>
<p>&nbsp;</p>
<p>
<span class="span3">Prema tome, optuženi je bio svjestan da zloupotrebljava njihove teške prilike, jer je znao da njihova loša materijalna situacija i u odnosu na neke od oštećenih, bolest užih članova porodice predstavljaju teške trenutke u njihovim životima, pa je očigledno htio te okolnosti da iskoristi radi sticanja profita, čim ih je  predavao drugim muškim licima u dužem periodu u cilju prostituisanja, te se u takvom njegovom ponašanju stiču sva zakonska obilježja krivičnog djela trgovina ljudima iz člana 444 stav 6 u vezi stava 3 i 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span3">Sud je imao u vidu i ostale izvedene dokaze, te je ocijenio da njihovi rezultati nemaju uticaja na donošenje drugačijih činjeničnih zaključaka koji se tiču bitnih obilježja predmetnog krivičnog djela koje mu je optužnim aktom stavljeno na teret. </span>
</p>
<p>&nbsp;</p>
<p>
<span class="span3">Pri odmjeravanju kazne zatvora sud je u smislu člana 42 KZ-a vodio računa o svim okolnostima koje utiču da ona bude veća ili manja, pa je od olakšavajućih uzeo u obzir njegove porodične prilike odnosno okolnost da se radi o oženjenom čovjeku i roditelju dvoje djece, kao i da se oštećene nijesu pridružile krivičnom gonjenju, dok je od otežavajućih okolnosti uzeo u obzir njegovu raniju osudjivanost koja je utvrdjena uvidom u pravosnažne presude Osnovnog suda Herceg Novi iz kojih proizilazi da je oglašavan krivim, zbog krivičnih djela bliže označenih u izreci presude</span><span class="span3">, ali toj okolnosti  nije dao veći značaj, zbog vrste izrečene mu krivične sankcije i činjenice da se ne radi o istovjetnim  ili istovrsnom krivičnom djelu koje mu je optužnim aktom stavljeno na teret. Medjutim, kako navedene olakšavajuće okolnosti po svojoj sveukupnosti imaju karakter osobito olakšavajuće okolnosti, to mu je sud ublažio kaznu ispod granice koja je zakonom propisana i izrekao u visini od tri godine i šest mjeseci koja odgovara granici ublažavanja za predmetno krivično djelo (član 45 i 46 KZ) smatrajući da će se sa tako odmjerenom kaznom u okviru opšte svrhe krivičnih sankcija (član 4 KZ) postići i svrha kažnjavanja, čiji je cilj sprečavanje učinioca da čini krivična djela i uticanje na njega da ubuduće ne čini krivična djela, uticanje na druge da ne čine krivična djela, kao i da se tom kaznom izražava istovremeno i društvena osuda za učinjeno krivično djelo i obaveza poštovanja zakona, odnosno jača moral i utiče na razvijanje društvene odgovornosti (član 32 KZ).</span>
</p>
<p>&nbsp;</p>
<p>
<span class="span3">Shodno članu 51 KZ u izrečenu kaznu zatvora optuženom je uračunato vrijeme pritvora u vezi sa izvršenim krivičnim djelom, u vremenu bliže označenom u izreci presude.</span>
</p>
<p>&nbsp;</p>
<p>
<span class="span3">Kako je sud optuženog oglasio krivim to ga je, na osnovu čl. 229 u vezi čl. 226 ZKP-a, obavezao na plaćanje paušala, kao dijela troškova krivičnog postupka,  u iznosu od 150,00 eura, obzirom na njegovo imovno stanje, trajanje i složenost ovog postupka.</span>
</p>
<p>&nbsp;</p>
<p>
<span class="span3">Sa iznijetog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1"> Dana, 18.11.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1">          PREDSJEDNIK VIJEĆA SUDIJA</span>
</p>
<p>
<span class="span1">Mila Cupara</span><span class="span1"></span><span class="span1"></span><span class="span1">                                                  Dragoje Jović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span><span class="span3">Protiv ove presude može se preko ovog suda izjaviti žalba Apelacionom sudu Crne Gore u roku od 15 dana od dana dostavljanja njenog prepisa.</span>
</p>
<p>&nbsp;</p>
<p>&nbsp;</p>
<p>
<span class="span2"> </span>
</p>
<p>&nbsp;</p>
</div>
</div>


</body>
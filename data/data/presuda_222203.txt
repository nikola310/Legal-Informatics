<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-family:'Arial'}
.span3{;font-family:'Arial';font-weight:800}
.span4{color:#FF0000;font-family:'Arial'}
.span5{;font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p>
<span class="span2">                                                                                             Posl. br. K. 304/16/16 </span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Kotoru, kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog Ivančević Miloša, zbog krivičnog djela </span><span class="span2">teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanje javnog saobraćaja iz čl. 339 st. 1  Krivičnog zakonika, koji se vodi po optužnici ODT Kotor Kt.br. 250/16 od 12.10.2016. godine, nakon održanog glavnog i javnog pretresa dana 17.11.2016. godine, u prisustvu državne tužiteljke ODT Kotor Tijane Čelanović i okrivljenog, istog dana donio je i javno objavio sledeću </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni IVANČEVIĆ MILOŠ, JMBG 1804989254990, od oca Jovana i majke Mirjane, rođene Pavićević, rođen 18.04.1989. godine u Cetinju, stalno nastanjen u Budvi, Velji vinogradi bb, državljanin CG, ekonomista, oženjen, otac jednog maloljetnog djeteta, sa završenom VSS, srednjeg imovnog stanja, ranije osuđivan </span><span class="span2">presudom Višeg suda u Podgorici K.br. 5/2016 od 12.05.2016. godine zbog krivičnog djela iz čl. 300 st. 1 Krivičnog zakonika na kaznu zatvora u trajanju od 10 mjeseci</span><span class="span2">, protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span2">K r i v  j e</span>
</p>
<p>&nbsp;</p>
<p>
<span class="span2">Što je, </span>
</p>
<p>
<span class="span2">Dana 22.05.2016. godine oko 04:30 časova, u Budvi, na raskrsnici Mediteranske i ulice 22. novembra, upravljajući PMV marke "Volkswagen Passat", reg.ozn. BD AU515, vlasništvo Jovančević Jovana, suprotno odredbama čl. 36 st. 1 i čl. 182 st. 4 u vezi st. 2 Zakona o bezbjednosti saobraćaja na putevima (Sl. list CG br. 33/2012 i 58/2014), iako je bio svjestan da svojom radnjom može učiniti krivično djelo, pa je na to pristao, ugrozio saobraćaj i doveo u opasnost život oštećenog Dapčević Borisa iz Budve, na način što je vozilom upravljao u pijanom stanju pri koncentraciji od 1,57 promila apsolutnog alkohola u krvi i što se na putu u naselju kretao brzinom većom od dozvoljene odnosno većom od 50 km/h i to brzinom od najmanje 81 km/h, usled čega je izgubio upravljivost vozilom, prešao u suprotnu kolovoznu traku i izletio na betonsko proširenje uz lijevu ivicu kolovoza gledajući iz pravca kretanja njegovog vozila, gdje je vozilom ostvario kontakt </span><span class="span2">sa metalnom ogradom, kojom prilikom je oštećeni Dapčević Boris - suvozač u njegovom vozilu, zadobio teške tjelesne povrede u vidu višestrukog unutarzglobnog preloma donjeg okrajka desne žbice i unutarzglobnog preloma gornjeg članka palca desne šake,</span>
</p>
<p>&nbsp;</p>
<p>
<span class="span2">  - čime je učinio krivično djelo teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanja javnog saobraćaja iz čl. 339 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Pa ga sud na osnovu napred navedene krivično pravne odredbe i članova 2, 3, 4, 5, 8, 13, 15, 36, 36a, 42, 45 i 46 Krivičnog zakonika i čl. 227, 229, 368 i 374 </span><span class="span2">ZKP-a</span><span class="span2"> </span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na kaznu zatvora u trajanju od 4 (četiri) mjeseca, koju će okrivljeni izdržati nakon pravosnažnosti presude, s tim što se istovremeno određuje da će se ova kazna izvršiti u prostorijama u kojima okrivljeni stanuje.</span>
</p>
<p>&nbsp;</p>
<p>
<span class="span2">Okrivljeni Ivančević Miloš kome je određeno izvršenje kazne zatvora u prostorijama u kojima stanuje, ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija. Ukoliko osuđeni jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenje krivičnih sankcija. </span>
</p>
<p>&nbsp;</p>
<p>
<span class="span2">Dužan je okrivljeni na ime troškova krivičnog postupka uplatiti iznos od 154,00 eura i na ime sudskog paušala uplatiti iznos od 30,00 eura u korist Budžeta Crne Gore na žiro račun br. 832–16–52, sve u roku od mjesec dana od dana pravosnažnosti presude.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">ODT iz Kotora podnio je ovom sudu optužnicu Kt.br. 250/16 od 12.10.2016. godine protiv okrivljenog Ivančević Miloša, zbog izvršenja krivičnog djela </span><span class="span2">teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanje javnog saobraćaja iz čl. 339 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Okrivljeni Ivančević Miloš je u svojoj odbrani na glavnom pretresu izjavio da priznaje izvršenje krivičnog djela koje mu se stavlja na teret i krivicu za isto, te da  ostaje u svemu kao na zapisniku ODT Kotor od 01.07.2016. godine kada je naveo da je kritične večeri tj. 22.05.2016. godine, izašao u grad sa društvom kako bi proslavili rođenje njegove kćerke i bili su u diskoteci "Trocadero" u Budvi, gdje je konzumirao alkohol, da su negdje oko 04:00 časa ujutru krenuli da idu i svi su ušli u vozilo, vlasništvo njegovog oca Ivančević Jovana, a radi se o vozilu marke "Passat" reg.ozn. BD AU515. Dalje je naveo da je on upravljao vozilom, pored njega je sjeo njegov kum Dapčević Boris, a na zadnjem sjedištu su sjedali Boljević Boris iz Podgorice i jedan njegov drug čijeg se imena ne sjeća, kretali su se Mediteranskom ulicom i kada su bili negdje na dijelu puta pored Pošte, pretekao je jedno vozilo ispred sebe, nakon čega je vozilom nailazio u krivinu ulijevo, koja vodi prema glavnom semaforu u Budvi, u tom momentu jedno vozilo </span><span class="span2">je naišlo iz pravca semafora, a on pošto se svojim vozilom još uvijek nije u cjelosti vratio u svoju kolovoznu traku, okrenuo se za tim vozilom, kako bi vidio da li će isto da zakači zadnji dio njegovog vozila, nakon čega je pogledao ispred sebe, međutim nije uspio da uhvati krivinu ulijevo i udario je vozilom u ogradu koja se nalazi ispred lokala "City". Dodao je da je u ovoj nezgodi Dapčević Boris polomio ruku, dok ova druga dva momka nisu imali nikakvih povreda, na lice mjesta je odmah došla policija koja je napravila zapisnik o uviđaju, nakon čega je duvao u alko-test i dva puta su mu uzimali krv u hitnoj pomoći, na osnovu čega su utvrdili da je vozio pod dejstvom alkohola, te da se njegovo vozilo nakon nezgode nalazilo na mjestu kako je to prikazano skicom lica mjesta. Na glavnom pretresu okrivljeni je izrazio žaljenje zbog svega što se desilo kritične prilike. </span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja činjeničnog stanja i krivice okrivljenog, sud je proveo sledeće dokaze: na saglasnost stranaka pročitao je iskaz svjedoka oštećenog Dapčević Borisa sa zapisnika pred ODT Kotor od 01.07.2016. godine, kao i iskaz svjedoka Novaković Miodraga sa zapisnika pred ODT Kotor od 21.06.2016. godine, pročitao je zapisnik o uviđaju UP CB Budva br. 83/2016 od 26.05.2016. godine sa skicom lica mjesta od 22.05.2016. godine, </span><span class="span2">zapisnik o izvršenoj kontroli prisustva alkohola u organizmu UP CB Budva od 22.05.2016.g. na ime Ivančević Miloša, nalazi koncentracije alkohola u krvi Odjeljenja za sudsku medicinu KCCG br. 755 i 756 od 02.06.2016.g. na ime Ivančević Miloša, izvještaj ljekara jedinice za HMP u Budvi br. protokola 5323 od 22.05.2016.g. na ime Dapčević Borisa, izvještaj ljekara specijaliste SP "Vaso Ćuković" u Risnu br. protokola 858/5210 od 22.05.2016.g. na ime Dapčević Borisa, na saglasnost stranaka pročitao je nalaz i mišljenje vještaka medicinske struke dr Krsta Nikolića Kt.br. 250/16 od 19.07.2016. godine, na saglasnost stranaka pročitao je nalaz i mišljenje vještaka saobraćajne struke mr Ljubomira Odalovića od 29.09.2016. godine, pročitao je izvod iz Kaznene evidencije Ministarstva pravde Crne Gore za okrivljenog KE br. 257/2016 od 17.11.2016. godine.</span>
</p>
<p>&nbsp;</p>
<p>
<span class="span2">Svjedok oštećeni Dapčević Boris je na zapisniku pred ODT Kotor od dana 01.07.2016. godine naveo da je kritične večeri 21./22.05.2016. godine sa Ivančević Milošem i društvom bio u diskoteci "Trocadero" u Budvi i slavili su rođenje Miloševe kćerke, da su oko 04:00 časa ujutru krenuli da idu, Miloš je vozio "Passat", on je sjedao pored Miloša, dok su na zadnjem sjedištu bila dva momka čijih se imena ne sjeća a radi se o Miloševim drugovima, kretali su se Mediteranskom ulicom u pravcu lokala "City" i kada su naišli na krivinu kod Pošte, iz pravca semafora je naišao džip čiji vozač nije znao kuda će, što je zbunilo Miloša koji je pokušao da "smota" auto, da izbjegne taj džip i završili su u ogradu koja se nalazi kod lokala "City", a u ovoj nezgodi je on zadobio prelom desne ruke, zbog čega je nosio gips 21 dan. Takođe je dodao da je kritične večeri Miloš Ivančević pio alkohol u "Trocaderu" ali u umjerenim količinama, tako da je, po njegovom mišljenju, mogao da upravlja vozilom. Oštećeni Dapčević Boris se nije pridružio krivičnom gonjenju i nije postavio imovinsko pravni zahtjev. </span>
</p>
<p>&nbsp;</p>
<p>
<span class="span2">Svjedok Novaković Miodrag je na zapisniku pred ODT Kotor od dana 21.06.2016. godine naveo da je dana 22.05.2016. godine oko 04:00 časa ujutru, krenuo sa društvom iz "Trocadera" i sjeli su u auto Ivančević Miloša, koji je upravljao svojim vozilom marke "Passat", dok je na mjestu suvozača sjedao jedan njegov drug, čijeg imena ne može da se sjeti, on je sjedao iza suvozača a pored njega je sjedao njegov drug Boljević Igor. </span><span class="span2">Dodao je da je bio pospan i gledao je u svoj telefon, u jednom trenutku je čuo kako suvozač kaže Milošu "koči, koči", nakon čega je podigao glavu i vidio je kako u tom trenutku udaraju u ogradu, sa lijeve strane, koja se nalazi kod lokala "City", da su nakon udara vozila o ogradu izašli iz istog, on nije imao nikakve povrede, a povrijeđen je bio momak koji je sjedao na mjestu suvozača. Dalje je naveo da ne zna zbog čega je Ivančević skrenuo u lijevo, jer je podigao glavu kada je čuo riječi "koči, koči", da su se prije nezgode kretali iz pravca Pošte u Budvi u pravcu zgrada Tri kane, te da su te večeri Ivančević i Boljević pili u "Trocaderu" dok je on malo nešto popio.</span><span class="span3"> </span>
</p>
<p>&nbsp;</p>
<p>
<span class="span2">Iz zapisnika o uviđaju UP CB Budva br. 83/2016 od 26.05.2016. godine proizilazi da je kritičnog dana u 04.30 časova na raskrsnici ulica Mediteranske i 22. novembra u Budvi, opština Budva, došlo do saobraćajne nezgode u kojoj je učestvovalo PMV "Volkswagen Passat 1.9 TDI" reg.ozn. BD AU515, kojim je upravljao Ivančević Miloš, a u istom vozilu su se, kao putnici, nalazili Dapčević Boris, Boljević Igor i Novaković Miodrag. Vozač Ivančević Miloš upravljajući navedenim vozilom kretao se Mediteranskom ulicom iz pravca Starog grada u pravcu sajma i dolaskom na kritično mjesto nastanka saobraćajne nezgode, prednjim dijelom vozila, ostvaruje kontakt sa metalnom ogradom, koja se nalazi sa lijeve strane, gledano iz pravca kretanja imenovanog - ispred parking prostora lokala "City". Iz skice lica mjesta od 22.05.2016. godine utvrđen je položaj vozila kojim je upravljao Ivančević Miloš nakon predmetne saobraćajne nezgode.</span>
</p>
<p>
<span class="span4"> </span>
</p>
<p>
<span class="span2">Iz zapisnika o izvršenoj kontroli prisustva alkohola u organizmu UP CB Budva od 22.05.2016. godine proizilazi da je kritičnog Ivančević Miloš imao 1,05 g/kg alkohola u organizmu.</span>
</p>
<p>&nbsp;</p>
<p>
<span class="span2">Iz nalaza koncentracije alkohola u krvi Odjeljenja za sudsku medicinu KCCG i to dva nalaza: br. 755 i br. 756 od 02.06.2016. godine proizilazi da je Ivančević Miloš kritične prilike u 05:35 časova imao 30,340 mmol/L odnosno 1,40 promila apsloutnog alkohola u krvi, odnosno da je u 06:05 časova imao 29,079 mmol/L odnosno 1,34 promila apsloutnog alkohola u krvi; kod koncentracije 1,40 odnosno 1,34 promila apsolutnog alkohola u krvi, većina ljudi se nalazi u pripitom stanju.</span>
</p>
<p>&nbsp;</p>
<p>
<span class="span2">Iz izvještaja ljekara jedinice za HMP u Budvi br. protokola 5323 od 22.05.2016. godine na ime Dapčević Borisa proizilazi da se kritičnog dana imenovani javio u gore navedenu ustanovu radi ukazivanja medicinske pomoći, isti je pregledan, konstatovane su mu povrede i upućen je ortopedu u SB Risan.</span>
</p>
<p>&nbsp;</p>
<p>
<span class="span2">Iz izvještaja ljekara specijaliste SB "Vaso Ćuković" u Risnu br. protokola 858/5210 od 22.05.2016. godine na ime Dapčević Borisa proizilazi da se imenovani javio u gore navedenu medicinsku ustanovu gdje su mu konstatovane povrede, postavljena dijagnoza i propisana odgovarajuća terapija.</span>
</p>
<p>&nbsp;</p>
<p>
<span class="span2">Iz nalaza i mišljenja vještaka medicinske struke dr Krsta Nikolića Kt.br. 250/16 od 19.07.2016. godine  proizilazi da je kritične prilike Dapčević Boris zadobio sledeće tjelesne povrede: </span>
</p>
<p>
<span class="span2">- višestruki unutarzglobni prelom donjeg okrajka desne žbice;</span>
</p>
<p>
<span class="span2">- unutarzglobni prelom gornjeg članka palca desne šake.</span>
</p>
<p>
<span class="span2">Navedene povrede predstavljaju u vrijeme nanošenja, procijenjene kako pojedinačno tako i u svom ukupnom djelovanju, tešku tjelesnu povredu i nastale su usled udara Dapčević Borisa u tupo-tvrde predmete u unutrašnjosti putničkog motornog vozila u kojem se imenovani nalazio.</span>
</p>
<p>
<span class="span2">Takođe, vještak je naveo da se Ivančević Miloš u vrijeme odigravanja predmetne saobraćajne nezgode nalazio u pijanom stanju sa koncentracijom apsloutnog alkohola u krvi u iznosu od 1,57 promila ili 34,078 milimola u litru (mmol/L).</span>
</p>
<p>&nbsp;</p>
<p>
<span class="span2">Iz nalaza i mišljenja vještaka saobraćajne struke mr Ljubomira Odalovića od 29.09.2016. godine proizilazi da je mjesto kontakta na betonskom proširenju (priputnom zemljištu) uz lijevu kolovoznu traku gledano iz pravca starog grada ka Sajmu u zoni raskrsnice. Neposredno prije kontakta vozač je izgubio kontrolu upravljivosti vozila, a vještak je na osnovu utvrđenog obima oštećenja automobila i činjenice da je vozilo bio zaustavljeno deformacijom ograde, našao da je brzina vozila "VW Passat" bila minimalno 81 km/h. U konačnom vještak je naveo da na osnovu prezentiranog fonda podataka, analizom materijalnih podataka iz spisa predmeta, nakon sprovedenog vještačenja, pouzdano je utvrđeno da se predmetna saobraćajna nezgoda dogodila 22.05.2016. godine oko 04:30 časova u Budvi, na raskrsnici ulica Mediteranske i 22. novembra, u neposrednoj blizini restorana "City". U trenutku saobraćajne nezgode vozač je bio u pijanom stanju sa koncentracijom 1,57 promila alkohola u krvi. Vozilo "VW Passat" kretalo se minimalnom brzinom 81 km/h, te dolaskom na kritično mjesto vozač gubi upravljivost vozila, prelazi u drugu kolovoznu traku i betonsko proširenje uz lijevu ivicu kolovoza u smjeru kretanja, izlijeće van kolovoza i ostvaruje kontakt sa metalnom ogradom na priputnom proširenju. Vozač je imao prostornih i tehničkih mogućnosti da izbjegne nezgodu ali vozač u stanju alkoholisanosti kakav je bio u trenutku nezgode, nije bio sposoban za upravljanje vozilom. Na kolovozu ne postoji bilo koji trag koji upućuje na zaključak da vozilo i put imaju uticaja na nastanak nezgode, već isključivo ljudski faktor. Na osnovu napred navedenog, predmetna saobraćajna nezgoda je nastupila usled propusta u vožnji od strane vozača "VW Passat", reg.ozn. BD AU515, koji je upravljajući vozilom u pijanom stanju, postupajući suprotno pravilima saobraćaja, nepoštujući postavljanu saobraćajnu signalizaciju, svojim kretanjem na dijelu puta, u naselju, namijenjenom za dvosmjerni saobraćaj, brzinom ne manjom od 81 km/h, ugrozio bezbjednost saobraćaja, živote saputnika i imovinu drugih lica.     </span>
</p>
<p>&nbsp;</p>
<p>
<span class="span2">Iz izvoda iz Kaznene evidencije Ministarstva pravde Crne Gore za okrivljenog KE br. 257/2016 od 17.11.2016. godine proizilazi da je Ivančević Miloš ranije osuđivan presudom Višeg suda u Podgorici K.br. 5/2016 od 12.05.2016. godine zbog krivičnog djela iz čl. 300 st. 1 Krivičnog zakonika na kaznu zatvora u trajanju od 10 mjeseci.</span>
</p>
<p>&nbsp;</p>
<p>
<span class="span2">Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, a u odnosu na odbranu okrivljenog, koji je priznao izvršenje krivičnog djela stavljenog mu na teret i krivicu za isto, sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni učinio krivično djelo </span><span class="span2">teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanja javnog saobraćaja iz čl. 339 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Ovakvo činjenično stanje sud je utvrdio na osnovu odbrane okrivljenog i iz svih provedenih dokaza, a prvenstveno iz zapisnika o uviđaju saobraćajne nezgode, nalaza i mišljenja vještaka saobraćajne i medicinske struke.</span>
</p>
<p>&nbsp;</p>
<p>
<span class="span2">Naime, uvidom u zapisnik o uviđaju UP CB Budva </span><span class="span2">br. 83/2016 od 26.05.2016. godine sud je utvrdio da je kritičnog dana u 04.30 časova na raskrsnici ulica Mediteranske i 22. novembra u Budvi, opština Budva, došlo do saobraćajne nezgode u kojoj je učestvovalo PMV "Volkswagen Passat 1.9 TDI" reg.ozn. BD AU515, kojim je upravljao Ivančević Miloš, a u istom vozilu su se, kao putnici, nalazili Dapčević Boris, Boljević Igor i Novaković Miodrag. Vozač Ivančević Miloš upravljajući navedenim vozilom kretao se Mediteranskom ulicom iz pravca Starog grada u pravcu Sajma i dolaskom na kritično mjesto nastanka saobraćajne nezgode, prednjim dijelom vozila, ostvario je kontakt sa metalnom ogradom, koja se nalazi sa lijeve strane, gledano iz pravca kretanja imenovanog - ispred parking prostora lokala "City". Iz skice lica mjesta od 22.05.2016. godine utvrđen je položaj vozila kojim je upravljao Ivančević Miloš nakon predmetne saobraćajne nezgode. Okrivljeni Ivančević Miloš je u svojoj odbrani u potpunosti priznao izvršenje krivičnog djela stavljenog mu na teret i detaljno objasnio kako je do predmetne saobraćajne nezgode došlo, navodeći </span><span class="span2">da je kritične večeri tj. 22.05.2016. godine, izašao u grad sa društvom kako bi proslavili rođenje njegove kćerke i bili su u diskoteci "Trocadero" u Budvi, gdje je konzumirao alkohol, da su negdje oko 04:00 časa ujutru krenuli da idu i svi su ušli u predmetno vozilo, on je upravljao vozilom, pored njega je sjeo njegov kum Dapčević Boris, a na zadnjem sjedištu su sjedali Boljević Boris iz Podgorice i jedan njegov drug čijeg se imena ne sjeća, kretali su se Mediteranskom ulicom i kada su bili negdje na dijelu puta pored Pošte, pretekao je jedno vozilo ispred sebe, nakon čega je vozilom nailazio u krivinu ulijevo, koja vodi prema glavnom semaforu u Budvi, u tom momentu jedno vozilo je naišlo iz pravca semafora, a on pošto se svojim vozilom još uvijek nije u cjelosti vratio u svoju kolovoznu traku, okrenuo se za tim vozilom, kako bi vidio da li će isto da zakači zadnji dio njegovog vozila, nakon čega je pogledao ispred sebe, međutim nije uspio da uhvati krivinu ulijevo i udario je vozilom u ogradu koja se nalazi ispred lokala "City", te da se njegovo vozilo nakon nezgode nalazilo na mjestu kako je to prikazano skicom lica mjesta. Sud je prihvatio odbranu okrivljenog obzirom da je ista u potpunosti potvrđena provedenim dokazima. Naime, sud je na osnovu </span><span class="span2">zapisnika o izvršenoj kontroli prisustva alkohola u organizmu UP CB Budva, kao i dva nalaza koncentracije alkohola u krvi Odjeljenja za sudsku medicinu KCCG, sve na ime okrivljenog utvrdio da se kritične večeri okrivljeni nalazio u alkoholisanom stanju i to, kako je utvrđeno iz nalaza i mišljenja vještaka medicinske struke dr Krsta Nikolića, koji nalaz i mišljenje je sud prihvatio kao stručan i objektivan, okrivljeni Ivančević se u vrijeme odigravanja predmetne saobraćajne nezgode nalazio u pijanom stanju sa koncentracijom apsolutnog alkohola u krvi u iznosu od 1,57 promila.   </span>
</p>
<p>&nbsp;</p>
<p>
<span class="span2">Dalje, </span><span class="span2">radi utvrđivanja uzroka predmetne saobraćajne nezgode provedeno je vještačenje po vještaku saobraćajne struke mr Ljubomira Odalovića koji je u svom nalazu i mišljenju od </span><span class="span2">29.09.2016. godine naveo da je, na osnovu prezentiranog fonda podataka, analizom materijalnih podataka iz spisa predmeta, pouzdano utvrđeno da se predmetna saobraćajna nezgoda dogodila 22.05.2016. godine oko 04:30 časova u Budvi, na raskrsnici ulica Mediteranske i 22. novembra, u neposrednoj blizini restorana "City", da je u trenutku saobraćajne nezgode vozač, ovdje okrivljeni Ivančević bio u pijanom stanju </span><span class="span2">sa koncentracijom 1,57 promila alkohola u krvi, koji je vozilom upravljao brzinom od najmanje 81 km/h, te da dolaskom na kritično mjesto vozač gubi upravljivost vozila, prelazi u drugu kolovoznu traku i betonsko proširenje uz lijevu ivicu kolovoza u smjeru kretanja, izlijeće van kolovoza i ostvaruje kontakt sa metalnom ogradom na priputnom proširenju. Prema mišljenju ovog vještaka, okrivljeni Ivančević je kao vozač predmetnog vozila imao prostornih i tehničkih mogućnosti da izbjegne nezgodu ali vozač u stanju alkoholisanosti kakav je bio u trenutku nezgode, nije bio sposoban za upravljanje vozilom. Na kolovozu ne postoji bilo koji trag koji upućuje na zaključak da vozilo i put imaju uticaja na nastanak nezgode, već isključivo ljudski faktor, te je u konačnom vještak naveo da je na osnovu napred navedenog, predmetna saobraćajna nezgoda nastupila usled propusta u vožnji od strane vozača "VW Passat", reg.ozn. BD AU515, koji je upravljajući vozilom u pijanom stanju, postupajući suprotno pravilima saobraćaja, nepoštujući postavljenu saobraćajnu signalizaciju, svojim kretanjem na dijelu puta, u naselju, namijenjenom za dvosmjerni saobraćaj, brzinom ne manjom od 81 km/h, ugrozio bezbjednost saobraćaja, živote saputnika i imovinu drugih lica. Sud je ovakav nalaz i mišljenje vještaka cijenio kao objektivan i stručan i kao takvog ga je u cjelosti prihvatio.</span>
</p>
<p>&nbsp;</p>
<p>
<span class="span2">Da je oštećeni kritične prilike zadobio tjelesne povrede sud je utvrdio iz medicinske dokumentacije na ime oštećenog, izvještaja ljekara HMP Budva i izvještaja ljekara specijaliste SB „Vaso Ćuković“ Risan, kao i nalaza i mišljenja vještaka medicinske struke iz kojeg proizilazi da je oštećeni Dapčević Boris kritične prilike zadobio sledeće povrede: </span>
</p>
<p>
<span class="span2">višestruki unutarzglobni prelom donjeg okrajka desne žbice i unutarzglobni prelom gornjeg članka palca desne šake, kao i da navedene povrede predstavljaju u vrijeme nanošenja, procijenjene kako pojedinačno tako i u svom ukupnom djelovanju, tešku tjelesnu povredu i nastale su usled udara Dapčević Borisa u tupo-tvrde predmete u unutrašnjosti putničkog motornog vozila u kojem se imenovani nalazio, koji nalaz i mišljenje je sud u potpunosti prihvatio kao stručen i objektivan i dat po pravilima struke.</span>
</p>
<p>&nbsp;</p>
<p>
<span class="span2">Iskaz svjedoka oštećenog Dapčević Borisa da su se kritične večeri, nakon izlaska iz “Trocadera” </span><span class="span2">kretali Mediteranskom ulicom u pravcu lokala "City" i kada su naišli na krivinu kod Pošte, iz pravca semafora je naišao džip čiji vozač nije znao kuda će, što je zbunilo Miloša koji je pokušao da "smota" auto, da izbjegne taj džip i završili su u ogradu koja se nalazi kod lokala "City", a u ovoj nezgodi je on zadobio prelom desne ruke, zbog čega je nosio gips 21 dan i da je kritične večeri Miloš Ivančević pio alkohol u "Trocaderu" ali u umjerenim količinama, tako da je, po njegovom mišljenju, mogao da upravlja vozilom, sud nije mogao prihvatiti obzirom da je isti u suprotnosti sa odbranom okrivljenog koji je naveo da mu je dok je obilazio vozilo koje se kretalo u istom pravcu kao i on, u susret naišlo </span><span class="span2">jedno vozilo je naišlo iz pravca semafora, a on pošto se svojim vozilom još uvijek nije u cjelosti vratio u svoju kolovoznu traku, okrenuo se za tim vozilom, kako bi vidio da li će isto da zakači zadnji dio njegovog vozila, nakon čega je pogledao ispred sebe, međutim nije uspio da uhvati krivinu ulijevo i udario je vozilom u ogradu koja se nalazi ispred lokala "City", već je našao da je ovakav iskaz svjedoka očigledno smišljen na izbjegavanje krivice okrivljenog i olakšavanje njegovog položaja u ovoj krivično pravnoj stvari, posebno kada se ima u vidu činjenica da je oštećeni kum sa okrivljenim.</span>
</p>
<p>&nbsp;</p>
<p>
<span class="span2">Iskaz svjedoka Novaković Miodraga sud nije posebno cijenio obzirom da je svjedok naveo da je u kritičnom trenutku gledao u svoj telefon, da je glavu podigao u trenutku kada je vozilo udarilo u ogradu, te da iz tog razloga ne zna zbog čega je okrivljeni Ivančević skrenuo u lijevo.</span>
</p>
<p>&nbsp;</p>
<p>
<span class="span2">Dalje, odredbom čl. 36 st. 1 Zakona o bezbjednosti saobraćaja na putevima je propisano je da na putu u naselju vozač ne smije vozilom da se kreće brzinom većom od 50 km/h, a odredbom čl. 182 st. 4 istog zakona propisano je da je pod dejstvom alkohola vozač, odnosno lice za koje se analizom odgovarajućeg uzorka krvi utvrdi sadržaj alkohola veći od 0,3 g/kg ili ako je prisustvo alkohola u organiznu utvrđeno odgovarajućim sredstvima ili aparatima za mjerenje alkoholisanosti (alkometrom i dr.) veće od 0,3 g/kg. Imajući u vidu navedeno, u konkretnom slučaju okrivljeni Ivančević je postupao suprotno citiranim zakonskim odredbama jer je upravljao vozilom u pijanom stanju pri koncentraciji od 1,57 promila apsolutnog alkohola u krvi, kako je to utvrđeno iz dva Izvještaja KCCG i nalaza i mišljenja vještaka medicinske struke, kao i jer se na putu u naselju kretao brzinom većom od dozvoljene, odnosno većom od 50 km/h i to brzinom od najmanje 81 km/h, a što je sud utvrdio iz nalaza i mišljenja vještaka saobraćajne struke, usled čega je izgubio upravljivost vozilom, prešao u suprotnu kolovoznu traku i izletio na betonsko proširenje uz lijevu ivicu kolovoza gledajući iz pravca kretanja njegovog vozila, gdje je vozilom ostvario kontakt sa metalnom ogradom, kojom prilikom je oštećeni Dapčević Boris - suvozač u njegovom vozilu, zadobio teške tjelesne povrede u vidu višestrukog unutarzglobnog preloma donjeg okrajka desne žbice i unutarzglobnog preloma gornjeg članka palca desne šake, što je sud utvrdio iz nalaza i mišljenja vještaka medicinske struke, čime su se u radnjama okrivljenog ostvarili svi bitni elementi bića krivičnog djela </span><span class="span2">teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanja javnog saobraćaja iz čl. 339 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Okrivljeni Ivančević je kritične prilike postupao sa eventualnim umišljajem jer je bio svjestan da postupanjem suprotno citiranim odredbama Zakona o bezbjednosti saobraćaja na putevima, čini krivično djelo, pa je na to pristao, ugrozio saobraćaj i doveo u opasnost život oštećenog Dapčević Borisa.</span>
</p>
<p>&nbsp;</p>
<p>
<span class="span2">Prilikom odluke o vrsti i visini krivične sankcije koju okrivljenom treba izreći, sud je imao u vidu da je za krivično djelo iz čl. 348 st. 1 u vezi sa čl. 339 st. 1 KZ-a propisan zatvor od jedne do osam godina. Shodno članu 42 KZ-a, sud je cijenio sve okolnosti koje su od značaja za odmjeravanje kazne, pa je kao olakšavajuće okolnosti na strani okrivljenog cijenio to što je okrivljeni u potpunosti priznao izvršenje krivičnog djela stavljenog mu na teret, činjenicu da je isti otac maloljetnog djeteta, kao i to što se oštećeni nije pridružio krivičnom gonjenju, koje okolnosti su za sud imale karakter naročito olakšavajućih okolnosti, dok je kao otežavajuću okolnost na strani okrivljenog cijenio to što je isti ranije osuđivan, pa je sud okrivljenom Ivančević Milošu utvrdio kaznu zatvora u trajanju od </span><span class="span2">4 (četiri) mjeseca </span><span class="span2">(pri čemu su primijenjene odredbe čl. 45 i 46 KZ o ublažavanju kazne)</span><span class="span2">, koju će okrivljeni izdržati nakon pravosnažnosti presude i istovremeno odredio da će se ova kazna izvršiti u prostorijama u kojima okrivljeni stanuje.</span><span class="span2"> </span><span class="span2">Krivični zakonik Crne Gore odredbom čl. 36 a propisao je način izvršenja ove kazne, tako da je odredjeno da osudjeni ne smije napuštati prostorije u kojima stanuje osim u slučajevima propisnanih zakonom kojim se uredjuje izvršenje krivičnih sankcija, i istovremeno odredio da ukoliko </span><span class="span2">osudjeni jednom u trajanju preko 6 časova, ili dva puta u trajanju do 6 časova samovoljno napusti prostorije u kojima stanuje sud će odrediti da ostatak kazne zatvora izdrži u Zavodu za izvršenje krivičnih sankcija.</span>
</p>
<p>
<span class="span2">Sud smatra da je izrečena kazna adekvatna ličnosti okrivljenog, težini učinjenog krivičnog djela i okolnostima pod kojima je djelo učinjeno, te da će se njome ostvariti ciljevi specijalne i generalne prevencije i u dovoljnoj mjeri uticati na okrivljenog i druge eventualne učinioce ovih i sličnih krivičnih djela, da ubuduće ne vrši kako ova, tako ni druga krivična djela.</span>
</p>
<p>&nbsp;</p>
<p>
<span class="span2">Sud je na osnovu napred navedene krivičnopravne odredbe i čl.</span><span class="span4"> </span><span class="span2">2, 3, 4, 5, 8, 13, 15, 36, 36a, 42, 45 i 46 Krivičnog zakonika i čl. 227, 229, 368 i 374 </span><span class="span2">ZKP-a, riješio kao u izreci.</span>
</p>
<p>&nbsp;</p>
<p>
<span class="span2">Sud je obavezao okrivljenog da na ime troškova sudskog postupka uplati iznos od 154,00 eura ( i to 49,50 eura na ime troškova vještačenja po vještaku medicinske struke i 104,50 eura na ime troškova po vještaku saobraćajne struke), te da na ime sudskog paušala uplati iznos od 30,00 (trideset) eura, a sve navedeno u roku od mjesec dana od dana pravosnažnosti presude u korist Budžeta Crne Gore na žiro račun br. 832-16-52, te da dokaz o uplati dostavi ovom sudu, s pozivom na br. K. 304/16/16. </span>
</p>
<p>&nbsp;</p>
<p>
<span class="span2">Na osnovu izloženog, sud je odlučio kao u izreci presude. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana 17.11.2016. godine</span>
</p>
<p>&nbsp;</p>
<p>&nbsp;</p>
<p>
<span class="span2">        Zapisničar, </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                   S u d i j a,     </span>
</p>
<p>
<span class="span2">Aleksandra Čolan                                                                   Danijela Samardžić</span><span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude dozvoljena je žalba Višem sudu Podgorica u roku od 15 dana, od dana prijema, a preko ovog suda.                                                                                                                                         </span><span>                                                                                                                                                                                                                                                                    </span><span class="span5"> </span>
</p>
<p>&nbsp;</p>
</div>
</div>


</body>
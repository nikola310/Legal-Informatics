<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times New Roman;color:black;}
.s5{font-family:Times New Roman;}
.s6{color:black;font-variant:small-caps;}
.s7{font-family:Times;color:black;}
.s8{font-family:Times;}
.p1{margin-left:-0.125in;text-align:end;hyphenate:auto;font-family:Times;font-size:13pt;}
.p2{margin-left:-0.125in;text-align:center;hyphenate:auto;font-family:Times;font-size:13pt;}
.p3{text-indent:0.5in;text-align:justify;hyphenate:auto;font-family:Times;font-size:13pt;}
.p4{text-indent:0.375in;text-align:start;hyphenate:auto;font-family:Times;font-size:13pt;}
.p5{margin-left:2.5in;text-align:start;hyphenate:auto;font-family:Times;font-size:13pt;}
.p6{text-indent:0.5in;margin-left:-0.125in;text-align:center;hyphenate:auto;font-family:Times;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;text-align:start;hyphenate:auto;font-family:Times New Roman;font-size:13pt;}
.p9{text-align:start;hyphenate:auto;font-family:Times New Roman;font-size:13pt;}
.p10{text-align:center;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times;font-size:13pt;}
.p12{text-indent:0.5in;text-align:center;hyphenate:auto;font-family:Times;font-size:13pt;}
.p13{text-indent:0.5in;margin-left:2.0in;text-align:start;hyphenate:auto;font-family:Times;font-size:13pt;}
.p14{text-align:justify;hyphenate:auto;font-family:Times;font-size:13pt;}
.p15{text-align:justify;hyphenate:auto;font-family:Times New Roman;font-size:13pt;}
.p16{margin-left:-0.125in;text-align:start;hyphenate:auto;font-family:Times;font-size:13pt;}
.p17{margin-left:-0.125in;text-align:justify;hyphenate:auto;font-family:Times;font-size:13pt;}
.p18{margin-left:0.5in;text-align:start;hyphenate:auto;font-family:Times;font-size:13pt;}
.p19{margin-left:0.25in;text-align:start;hyphenate:auto;font-family:Times;font-size:13pt;}
.p20{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 220/09</span>
</p>
<p class="p2"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">P. V.</span><span>, zbog produženog krivičnog djela nasilje u porodici ili u porodičnoj zajednici iz čl. 220 st. 2 u vezi st.1 u vezi čl. 49 Krivičnog zakonika, po optužnom predlogu Osnovnog državnog tužilaštva u Baru Kt.br. 501/08 od 08.06.2009. godine, nakon održanog glavnog javnog pretresa u prisustvu zastupnika optužbe pripravnika Osnovnog državnog tužilaštva V. S., okrivljenog i njegovog branioca K. D., advokata iz P., dana 10.06.2010. godine donio je i javno objavio.</span>
</p>
<p class="p4"></p>
<p class="p5">
<span class="s1">  P R E S U D U</span>
</p>
<p class="p6"></p>
<p class="p7">
<span>Okrivljeni </span><span class="s2">P. V.,</span><span class="s3"> od oca B. i majke S., rođene R.. rođen .. godine u G., sa prebivalištem u mjestu rođenja, naselje V., broj .., pismen, završio Tehnički fakultet, pomoćnik direktora u OŠ M.V. u G., razveden, otac dvoje djece, srednjeg imovnog stanja, osuđivan presudama: Opštinskog suda u Titogradu K. Broj 381/80 od 18.12.1980. godine, zbog krivičnog djela iz čl. 190 st.1 i čl. 185 KZ RCG, na kaznu zatvora od 8 mjeseci, uslovno za 2 godine i Osnovnog suda u Podgorici K. Broj 1045/04 od 19.04.2007. godine, zbog krivičnog djela iz čl. 220 st.1 KZ RCG, na kaznu zatvora od 30 dana, uslovno za 1 godinu,  </span>
</p>
<p class="p7"></p>
<p class="p8">
<span class="s1">Na osnovu čl. 363. tč. 3 ZKP</span>
</p>
<p class="p9"></p>
<p class="p10">
<span class="s1">OSLOBAĐA SE OD OPTUŽBE</span>
</p>
<p class="p9"></p>
<p class="p9"></p>
<p class="p8">
<span class="s2">Da je:</span>
</p>
<p class="p9"></p>
<p class="p7">
<span class="s3">1. Dana 11 juna 2008 godine oko 14,00 časova u porodičnoj kući u ulici J. J. Z.br.  u naselju Š.-Opština Bar, primjenom nasilja ugrozio tjelesni i duševni integritet svoje bivše supruge oštećene E., na način, što je oštećenu rukama stezao u predjelu vrata, potom odgurnuo preko jednog stola, da bi je zatim drvenom letvom - sredstvom podobnim da tijelo teško povrijedi i zdravlje teško naruši, više puta udario u predjelu lijeve ruke, kojom prilikom je zadobila laku tjelesnu povredu-oguljotine u predjelu lijeve podlaktice i to po jednu u predjelu nadlanene strane gornje i donje trećine iste:</span>
</p>
<p class="p9"></p>
<p class="p7">
<span class="s3">2. U periodu od 18 i 19. oktobra 2008 godine u porodičnoj kući u ulici J. J. Z. br. . u naselju Š.-Opština Bar, primjenom nasilja ugrozio duševni integritet svoje bivše supruge oštećene E. i sina R., na način, što je nakon verbalne prepirke i uvreda nasrnuo na oštećenu E. prijeteći da će je ubiti i pokušao je da je gurne niz stepenice, u čemu je spriječio sin R., a potom je okrivljeni fizički nasrnuo na sina R., gađao ga plastičnom stolicom, sredstvom podobnim da tijelo teško povrijedi i zdravlje teško naruši, ali ga nije pogodio.</span>
</p>
<p class="p9"></p>
<p class="p8">
<span class="s3">- čime bi učinio produženo krivično djelo</span><span class="s2"> – nasilje u porodici ili u porodičnoj zajednici iz čl. 220 st. 2 u vezi st. 1 u vezi čl. 49 Krivičnog zakonika.</span><span class="s3">.</span>
</p>
<p class="p7"></p>
<p class="p3">
<span>Jer nije dokazano da je učinio djelo za koje je optužen.</span>
</p>
<p class="p7"></p>
<p class="p7">
<span class="s3">Oštećena P. E. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p3"></p>
<p class="p11">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p12"></p>
<p class="p13">
<span class="s1">  O b r a z l o ž e n j e</span>
</p>
<p class="p14"></p>
<p class="p3">
<span>Optužnim predlogom Osnovnog državnog tužilaštva u Baru Kt.br. 501/08 od 08.06.2009. godine, stavljeno je na teret okrivljenom izvršenje krivičnog djela bliže opisanog u dispozitivu.</span>
</p>
<p class="p3"></p>
<p class="p14">
<span>	Okrivljeni je u svojoj odbrani izjavio da </span><span class="s4">živi u zajedničkoj kući sa bivšom suprugom P. E. i on je njoj poklonio da bira u koji dio kuće će da živi. Nedelju dana prije prvog događaja u oktobru on je primio u njegov dio kuće jednu ženu i dijete da stanuju. Dana 18 ili 19 on je bio odsutan i kada se vratio kući on je vidio da je njegova bivša supruga iščupala metalna vrata, nova i srušila zid koji je fizički odvajao prizemlje od sprata i zamijenila bravu na ulazim vratima kapije tako da on i stanarka nisu mogli ući u svoj dio kuće. Kada su prilazili kući on je vidio da je ona iz dvorišta telefonirala nekom, ali on nije obraćao pažnju na to. Poslije izvjesnog vremena na lice mjesta je došla policija i ona je na intervenciju policije otvorila kapiju, a njegova je i danas zaključana i ne može ući u kuću. Njih su ovlašćeni službenici policije priveli u policiju gdje su dali svoje izjave. Tom prilikom nikakvog fizičkog kontakta niti sukoba nije bilo između njih. Kada se vratio iz Policije on je pošao u svoj dio objekta i ona je došla u njegov dio objekta i počela da mu prijeti da će ga izbaciti iz kuće, da će ga zatvoriti i da je njena cijela kuća, pljunula ga u lice, a on na to nije reagovao osim što je pitao zašto mu to radi. On je nije niti fizički napao, niti vrijeđao suprugu tom prilikom. Ona je nakon toga ušla u stan njegovih podstanara i počela da baca njihove stvari niz stepenice, on je spriječio u tome, tako što je raširio ruke i doveo je do zida stepenica moleći je da napusti njegov objekat. Uopšte mu nije poznato da je 10.06.2008. godine imao neki sukob sa bivšom suprugom, kao ni susret, jer je cijeli mjesec bio u V. i nije dolazio u Bar, za to ima svjedoke, radnike na gradilištu. Na glavnom pretresu je dodao da odgovorno tvrdi, a to može i da dokaže predlaganjem saslušanja ozbiljnih svjedoka da dana 11.06.2008. godine nije bio u Baru i da skoro dva mjeseca u tom periodu on uopšte nije dolazio u Bar već je obavljao radove u svojoj kući u selu V. Svaki navod optužnog predloga da je on na bilo koji način vršio nasilje prema bilo kome nije tačan. Dana 18. oktobra 2008. godine on nije vršio bilo kakvo nasilje prema svojoj supruzi i sinu, on je bio predmet nasilja jer kada je došao u dio svoje kuće primijetio je da je brava na vratima zamijenjena, da je srušen betonski zid i da su izvaljena metalna vrata koji su fizički odvajali dio kuće koji mu je pripao i dio kuće koji je pripao njegovoj supruzi. Kada kaže pripao misli na dio koji je on poklonio svojoj supruzi jer su predmetnu kuću izgradili njegovi roditelji i na placu koji su mu kupili i njegova je dobra volja bila da supruzi pokloni taj dio kuće jer je ona po zanimanju medicinska sestra, očigledno da sa svojim primanjima ne bi mogla da stekne takve nepokretnosti. Kada je tom prilikom vidio svoju sada bivšu suprugu imao je namjeru da pozove policiju, međutim, kada ga je bivša supruga ugledala uputila mu je razne uvrede i prijetnje i obratila mu se riječima : „budalo, vidiš da smo te zajebali, jer smo ti uzeli dio kuće, a uzećemo ti i cijelu kuću, prvo ćemo da te strpamo u zatvor, a znajući te kakav si tamo ćeš da poludiš, nakon toga ćemo da te strpamo u ludnicu i da uzmemo sve što imaš“. On je pozvao policiju, policija je brzo došla i saopštila mu da oni dolaze po prijavi P. E. koja je već policiji prijavila da je on nju napao i to verbalno. Vezano za događaj od 19.10.2008. godine tačno je da je on imao fizički kontakt sa svojom suprugom, ali u tom trenutku on se branio i svojim tijelom je štitio svoj životni prostor i podstanare čije je stvari bivša supruga nasilno izbacivala i tačno je da su u jednom trenutku došli do stepeništa, ali bez ikakve namjere da on gurne bivšu suprugu. Tačno je da je tom prilikom i njegov sin Radivoje bio tu, ali na način što se postavio između njih, a onda je njega počeo da gura prema terasi, nakon čega su ga njih dvoje izbacili iz kuće na ulicu i zaprijetili da ne smije da se vrati u kuću jer mu tu nema mjesta. Razlog za takvo ponašanje njegove supruge, a i sina je njihovo psihičko stanje jer po njegovoj skromnoj procjeni njegova supruga je psihopata, a i njegov sin se nalazi u nekom stanju nervnog rastrojstva i to su razlozi za takvo njihovo ponašanje prema njemu. On je bio direktor škole Z. V. u M., međutim, njegova bivša supruga je njega optuživala da je on  u školi zapošljavao službenice i nastavno osoblje prema tome koja žena je sa njim spremna da vodi ljubav, a pedagoga te škole K.N. koja je inače majka dvoje djece ona je nazivala kurvom, pozivala je njenu porodicu, saopštavala im da oni u kući drže kurvu i njemu je takođe tražila da ponište njen brak pa će ona da se smiri,  što on nije pristao, nakon toga da podnese ostavku što je on i uradio jer nije imao obraza da dolazi na posao, a sve to sa obećanjem supruge da će se smiriti Vezano za N. Z. navodi da je ona bila podstanar u njegovom dijelu kuće 3 noći i 4 dana, da je od strane bivše supruge izbačena nasilno, ona je u to vrijeme započela emotivnu vezu sa njegovim sinom R., a misli da su oni i danas u vezi. U vrijeme koje je navedeno kao vrijeme izvršenja djela on je imao 74 ili 75 kg.</span>
</p>
<p class="p9"></p>
<p class="p14">
<span class="s3">	U dokaznom postupku saslušana je svjedok oštećena P. E., svjedoci : P. R., K. Z., D. M., D. Z. i N. A., pročitani su : </span><span class="s5">izvještaj ljekara službe Hitne pomoći JZU Dom zdravlja u Baru od 11.06.2008. godine, nalaz i mišljenje vještaka medicinske struke Š. M. od 10.11.2008. godine, koji je i saslušan na glavnom pretresu, izvod iz kaznene evidencije na ime okrivljenog PJ Podgorica br. 11-245/09-12380/2-1696 od 17.06.2009. godine,</span><span class="s4"> ugovor o poklonu zaključen dana 12.07.2004. godine, kada je i ovjeren u Osnovnom sudu u Baru između P. V. i P. Ešefe.</span>
</p>
<p class="p15"></p>
<p class="p7">
<span class="s3">Svjedok oštećena </span><span class="s2">P. E.</span><span class="s3"> je izjavila da je dana 18. oktobra 2008 godine došla u zajedničku kuću u naselju Š. u Baru i vidjela da su na gornjem spratu stanari. Odmah je pozvala bivšeg supruga da ga pita zašto je primio stanare bez njenog pitanja, jer je to zajednička svojina, a on je počeo da joj upućuje prijetnje da će je ubiti, što je ponavljao više puta i upućivao joj uvrede da je kurva i druge psovke. Nakon pola sata došao je u kuću i ponovo je došlo do verbalne prepirke gdje je on počeo ponovo da prijeti da će je ubiti i fizički nasrnuo na nju hvatajući je rukom u predjelu vrata i stežući je. Nakon toga on je otišao iz kuće i ona je pozvala zajedničkog sina R. da dođe i on je došao oko 17,00 časova. Toga dana V. je ponovo došao oko 20,00 časova i tada je došlo do svađe i prepirke izmedju nje i R. i P. V. i tom prilikom V. je i njoj i R. prijetio da će ih ubiti. Oni su tada pozvali policiju i dva policajca su došla u njihovu kuću. Sledećeg dana 19.10.2008. godine, V. je ponovo došao u njihovu kuću oko 20 časova i tada je u kući bila prisutna N.Z. Tom prilikom ponovo je došlo do svađe izmedju nje i V. i on je ponovo počeo da prijeti u prisustvu N. Z. da će je ubiti. Nakon toga V. je fizički nasrnuo na nju dok je se ona nalazila na stepeništu, tako što je gurao niz stepenice. U tom momentu naišao je njen sin R. i on je zadržao da ne bi pala niz stepenice. V. je sišao na donji sprat kuće i počeo je da baca plastične stolice po kući, a jednom od tih stolica je gađao i R., ali ga nije pogodio. Dana 11.06.2008. godine došlo je takodje do fizičkog zlostavljanja od strane V. prema njoj, tako što je on razvalio vrata od jednog apartmana na donjem spratu, uhvatio je rukama u predjelu vrata i stezao, zatim je nasilno izbacio napolje, bacio je preko jednog stola, stezao rukama u predjelu vrata, a zatim je dohvatio jednu drvenu konstrukciju i tom konstrukcijom je udario u predjelu desne ruke, od čega ona i dan danas ima ožiljak na desnoj ruci. Ona je odmah otišla u Hitnu službu u Domu zdravlja u Baru i o povredama koje je zadobila u</span><span class="s6"> t</span><span class="s3">om događaju posjeduje dokumentaciju koju je predala i policiji. Toga dana nakon fizičkog zlostavljanja nju je P. V. držao u kući nije joj dao nigdje da izađe. On je cijeli dan ostao u kući i vrata od kuće kao i od ulazne kapije je držao zaključana, tako da ona toga dana nije mogla da ode u policiju da ga prijavi. On je toga dana slomio dva mobilna telefona, kako ne bi o tom dogadjaju obavijestila policiju. na glavnom pretresu je izjavila da se dana 11. juna 2008. godine dogodio prvi dio događaja koji je predmet ovog postupka. Oni su podijelili dio imovine u naselju Š., na način što je njoj pripao prizemni dio od 68 m2, njemu je pripao spratni dio iste površine, ali isti toliki djelovi na prizemlju i na spratu su ostali nepodijeljeni.  Postojale su stepenice kojima se moglo otići na spratni dio kuće, lijepo uređene i bivši suprug je na stepenicama podigao zid kako bi on mogao da dođe u njen dio kuće, a kako ona ne bi mogla da ode u zajednički dio na spratu. Ljuta zbog toga ona je taj zid srušila tog dana, bivši suprug je razvalio ulazna vrata, prišao joj je, rukama uhvatio u predjelu vrata i počeo da steže, nakon toga izbacio napolje, bacio je preko jednog stola, nastavio da steže rukama u predjelu vrata, a nakon toga uzeo je jednu drvenu paletu. Radi se o jednoj drvenoj konstrukciji koja se koristi u građevinarstvu za prenošenje tereta, i sastoji se od više dasaka koje su složene u dva reda težine po njenoj procjeni nekih 50 kg. i koje je podigao i dva puta je udario u predjelu lijeve ruke od čega i danas ima dva ožiljka. Precizirala je da se radilo o lijevoj ruci što se može i vidjeti na njenoj podlaktici s obzirom da joj je navedeno da je u prethodnom postupku izjavila da je u pitanju desna ruka. Nakon toga držao je zatvorenu u kući, ona o svemu tome nije mogla da obavijesti policiju jer je on slomio dva njena mobilna telefona. U vezi događaja  od 18. oktobra 2008. godine ona je vidjela da je bivši suprug na gornjem spratu primio podstanare. Ona ga je pozvala i sa njim razgovarala vezano za to da on podstanare drži bez dogovora, da sav novac od izdavanja te kuće i izdavanja stana u Podgorici zadržava za sebe i molila ga da njima da pola novca s obzirom da od 2004. godine on ne učestvuje u izdržavanju zajedničke djece koji su inače imali troškove oko školovanja i sve je ona to morala da finansira i tom prilikom njoj je bivši suprug prijetio da će je ubiti, više puta to ponavljajući da će je odrobijati, da je kurva, prljava Turkinja i slično. Nakon nekih pola sata ponovo joj je upućivao prijetnje da će je ubiti. Ona je u prethodnom postupku izjavila da je tom prilikom uhvatio i stezao u predjelu vrata, međutim, nije se radilo o jakom stezanju, ne smatra to fizičkim napadom, jer je to dodirivanje vrata i to je samo smatrala prijetnjom. U vezi događaja od 19.10.2008. godine bivši suprug joj je ponovo prijetio da će je ubiti, u jednom trenutku je na nju nasrnuo na način što je gurnuo prema stepenicama i srećom kada je naišao sin R. zadržao je da ne padne inače bi bila mrtva ili polomljena. Nakon toga on je sišao na donji sprat kuće i prema sinu R. bacio jednu plastičnu stolicu, ali ga nije pogodio. Ona je već navela kako je podijeljena kuća u B., a što se tiče kuće u P. ona je podijeljena na 4 dijela, uz dogovor svih, tj. nje, supruga i dvoje djece. 120 m2 kuće u B. ostalo je neraspodijeljeno jer se radi o dijelu koji nije uveden u katastar. Njen bivši suprug je do 2001. godine bio jedan čovjek, tačnije do izbora na mjesto direktora jer je 2001. godine završio fakultet, za vrijeme svog direktorskog staža imao je jednu ljubavnu vezu sa pedagogom škole. 2003. godine ona je započela liječenje  kod neuropsihijatra i radilo se o klimakteričnim tegobama, liječila je se kod dr. V. Đ., a nakon toga oboljela je od štitne žlijezde. Ove posjete dr. Đ. bile  su neformalne jer je zdravstveni radnik. Radilo se o neformalnim posjetama tako da navedene posjete nisu evidentirane u bolničkom kartonu a dijagnostikovano je anksiozno depresivni sindrom. Pridružila se krivičnom gonjenju i postavila imovinsko pravni zahtjev u iznosu od 50.000 €.</span>
</p>
<p class="p15"></p>
<p class="p7">
<span class="s3">Svjedok oštećeni </span><span class="s2">P. R., </span><span class="s3">je izjavio da kao sin okrivljenog ne želi da svjedoči.</span><span class="s2"> </span>
</p>
<p class="p15"></p>
<p class="p7">
<span class="s3">Svjedok </span><span class="s2">K. Z.</span><span class="s3"> je izjavio da živi u naselju G. , nezaposlen je i bavi se građevinskim radovima. On je P. V. upoznao kada ga je angažovao da na njegovoj kući izvodi građevinske radove. U pitanju je bio jedan dodatak između stare i nove kuće, međutim, radilo se o veoma nepristupačnom terenu sa puno stijena, ali zbog blizine objekata nisu mogli da koriste eksploziv tako da je izvođenje radova trajalo od 1 juna do 1 avgusta 2008. godine U izvođenju radova učestvovali su i D. M. i D. Z. Za vrijeme izvođenja građevinskih radova P. V. im je pomagao, za to vrijeme on nije odlazio na posao i on se ne sjeća da se za tih mjesec dana duže udaljio od kuće. Najduže odsustvovanje sa gradilišta bilo bi kada bi otišao da kupi hleb ili hranu za njih. On se ne može precizno izjasniti da li je P. 11. juna 2008. godine bio u G. ali s obzirom da je već izjavio da se ni u jednom trenutku nije duže udaljavao od kuće sa velikom sigurnošću može da kaže da je on navedenog dana bio na tom mjestu i da nije mogao biti u B., jer bi  za odlazak i povratak do B. bilo potrebno više vremena. Odsustvovanje P. V. zbog kupovine hrane trajalo je 10, a najviše 15 minuta.</span>
</p>
<p class="p15"></p>
<p class="p7">
<span>Svjedok </span><span class="s1">D. M. </span><span>je izjavio da je nastanjen u selu B. Vlasnik je jednog  teretnog vozila koje koristi za prebacivanje građevinskog materijala kada ga neko angažuje. P. V. poznaje iz mladosti, znam kao korektnog čoveka i dobrog domaćina i zna da je na mjestu gdje se nalazi njegova kuća započeo izgradnju jednog manjeg objekta koji bi koristio za sopstvene potrebe jer mu je poznato da je imao određene porodične probleme i izgradnjom tog objekta želio je da sebi izgradi mjesto za život kako ne bi bio u kontaktu sa bivšom suprugom. Ne može se sjetiti tačnog datuma, ali zna da ga je V. angažovao od početka juna do početka avgusta 2008. godine. i da je uvijek kada bi bilo potrebno sa njim odlazio najčešće u Preduzeće „Kips“, koje se nalazi između Golubovaca i Podgorice radi kupovine građevinskog materijala. Za to vrijeme su išli najčešće dva, ponekad i tri puta nedeljno da kupuju građevinski materijal i uvijek je P. V. bio sa njim. Građevinski materijal koji bi kupili odvozili bi do njegovog imanja gdje su se obavljali građevinski radovi.</span>
</p>
<p class="p15"></p>
<p class="p7">
<span>Svjedok </span><span class="s1">D. Z.</span><span> je izjavio da je od strane P. V. angažovan u dva navrata radi izvođenja radova. Prvi put je to bilo u maju 2008. godine. kada je nekih 20 dana radio na iskopavanju kanala za vodu, struju i telefon, a nakon toga angažovao ga je mjesec dana i to u periodu od 1. juna do 1 avgusta 2008. godine. radi izgradnje jednog objekta na svom imanju. Radove je obavljao sa  K. Z. koji je bio majstor, izvođenje radova je trajalo dosta sporo jer je K. čovjek u godinama, sporo radi, a osim toga teren je bio vrlo težak, trebalo je razbijati stijene ručno bez ikakvih eksplozivnih sredstava i iz tog razloga radovi su se odužili. Svako jutro u 7 sati P. V. je dolazio do njegove kuće i do kuće K., dovodio ih na gradilište gdje bi ostajali uveče do 8, a nekad i do 9 i za sve to vrijeme P. im je pomagao, stalno je bio prisutan i jedino bi odlazio kada bi otišao u nabavku hrane, a to bi trajalo najviše do pola sata. On ne može biti precizan da li se P. dana 11. juna 2008. godine nalazio na gradilištu, ali s obzirom da je izjavio da se nije udaljavao i to može reći sa tolikom sigurnošću da se kune u svoju djecu, zbog čega  sa velikom vjerovatnoćom može da izjavi da P. V. za tih mjesec dana ni jednom nije bio odsutan toliko da bi mogao otići do B. i vratiti se nazad jer to ne bi mogao uraditi za tih pola sata koliko bi najviše bio odsutan.</span>
</p>
<p class="p7"></p>
<p class="p7">
<span class="s3">Svjedok </span><span class="s2">N. A.</span><span class="s3"> je izjavila da je P. V. upoznala preko njegove sestre Đ. koja je njena prijateljica i ona je se interesovala da negdje nađe stan u kome bih živjela sa kćerkom, unukom, i snahom od svog sina i tada joj je ona preporučila kuću P. V. u Baru. Ona je u toj kući živjela jedan mjesec najviše. Međutim, odmah kada je P. E. čula da je ona došla u kuću došla je u Bar, obila je vrata, stavila novu bravu, zaključala vrata, razbila je jedan zid uz stepenice koji je vodio do drugih vrata. Ona je tog dana kada je došla do kuće sa namjerom da uđe u kuću sa unučetom u naručju zatekla zaključana vrata, a tu su bila prisutna i dva policajca. Na molbu policije E. je otključala vrata i dozvolila joj da prespava, ona je odmah sledećeg jutra htjela da traži novi stan, jer je E. govorila da njen bivši suprug nema pravo da bilo kome izdaje i kada je pokušala da izađe kroz ulazna vrata ista su bila zaključana. Ona je uspjela da izađe iz kuće na vrata koja se nalaze na zadnjem dijelu kuće, izašla je u dvorište, uspjela da se provuče kroz jednu žicu koja je bila na jedno mjesto otvorena, i ubrzo poslije toga ona je u komšiluku pronašla novi stan. Nakon toga E. je dolazila kod njene kćerke gdje je govorila puno ružnih riječi za P. V. i tada je ponavljala da on ne smije ni da uđe u kuću, a ne da drži podstanare. Ona je vidjeviši sve to dugo pokušavala da ubijedi svoju kćerku da se odvoji od sina P. V. i srećom u tome je uspjela. E. je inače govorila da joj muž dogodi kurve u kuću, a iste riječi je upućivala njoj i kćerki koju je bila napala i čupala je za kosu. U tim razgovorima kada bi dolazila do njene kćerke E. je govorila i da namjerno izaziva svog bivšeg supruga da je napadne da bi ga prijavila policiji. Vezano za događaj od 18.-19 oktobar 2008. godine ona je bila prisutna, E. i njen sin tom prilikom su V. uputili puno ružnih riječi, prijetnji, da on na te riječi i prijetnje nije reagovao na isti način, već je samo govorio da ne govore tako. Ona tom prilikom nije vidjela bilo kakav fizički kontakt između V., E. i njegovog sina. Inače i da doda da je zbog tog poziva imala dosta problema, željela je da izbjegne ovo, jer će E. i njen sin pozivati njenu kćerku i vršiti pritisak na nju, a ona je ovdje došla da kaže istinu. Zadnji poziv te vrste dogodio se prethodne noći jer je sin P. V. pozvao njenu kćerku da se vide, kako bi uticali na kćerku da ona utiče na nju da V. zatvore. Njih je V. primio u kuću na gornji dio, tačnije na sprat. E. je u to vrijeme živjela u Podgorici, dolazila je u prizemni dio kuće. Zid koji je P. E. srušila do tada je odvajao prizemlje i spratni dio kuće i nakon toga do sprata se moglo doći samo ulaskom na vrata od prizemlja, a kroz ta vrata ulazilo se u prizemni dio kuće koji je koristila P. E. Njena snaha je svojevremeno preživjela rat u Bosni, dobila je epilepsiju i kada se dogodio predmetni događaj u kući P.a od posledice stresa završila je u bolnici. Najviše zasluga za blagovremeno ukazivanje pomoći na licu mjesta i brzo odvoženje u bolnicu imao je P. V..</span>
</p>
<p class="p9"></p>
<p class="p7">
<span>Iz izvještaja ljekara službe Hitne pomoći JZU Dom zdravlja u Baru od 11.06.2008. godine utvrđeno je da se oštećena obratila ljekaru zbog zadobijanja više udaraca u predjelu glave, vrata i gornje polovine tijela, da su na spoljnoj strani podlaktice lijeve ruke vidljive dvije oguljotine nanešene udarcima daskom. </span>
</p>
<p class="p7"></p>
<p class="p7">
<span>Iz nalaza i mišljenja vještaka medicinske struke Š. M. od 10.11.2008. godine utvrđeno je da je u </span><span class="s3">predmetnom dogadjaju P. E. zadobila oguljotine u predjelu lijeve podlaktice, i to po jednu u predjelu nadlanene strane gornje i donje trećine iste. Navedene povrede posljedica su dvostrukog dejstva tupog, teškog i zamahnutog mehaničkog orudja ( moguće i letva ), na odgovarajuće predjele tijela - ruke. Navedene povrede predstavljaju, i pojedinačno i u svom zbiru, laku tjelesnu povredu. </span>
</p>
<p class="p9"></p>
<p class="p7">
<span>Vještak Š.M. je na glavnom pretresu izjavio da mu je na glavnom pretresu </span><span class="s3">predočen medicinski dokument - Izvještaj ljekara službe Hitne pomoći JZU Dom zdravlja u Baru iz kojeg se vidi da je P. E. dana 11.06.2008. godine, pregledana od strane dežurnog ljekara dr.R. K. Vidi se da je dala izjavu da je povrijeđena dan prije pregleda, oko 16 sati , a pregledom su ustanovljene  dvije oguljotine  i to  u predjelu lijeve podlaktice, ispod lakta 4 cm, a veličine oko 5 cm te u predjelu doručja iste podlaktice veličine oko 2 cm. Takođe se navodi da osim ustanovljenih povreda druge povrede pregledom nisu ustanovljene. Data je terapija za bol, po potrebi. Pregledom se kod P. E. ustanovljavaju povrede u vidu dvije oguljotine lijeve podlaktice koje jesu posledica dejstva tupog, teškog i zamahnutog mehaničkog oruđa, a koje predstavljaju i pojedinačno i u svom zbiru laku tjelesnu povredu. Ukoliko se ove dvije oguljotine nalaze sa iste strane (ili dlanene ili nadlanene strane podlaktice) onda je moguće da su posledica jednokratnog dejstva nekog predmeta koji svojom veličinom omogućava za posledicu dvije oguljotine. Naravno, te dvije oguljotine mogu biti posledica i dva udarca tupine zamahnutog mehaničkog oruđa i to ne može isključiti.  Ukoliko se oguljotine ispod lakta koja je opisana u dokumentaciji nalaze sa dlanene strane moguće je da nastane mehanizmom pada i udara rukom odnosno podlakticom od tvrdu i neravnu površinu. Njemu je teško prihvatiti mogućnost da su ove dvije oguljotine nastale tako što osoba diže neki predmet težine 50 kg i sa istim udara P. E. po lijevoj podlaktici i to iz dva puta.  Predmet težine 50 kg. u principu ostavlja za posledicu težu povredu djelujući na tijelo od oguljotine ili dvije oguljotine kao što je navedeno u dokumentu. U predmetnoj medicinskoj dokumentaciji ne navode se bilo kakve povrede ili promjene u predjelu vrata pa se ne može izjašnjavati o bilo kakvom mehanizmu nanošenja povrede u tom predjelu. Ovaj medicinski dokument je sasvim dovoljan za davanje mišljenja u smislu sudsko medicinske ekspertize odnosno određivanja vrste, povrede, mehanizma nastanka i kvalifikacije težine istih povreda. On ne zna na što se odnosi rečenica na kraju tog medicinskog dokumenta ali može da da mišljenje da nije neophodno nikakvo ljekarsko uvjerenje da bi dao svoje ekspertizno mišljenje. Neophodno je da postoji pisani trag o pregledu pacijenta  u dokumentu matične ustanove. Dakle, za P. E. treba da postoji podatak u protokolu (knjige evidencije) Hitne pomoći o izvršenom pregledu. On ne može isključiti mogućnost da su pregledom ustanovljene povrede nastale kao posledica djelovanja daske.</span>
</p>
<p class="p7"></p>
<p class="p7">
<span>Iz izvoda iz kaznene evidencije na ime okrivljenog PJ Podgorica br. 11-245/09-12380/2-1696 od 17.06.2009. godine utvrđeno je da je okrivljeni </span><span class="s3">osuđivan presudama: Opštinskog suda u Titogradu K. Broj 381/80 od 18.12.1980. godine, zbog krivičnog djela iz čl. 190 st.1 i čl. 185 KZ RCG, na kaznu zatvora od 8 mjeseci, uslovno za 2 godine i Osnovnog suda u Podgorici K. Broj 1045/04 od 19.04.2007. godine, zbog krivičnog djela iz čl. 220 st.1 KZ RCG, na kaznu zatvora od 30 dana, uslovno za 1 godinu,  </span>
</p>
<p class="p7"></p>
<p class="p7">
<span class="s3">Iz ugovora o poklonu zaključen dana 12.07.2004. godine, kada je i ovjeren u Osnovnom sudu u Baru između P. V. i P. E. utvrđeno je da je P. V. P. E. poklonio ½ svoje nepokretnosti  i to 68 m2 kuće u prizemlju i lijevu polovinu placa površine 271 m2.</span>
</p>
<p class="p9"></p>
<p class="p15">
<span>	</span><span class="s3">Optužnim predlogom predloženo je da se u dokaznom postupku sasluša u svojstvu svjedoka i N. Z. Sud je u više navrata pokušao da obezbijedi prisustvo imenovane svedokinje, međutim, od Uprave policije je obaviješten da N. Z. nema prebivalište u Baru, da je nepoznata i u Podgorici a da ne prolazi kroz evidenciju građana Crne Gore, zbog čega je, a cijeneći da je činjenično stanje utvrđeno donio rješenje da se N. Z. neće saslušati u dokaznom postupku.</span>
</p>
<p class="p15"></p>
<p class="p3">
<span>Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret. Okrivljeni u svojoj odbrani ne priznaje da je učinio krivično djelo. </span>
</p>
<p class="p3"></p>
<p class="p3">
<span>Optužni predlog zasnovan je na iskazu oštećene P. E., koja je u vezi događaja od</span><span class="s4"> 11.06.2008. godine izjavila da je okrivljeni rukama stezao u predjelu vrata, nasilno izbacio napolje, bacio preko jednog stola, stezao rukama u predjelu vrata, a zatim dohvatio jednu drvenu konstrukciju i tom konstrukcijom je udario u predjelu desne ruke. Iskaz iz prethodnog postupka oštećena je precizirala na glavnom pretresu navodeći da je kada je u pitanju udaranje drvenom konstrukcijom okrivljeni udarce zadao drvenom paletom težine po njenoj procjeni nekih 50 kg, koju ju podigao i dva puta je udario u predjelu lijeve ruke. Okrivljena je prilikom ukazivanja medicinske pomoći saopštila da je zadobila više udaraca u predjelu glave, a kao sredstvo nanošenja povrede u predjelu ruke navodi se daska. Sud je povodom navedenog dijela predmetnog događaja saslušao i svjedoke K. Z., koji je u bitnom naveo da je u to vrijeme bio angažovan na gradilištu okrivljenog u G., da je okrivljeni za to vrijeme samo nakratko napuštao to mjesto najviše 15 minuta, svjedoka D. M. koji je u više navrata sa okrivljenim kupovao građevinski materijal, ali ne svakodnevno i svjedoka D. Z. koji je izjavio da se okrivljeni najviše udaljavao od kuće u trajanju od pola sata, da se zaklinje u svoju djecu kada je u pitanju istinitost te tvrdnje. U postupku je na nesumnjiv način utvrđeno da je oštećena u predjelu lijeve podlaktice zadobila oguljotine, međutim, nije dokazano da je te oguljotine oštećenoj nanio okrivljeni. Da je okrivljeni prema oštećenoj primijenio nasilje intenziteta koji je ona predstavila u svom iskazu povrede koje bi zadobila morale bi biti mnogo teže od povrede ruke u vidu dvije oguljotine. Okrivljeni je lice u ozbiljnim godinama, sa tjelesnom težinom od oko 75 kg isti bi teško mogao podići teret od 50 kg, ali i ako bi isti podigao, sigurno je da sa tim predmetom ne bi mogao zamahivati i udarati oštećenu, a čak i da se nekom licu zadaju udarci sa predmetom takve težine i oštrih ivica, povrede koje bi se nanijele morale bi biti teže prirode, u kom pravcu se izjasnio i vještak medicinske struke Š. M. Kao datum izvršenja krivičnog djela naveden je datum 11. jun 2008. godine oštećena je navela da je okrivljeni u dva navrata stezao rukama u predjelu vrata, što bi s obzirom na ljetnju garderobu i stepen fizičke sile koji je oštećena predstavila moralo ostaviti tragove na vratu oštećene. Po ocjeni suda nije dokazano da je okrivljeni bio prisutan u svojoj kući u naselju Š. kritičnog dana, da je oštećenoj nanio povrede, i da je prema oštećenoj primijenio nasilje koje je predstavljeno u dispozitivu, jer je iskaz oštećene u tom pravcu i nelogičan i neosnovan.  </span>
</p>
<p class="p7"></p>
<p class="p7">
<span class="s3">U vezi događaja od 18 i 19 oktobra 2008. godine nije dokazano da je okrivljeni učinio krivično djelo. Oštećena je u svom iskazu navela da joj je okrivljeni dana 18 oktobra 2008. godine uputio više uvreda i prijetnji, da jer nakon pola sata ponovo da prijeti da će je ubiti i fizički nasrnuo na nju hvatajući je rukom u predjelu vrata i stežući je, a da je i u večernjim satima njoj i sinu R.prijetio da će ih ubiti. Sledećeg dana okrivljeni je ponovo prijetio da će je ubiti i gurao niz stepenice, a kada je to spriječi njihov sin on ga je gađao plastičnom stolicom. Oštećeni P. R. nije želio da svjedoči, a sud je povodom događaja od 19. oktobra 2008. godine saslušao svjedoka N. A., iz čijeg iskaza je utvrđeno da je su oštećeni P. E. i R. okrivljenom uputili više prijetnji, na koje on nije reagovao, a da ona nije vidjela dio bilo kakav fizički kontakt između okrivljenog i oštećenih. Sud je iskaz svjedoka cijenio kao objektivan i iskren posebno kada se ima u vidu da je svjedok u dužem vremenskom periodu izbjegavala da dođe na glavni pretres zbog straha od mogućih pritisaka oštećenih na nju. Ovaj dio predmetnog događaja odigrao se u dijelu kuće koji je pripao okrivljenom, nakon što je ugovorom o poklonu prizemni dio kuće i polovinu zemljišta poklonio oštećenoj. Kod ovakvog stanja stvari nije dokazano da je okrivljeni oštećenoj upućivao prijetnje i da je primijenio nasilje predstavljeno u dispozitivu usled čega je </span><span class="s7">donijeta presuda kojom se oslobađa od optužbe na osnovu </span><span class="s8">čl. 363. tč. 3 ZKP.</span>
</p>
<p class="p14"></p>
<p class="p3">
<span class="s3">Na osnovu čl. 212 st. 3 ZKP oštećena P. E. je </span><span>radi ostvarivanja imovinsko pravnog zahtjeva upućena na parnični postupak, jer je sud donio presudu kojom je okrivljena oslobođena od optužbe.</span>
</p>
<p class="p14"></p>
<p class="p3">
<span>Odluka o troškovima krivičnog postupka zasniva se na odredbi čl. 203. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude</span>
</p>
<p class="p16"></p>
<p class="p6">
<span class="s1">OSNOVNI SUD U BARU</span>
</p>
<p class="p6">
<span class="s1">Dana 10.06.2010. godine</span>
</p>
<p class="p6"></p>
<p class="p6"></p>
<p class="p11">
<span class="s1">ZAPISNIČAR,					                      S U D I J A                  </span>
</p>
<p class="p17"></p>
<p class="p17">
<span class="s1">     M. M.				                        G. Š.</span>
</p>
<p class="p17">
<span> </span>
</p>
<p class="p17"></p>
<p class="p17">
<span class="s1">PRAVNA POUKA</span><span>:Protiv ove presude može se </span>
</p>
<p class="p17">
<span>izjaviti žalba Višem sudu u Podgorici u roku od</span>
</p>
<p class="p17">
<span>8 dana od dana prijema pismenog otpravka.</span>
</p>
<p class="p17">
<span>Žalba se predaje ovom sudu u dva primjerka.</span>
</p>
<p class="p18"></p>
<p class="p11"></p>
<p class="p11">
<span class="s1">DNA</span><span>:- 1 x ODT</span>
</p>
<p class="p19">
<span>    - 1 x okrivljenom </span>
</p>
<p class="p19">
<span>    - 1 x braniocu K. D. </span>
</p>
<p class="p19">
<span>    - 1 x oštećenoj P. E. i P. R. </span>
</p>
<p class="p11">
<span>         -  u spise.</span>
</p>
<p class="p11"></p>
<p class="p11"></p>
<p class="p20"></p>


</body>
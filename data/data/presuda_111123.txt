<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
.span3{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">              </span>
</p>
<p style="text-align:right">
<span class="span1">          K.br.34/14</span>
</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U DANILOVGRADU, kao krivični, sudija Sonja Keković, uz učešće Ane Ivanović, kao zapisničara, u krivičnom predmetu protiv okrivljenog Vučinić Dragana, zbog </span><span class="span1">krivičnog djela skidanje i povreda službenog pečata i znaka iz čl.381 st.1 </span><span class="span1">Krivičnog zakonika, odlučujući po optužnom predlogu Osnovnog državnog tužilaštva iz Podgorice Kt.br.1388/14 od 05.05.2014. godine, koji je na glavnom pretresu zastupala zamjenik ODT-a Podgorica, Romina Vlahović, nakon održanog glavnog i javnog pretresa dana 30.12.2014. godine, u prisustvu zastupnika optužbe i okrivljenog, donio je dana 30.12.2014. godine i istog dana javno objavio</span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni VUČINIĆ DRAGAN, od oca Milorada i majke Stefanije, rođene Kovačević, rođen 20.11.1963. godine u Podgorici, sa prebivalištem u Danilovgradu, na adresi Ćurilac bb, državljanin Crne Gore, razumije crnogorski jezik, pismen, završio srednju elektrotehničku školu, nezaposlen, oženjen, otac dvoje djece, lošeg imovnog stanja, osuđivan presudom Vojnog suda u Ljubljani IK.br.51/85 od 16.05.1985. godine, kojom je zbog krivičnog djela iz čl.165 KZ, osuđen na kaznu zatvora u trajanju od 4 (četiri) mjeseca i presudom Osnovnog suda u Danilovgradu K.br.40/94 od 02.08.1994. godine, kojom mu je zbog krivičnog djela iz čl.204 st.1 KZ, izrečena uslovna osuda, kojom mu je utvrđena kazna zatvora u trajanju od 6 (šest) mjeseci i istovremeno određeno da se ista kazna neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je: </span>
</p>
<p>&nbsp;</p>
<p>
<span class="span1">Dana 10.04.2013. godine u Danilovgradu, u mjestu Ćurilac, svjestan svog djela čije izvršenje je htio i znajući da je njegovo djelo zabranjeno, skinuo službeni znak - distributivnu plombu, koju je ovlašćeno službeno lice "Elektrodistribucije" postavilo radi osiguranja ispravnosti i tačnosti mjerenja utroška električne energije, na način što je u svom stambenom objektu, sa brojila marke "Sity" broj 011070, skinuo distributivnu plombu broj 2000/12, u čemu je otkriven prilikom kontrole mjernog mjesta od strane radnika "Elektrodisribucije" dana 12.04.2013. godine,  </span>
</p>
<p>&nbsp;</p>
<p>
<span class="span1">- čime je učinio krivično djelo skidanje i povreda službenog pečata i znaka iz čl.381 st.1 Krivičnog zakonika.  </span>
</p>
<p>&nbsp;</p>
<p>
<span class="span1">Pa sud okrivljenom, primjenom citiranih zakonskih propisa, te čl. 4, 5, 13, 15, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 2 (dva) mjeseca i istovremeno određuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span1">Dužan je okrivljeni da na ime troškova krivičnog postupka - sudskog paušala, uplati u korist budžeta Crne Gore novčani iznos od 30,00 eura, u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1388/14 od 05.05.2014. godine, stavljeno je na teret okrivljenom Vučinić Draganu izvršenje krivičnog djela skidanje i povreda službenog pečata i znaka iz čl.381 st.1 Krivičnog zakonika. Zastupnik optužbe je na glavnom pretresu precizirala činjenični opis optužnog predloga, na način kako je to opisano u izreci presude, te u završnoj riječi u cjelosti ostala pri preciziranom dispozitivu optužnog akta, jer je provedenim dokazima nesumnjivo utvrđeno da je okrivljeni izvršio krivično djelo koje mu se stavlja na teret, pa je kod ovako utvrđenog činjeničnog stanja, predložila sudu da okrivljenog oglasi krivim i osudi na kaznu u granicama kazne propisane za navedeno krivično djelo.</span>
</p>
<p>
<span class="span1">Okrivljeni Vučinić Dragan u odbrani datoj u prethodnom postupku u bitnom je naveo da je tačno da je nakon isključenja struje od strane radnika Elektridistribucije, ponovo priključio struju, na način što je prethodno skinuo plombu koju su radnici Elektrodistribucije postavili, kada su isključili struju, ali sa pojašnjenjem da to nije uradio sam, već po odobrenju same Elektrodistribucije. Naime, u vrijeme kada mu je isključena struja, a radilo se o aprilu mjesecu 2013. godine, bio je zaposlen u Elektrodistribuciji kao električar, ne sporeći da je imao dosta veliki dug za utrošenu električnu energiju, pa su kolege iz Elektrodistribucije shodno pravilima došli kod njega kući i isključili mu struju, dok su mjerno mjesto plombirali plombom, kojem isključenju on nije prisustvovao, niti bilo ko njegov. Kada je saznao da mu je struja isključena i kada je vidio o čemu se radi, otišao je u svoju firmu, odnosno u Elektrodistribuciju Podgorica, gdje je saopštio svoj problem i ponudio zaključenje ugovora o izmirenju duga, što su u Elektrodistribuciji prihvatili, a ugovor je trebao da potpiše zajedno sa službenicom Elektrodistribucije Podgorica, Oljom Ivanović, koja toga dana nije bila prisutna, pa je sa njenom zamjenicom Svetlanom Brajović dogovorio da se ugovor potpiše prvog narednog dana, a dobro se sjeća da je ugovor o izmirenju duga za utrošak električne energije potpisan dana 15.04.2013. godine, kao i da je u narednih nekoliko mjeseci u cjelosti izmirio dug. Pojasnio je da, s obzirom da je radnik Elektrodistribucije, te da je bilo tehničko pitanje kada će potpisati ugovor, a zbog spriječenosti Olje Ivanović, njemu je Svetlana Brajović usmeno odobrila, da može slobodno da se priključi na elekro mrežu, te da tu neće biti nikakvih problema, pa je tako i bilo. Došao je kući, priključio ponovo struju, a narednog dana su ponovo došle njegove kolege iz Elektrodistribucije i sačinile zapisnik da je priključio struju, što nije sporio, a kojoj kontroli je prisustvovao i uredno potpisao zapisnik. Pojasnio da nije bez odobrenja niti povrijedio plombu, niti </span><span class="span1">samovoljno priključio struju, već je sve uradio u dogovoru sa ovlašćenim licima Elektrodistribucije. </span>
</p>
<p>
<span class="span1">U odbrani datoj na glavnom pretresu okrivljeni Vučinić Dragan u bitnom je naveo da je tačno da su radnici Elektrodistribucije Podgorica dana 10.04.2013. godine, isključili struju na električnom brojilu, njegovo vlasništvo, a zbog duga za utrošenu električnu energiju, kao i da je nakon tog isključenja struje, skinuo plombu, koju su prethodno postavili radnici Elektrodistribucije i ponovo priključio struju u kuću, pojašnjavajući da je to uradio samovoljno, nakon razgovora obavljenog sa Brajović Svetlanom, zaposlenom u Elektrodistribuciji, a u vezi sa zaključenjem ugovora o izmirenju duga za utrošenu električnu energiju, koji ugovor je inače zaključen dana 15.04.2013. godine, u skladu sa kojim je u narednih nekoliko mjeseci izmirio dug u cjelosti. Pojasnio je da ga je prilikom razgovora sa Brajović Svetlanom, ista uputila da se, radi razjašnjenja ovog problema, obrati Ivanović Olji, šefici snadbijevanja, zaposlenoj u Elektrodistribuciji Podgorica, koja toga dana nije bila na poslu, pa je nakon obavljenog razgovora sa Brajović Svetlanom, a u vezi zaključenja navedenog ugovora, pošao kući, skinuo plombu i priključio struju, da bi dana 12.04.2013. godine došli radnici Elektrodistribucije i tom prilikom sačinili zapisnik o kontroli mjernog mjesta, kada nijesu ponovo isključili struju. Pojasnio je da je morao ponovo prikopčati struju zbog hrane koja se nalazila u zamrzivaču, kao i zbog dvoje maloljetne djece. Nakon što je upoznat na razlike u odnosu na odbranu datu u prethodnom postupku, istakao je da ne može da se izjasni zašto je u prethodnom postupku naveo da nije samovoljno priključio struju, već po usmenom odobrenju Svetlane Brajović, zaposlene u Elekrodistribuciji Podgorica. U završnoj riječi nije imao što da doda. </span>
</p>
<p>
<span class="span1">Sud je na glavnom pretresu u dokaznom postupku saslušao ovlašćenog predstavnika oštećene Elektroprivrede Crne Gore AD Nikšić, Elektrodistribucije Podgorica, Nadu Savović Samardžić; saslušao svjedoka Brajović Svetlanu; saslušao svjedoka Pavićević Miodraga; saslušao svjedoka Nuculović Vinka; pročitao zapisnik o kontroli mjernog mjesta Elektroprivrede Crne Gore AD Nikšić, Elektrodistribucija Podgorica broj 008235 od 10.04.2013. godine; pročitao zapisnik o kontroli mjernog mjesta Elektroprvrede Crne Gore AD Nikšić, Elektrodistribucija Podgorica broj 007162 od 12.04.2013. godine i pročitao izvod iz kaznene evidencije Ministarstva pravde Crne Gore, broj 0203/3121 od 11.07.2014. godine, izdat na ime okrivljenog Vučinić Dragana.</span>
</p>
<p>
<span class="span1">Ovlašćeni predstavnik oštećene Elektroprivrede Crne Gore AD Nikšić, Elektrodistribucije Podgorica, Nada Savović Samardžić, u iskazu datom na glavnom pretresu, navela je da se </span><span class="span1">pridružuje krivičnom gonjenju protiv okrivljenog Vučinić Dragana, ali da ne postavlja imovinskopravni zahtjev. </span>
</p>
<p>
<span class="span1">Svjedok Brajović Svetlana u iskazu datom u prethodnom postupku u bitnom je navela da je zaposlena u Elektroprivredi - FC Snadbijevanje Podgorica, koje ujedno postupa i na teritoriji Opštine Danilovgrad. Istakla je da poznaje Vučinić Dragana, te da je sa njim, koliko se sjeća, zaključila jedan ugovor o izmirenju duga, a budući da u okviru svog radnog mjesta, isključivo sa strankama – potrošačima, zaključuje ugovore o izmirenju duga nakon što budu isključeni, pa je takav slučaj bio i kod Vučinić Dragana. Pojasnila je da je ugovor potpisan, ali se nije mogla sjetiti tačnog datuma kada je to bilo, pri čemu je naglasila da je to jedino što joj je poznato vezano sa isključenje i uključenje struje kod Vučinić Dragana. Dalje je navela da nije tačno da je Vučinić Dragan nju pitao može li sam da priključi struju na mrežu, a i sve da je to </span><span class="span1">uradio, odgovorila bi mu da za to postoji procedura i da mu ona to ne može odobriti, jer za to nije nadležna, pojašnjavajući da je procedura, nakon zaključenja ugovora o izmirenju duga sa strankom, takva da ona taj ugovor, zajedno sa priznanicom o uplaćenoj taksi dostavi Elektrodistribuciji – službi za priključenje, odnosno, preciznije, nalog za priključenje se izdaje funkcionalnoj cjelini Distribucije i tek tada radnici odlaze na teren i strankama ponovo priključuju struju. Zbog obima posla, nije se mogla sjetiti kada je i da li je poslala nalog za priključenje struje Vučinić Draganu, ali o tome sigurno u predmetu koji se nalazi u FC Distribucija, postoje podaci.</span>
</p>
<p>
<span class="span1">Svjedok Brajović Svetlana u iskazu datom na glavnom pretresu u bitnom je ponovila navode iz prethodnog postupka, te pojasnila da nije tačno da je okrivljeni Vučinić Dragan nju pitao da li može da priključi struju sam, a nakon prethodnog isključenja od strane radnika Elektrodistribucije, zbog duga za utrošenu električnu energiju, već su samo razgovarali o zaključenju ugovora o izmirenju duga za utrošenu električnu energiju, koji ugovor je i zaključen par dana nakon njihovog razgovora, a okrivljeni Vučinić Dragan je i postupio u skladu sa zaključenim ugovorom, odnosno uplatio je novčani iznos koji je trebao da uplati po navedenom ugovoru, na isti način kao i svi ostali potrošači, koji su imali dug prema Elektrodistribuciji. Pojasnila je da nije tačno da je u tom razgovoru, usmeno odobrila okrivljenom Vučinić Draganu da sam priključi struju na brojilu, njegovo vlasništvo.</span>
</p>
<p>
<span class="span1">Svjedok Pavićević Miodrag u iskazu datom na glavnom pretresu u bitnom je naveo da su dana 10.04.2013. godine, on i kolega Nuculović Vinko, po nalogu Elektrodistribucije Podgorica, isključili struju na električnom brojilu, vlasništvo Vučinić Dragana, a zbog duga za utrošenu električnu energiju, te da su nakon isključenja struje stavili plombu na brojilu, o čemu su sačinili zapisnik o kontroli mjernog mjesta navedenog dana. Nadalje, dana 12.04.2013. godine, on i kolega Nuculović Vinko su vršili kontrolu mjernog mejsta kod svih potrošača kod kojih je prethodno isključena struja, pa između ostalog i kod Vučinić Dragana i toga dana utvrdili da je na električnom brojilu vlasništvo Vučinić Dragana skinuta plomba, koju su on i kolega Nuculović Vinko postavili dana 10.04.2013. godine, kao i da je potrošač ponovo priključio struju, zbog čega su on i kolega Nuculović Vinko kod potrošača Vučinić Dragana ponovo isključili struju, te ponovo stavili plombu na brojilo, o čemu su takođe sačinili zapisnik o kontroli mjernog mjesta dana 12.04.2013. godine. Dodao je da je siguran i da tvrdi da su on i kolega Nuculović Vinko dana 10.04.2013. godine, kao i dana 12.04.2013. godine, postupili na način kako je to prethodno opisao.</span>
</p>
<p>
<span class="span1">Svjedok Nuculović Vinko u iskazu datom na glavnom pretresu u bitnom je naveo da su dana 10.04.2013. godine, po nalogu Elektrodistribucije Podgorica, na električnom brojilu, vlasništvo Vučinić Dragana, on i kolega Pavićević Miodrag isključili struju na tom brojilu, a zbog duga ovog potrošača za utrošenu električnu energiju, nakon čega su na navedeno brojilo stavili plombu, te sačinili zapisnik o kontroli mjernog mjesta navedenog dana. Takođe je istakao da su on i kolega Pavićević Miodrag dana 12.04.2013. godine, kod istog ovog potrošača utvrdili da je na električnom brojilu skinuta plomba koju su prethodno postavili on i kolega Pavićević Miodrag, a utvrđujući na lice mjesta da je ovaj potrošač ponovo priključio struju. Pojasnio je da su tog dana ponovo isključili struju kod potrošača Vučinić Dragana i sigurno ponovo stavili plombu na navedeno brojilo, pri čemu ne može tačno da se sjeti detalja zbog proteka vremena, a sa pojašnjenjem da je ustaljeni način rada radnika Elektrodistribucije da se nakon isključenja struje na brojilu kod potrošača, stavi plomba, tako da se to sigurno desilo i u konkretnom slučaju, a osim navedenog, o </span><span class="span1">zatečenom stanju na licu mjesta dana 12.04.2013. godine, sačinili su zapisnik u kojem je konstatovano sve što su zatekli na licu mjesta. Dodao je da nije tačno da on i kolega Pavićević Miodrag dana 12.04.2013. godine, nijesu isključili struju na brojilu kod potrošača Vučinić Dragana, već je istakao da je siguran da su navedenog dana, vršeći kontrolu mjernog mejsta, kod ovog potrošača, ponovo isključili struju i stavili plombu na predmetno brojilo.</span>
</p>
<p>
<span class="span1">Iz sadržine zapisnika o kontroli mjernog mjesta Elektroprivrede Crne Gore AD Nikšić, Elektrodistribucija Podgorica br.008235 od 10.04.2013. godine, utvrđeno je da su ovlašćena službena lica Elektroprivrede Crne Gore, Pavićević Miodrag i Nuculović Vinko isključili struju sa mreže, na brojilu marke “City” br.011070, kod potrošača Vučinić Dragana, iz razloga što potrošač nije potpisao ugovor o snadbijevanju električnom energijom, kao i da su brojilo plombirali distributivnom plombom broj 2000/12.</span>
</p>
<p>
<span class="span1">Iz sadržine zapisnika o kontroli mjernog mjesta Elektroprivrede Crne Gore AD Nikšić, Elektrodistribucija Podgorica br.007162 od 12.04.2013. godine, poizilazi da su ovlašćena službena lica Pavićević Miodrag i Nuculović Vinko prilikom kontrole mjernog mjesta na brojilu marke “City” br.011070, kod potrošača Vučinić Dragana, utvrdili da je potrošač samovoljno priključio struju na elektro mrežu, nakon čega je istom potrošaču ponovo isključena struja i brojilo plombirano plombom br.2000/12.</span>
</p>
<p>
<span class="span1">Iz izvoda iz kaznene evidencije Ministarstva pravde Crne Gore, broj 0203/3121 od 11.07.2014. godine, izdat na ime okrivljenog Vučinić Dragana, utvrđeno je da je isti osuđivan </span><span class="span1">presudom Vojnog suda u Ljubljani IK.br.51/85 od 16.05.1985. godine, </span><span class="span1">kojom je zbog krivičnog djela iz čl.165 KZ, osuđen na kaznu zatvora u trajanju od 4 (četiri) mjeseca i presudom Osnovnog suda u Danilovgradu K.br.40/94 od 02.08.1994. godine, kojom mu je zbog krivičnog djela iz čl.204 st.1 KZ, izrečena uslovna osuda, kojom mu je utvrđena kazna zatvora u trajanju od 6 (šest) mjeseci i istovremeno određeno da se ista kazna neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog Vučinić Dragana stekla sva obilježja bića krivičnog djela skidanje i povreda službenog pečata i znaka iz čl.381 st.1 Krivičnog zakonika. Naime, tokom dokaznog postupka nesumnjivo je utvrđeno da je okrivljeni </span><span class="span1">dana 10.04.2013. godine u Danilovgradu, u mjestu Ćurilac, svjestan svog djela čije izvršenje je htio i znajući da je njegovo djelo zabranjeno, skinuo službeni znak - distributivnu plombu, koju je ovlašćeno službeno lice "Elektrodistribucije" postavilo radi osiguranja ispravnosti i tačnosti mjerenja utroška električne energije, na način što je u svom stambenom objektu, sa brojila marke "Sity" broj 011070, skinuo distributivnu plombu broj 2000/12, u čemu je otkriven prilikom kontrole mjernog mjesta od strane radnika "Elektrodisribucije" dana 12.04.2013. godine.</span>
</p>
<p>
<span class="span1">Naprijed navedeno činjenično utvrđenje zasnovano je prije svega na međusobno saglasnim iskazima svjedoka Pavićević Miodraga i Nuculović Vinka, koji su se na glavnom pretresu na jasan, uvjerljiv i precizan način izjasnili na okolnosti kritičnog dešavanja u spornom periodu, a iz kojih dokaza je utvrđeno da su dana 10.04.2013. godine, kao ovlašćena službena lica - radnici Elektrodistribucije Podgorica, po nalogu Elektrodistribucije Podgorica, isključili struju na električnom brojilu, vlasništvo </span><span class="span1">okrivljenog Vučinić Dragana, a zbog duga za utrošenu električnu energiju, te da su nakon isključenja struje stavili plombu na brojilu, o čemu su sačinili zapisnik o kontroli mjernog mjesta navedenog dana, što je u saglasnosti sa sadržinom zapisnika o kontroli mjernog mjesta Elektroprivrede Crne Gore AD Nikšić, Elektrodistribucija Podgorica br.008235 od 10.04.2013. godine, iz kojeg dokaza je sud utvrdio da su ovlašćena službena lica Elektroprivrede Crne Gore, Pavićević Miodrag i Nuculović Vinko, ovdje svjedoci, isključili struju sa mreže, na brojilu marke “City” br.011070, kod potrošača, ovdje okrivljenog Vučinić Dragana, iz razloga što potrošač nije potpisao ugovor o snadbijevanju električnom energijom, kao i da su brojilo plombirali distributivnom plombom broj 2000/12.</span>
</p>
<p>
<span class="span1">Nadalje je iz međusobno saglasnih, jasnih i uvjerljivih iskaza svjedoka Pavićević Miodraga i Nuculović Vinka, utvrđeno da su dana 12.04.2013. godine, vršeći kontrolu mjernog mejsta kod potrošača, ovdje okrivljenog Vučinić Dragana, kod kojeg je prethodno isključena struja, utvrdili da je na električnom brojilu, vlasništvo ovog okrivljenog skinuta plomba, koju su prethodno postavili dana 10.04.2013. godine, te da je okrivljeni ponovo priključio struju, zbog čega su ponovo isključili struju kod ovog okrivljenog i stavili plombu na brojilu, što je u saglasnosti sa sadržinom zapisnika o kontroli mjernog mjesta Elektroprivrede Crne Gore AD Nikšić, Elektrodistribucija Podgorica br.007162 od 12.04.2013. godine, iz kojeg dokaza je sud utvrdio da su ovlašćena službena lica Pavićević Miodrag i Nuculović Vinko, ovdje svjedoci, prilikom kontrole mjernog mjesta na brojilu marke “City” br.011070, kod potrošača, ovdje okrivljenog Vučinić Dragana utvrdili da je isti samovoljno priključio struju na elektro mrežu, nakon čega je istom potrošaču ponovo isključena struja i brojilo plombirano plombom br.2000/12.</span>
</p>
<p>
<span class="span1">Osim navedenog, način na koji je okrivljeni Vučinić Dragan kritičnom prilikom postupio protivpravno, sud je utvrdio i iz odbrane ovog okrivljenog date u prethodnom postupku i na glavnom pretresu, u dijelu u kojem nije sporio da je, nakon isključenja struje na električnom brojilu, njegovo vlasništvo, od strane radnika Elektrodistribucije dana 10.04.2013. godine, zbog duga za utrošenu električnu energiju, skinuo plombu koju su prethodno postavili radnici Elektrodistribucije i ponovo priključio struju. </span>
</p>
<p>
<span class="span1">Kod prednjeg činjeničnog utvrđenja, sud je cijenio i navode odbrane okrivljenog Vučinić Dragana date u prethodnom postupku da je priključio struju nakon usmenog odobrenja datog od strane Brajović Svetlane, a s obzirom da je isti radnik Elektrodistribucije, međutim iste navode je sud cijenio neprihvatljivim i sračunato datim u cilju izbjegavanja krivice, tim prije što su navedeni navode odbrane iz prethodnog postupka opovrgnuti svim prednje analiziranim dokazima na kojima je sud zasnovao krivicu na strani okrivljenog, te i u suprotnosti sa navodima njegove odbrane na glavnom pretresu kada se jasno i precizno izjasnio da je samovoljno skinuo plombu sa brojila koju su prethodno postavili radnici Elektrodistribucije i ponovo priključio struju, a nakon razgovora sa Brajović Svetlanom, zaposlenom u Elektrodistribuciji, u vezi zaključenja ugovora o izmirenju duga za utrošenu električnu energiju, o čemu se u svom iskazu u prethodnom postupku i na glavnom pretresu precizno, jasno i detaljno izjasnila svjedok Svetlana Brajović, tvrdeći da nije tačno da je okrivljeni Vučinić Dragan nju pitao da li može da priključi struju sam, kao ni da je usmeno odobrila ovom okrivljenom da sam priključi struju na brojilu, njegovo vlasništvo, a nakon prethodnog isključenja od strane radnika Elektrodistribucije, zbog duga za utrošenu električnu energiju, već da su samo razgovarali o zaključenju </span><span class="span1">ugovora o izmirenju duga za utrošenu električnu energiju, koji ugovor je i zaključen par dana nakon njihovog razgovora.</span>
</p>
<p>
<span class="span1">Takođe, navodi odbrane ovog okrivljenog na glavnom pretresu da radnici Elektrodistribucije prilikom kontrole mjernog mjesta dana 12.04.2013. godine (kada je utvđeno na licu mjesta da je okrivljeni skinuo plombu na brojilu i ponovo priključio struju), nijesu ponovo isključili struju na brojilu, njegovo vlasništvo, u suprotnosti su sa iskazima svjedoka Pavićević Miodraga i Nuculović Vinka, iz kojih je bez sumnje utvrđeno da su kao ovlašćeni službenici Elektrodistribucije, dana 12.04.2013. godine, vršeći kontrolu kod okrivljenog kod kojeg je prethodno isključena struja i stavljena plomba na brojilu, kako je to prethodno utvrđeno, ponovo isključili struju i stavili plombu, što je potvrđeno i prethodno analiziranim zapisnikom o kontroli mjernog mjesta br.007162 od 12.04.2013. godine, pa su takvi navodi odbrane okrivljenog cijenjeni neprihvatljivim i sračunato datim u cilju izbjegavanja krivice, koju je sud utvrdio iz prednje analiziranih međusobno saglasnih dokaza i odbrane okrivljenog u dijelu koji se odnosi na opisivanje njegovog protivpravnog postupanja u kritičnom periodu, na naprijed navedeni način (okrivljeni nije sporio da je, nakon isključenja struje na električnom brojilu njegovo vlasništvo, od strane radnika Elektrodistribucije dana 10.04.2013. godine, zbog duga za utrošenu električnu energiju, skinuo plombu koju su prethodno postavili radnici Elektrodistribucije i ponovo priključio struju). </span>
</p>
<p>
<span class="span2">Krivi</span><span class="span1">čno djelo skidanje i povreda službenog pečata i znakaiz čl.</span><span class="span2">381 st.1 Krivičnog zakonika, postoji kada učinilac skine ili povrijedi službeni pečat ili znak koji je ovlašćeno službeno lice stavilo radi osiguranja predmeta ili prostorije ili ko, bez skidanja ili povrede pečata ili znaka, uđe u takvu prostoriju ili otvori predmet na koji je bio stavljen službeni pečat ili znak. Objekat radnje ovog krivičnog djela je službeni pečat ili znak, a objekat zaštite predmeti ili prostorije na koje su ovi pečati ili znaci stavljeni. Službeni pečat ili znak treba da su stavljeni radi osiguranja predmeta ili prostorije, a službeni pečat ili znak treba da je stavilo ovlašćeno službeno lice radi osiguranja predmeta ili prostorije. Radnja krivičnog djela je skidanje ili povreda službenog pečata ili znaka ili ulaženje u prostoriju odnosno otvaranje osiguranog predmeta bez skidanja ili povrede pečata ili znaka. Kod skidanja ili povrede službenog pečata ili znaka, za postojanje djela je dovoljno da su službeni znak ili pečat skinuti ili povrijeđeni, a povreda pečata ili znaka znači njihovo oštećenje, čime se umanjuje njihova zaštitna funkcija.</span>
</p>
<p>
<span class="span1">Kod naprijed citiranog zakonskog određenja, imajući u vidu činjenično stanje utvrđeno tokom dokaznog postupka, ovaj sud nalazi da su se u radnjama okrivljenog ostvarili svi elementi bića krivičnog djela skidanje i povreda službenog pečata i znaka iz čl.381 st.1 Krivičnog zakonika, s obzirom da je tokom postupka nesumnjivo utvrđeno da je okrivljeni skinuo distributivnu plombu sa brojila koju su ovlašćena službena lica stavila radi osiguranja predmeta, tj. osiguranja ispravnosti i tačnosti mjerenja utroška električne energije.</span>
</p>
<p>
<span class="span1">Cijeneći psihički odnos okrivljenog prema učinjenom krivičnom djelu, a imajući u vidu sve okolnosti konkretnog slučaja, sud je našao da je okrivljeni postupao sa direktnim umišljajem, odnosno da je bio svjestan svoga djela i htio njegovo izvršenje, zbog čega je istog valjalo oglasiti krivim i izreći mu krivičnu sankciju. </span>
</p>
<p>
<span class="span1">Sud je prilikom odlučivanja o vrsti i visini krivične sankcije za okrivljenog Vučinić Dragana imao u vidu sve okolnosti na strani ovog okrivljenog, koje su od značaja za njen izbor i visinu u smislu odredbe čl.42 Krivičnog zakonika, pa je od olakšavajućih </span><span class="span1">okolnosti na strani ovog okrivljenog cijenio porodične prilike – oženjen, otac dvoje djece, da je lošeg imovnog stanja, dok je od otežavajućih okolnosti cijenio činjenicu da je osuđivan </span><span class="span1">presudom Vojnog suda u Ljubljani IK.br.51/85 od 16.05.1985. godine, na kaznu zatvora u trajanju od 4 (četiri) mjeseca, zbog krivičnog djela iz čl.165 KZ i presudom Osnovnog suda u Danilovgradu K.br.40/94 od 02.08.1994. godine, kojom mu je zbog krivičnog djela iz čl.204 st.1 KZ, izrečena uslovna osuda, kojom mu je utvrđena kazna zatvora u trajanju od 6 (šest) mjeseci i istovremeno određeno da se ista kazna neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo, što je utvrđeno iz citiranog izvoda iz kaznene evidencije na ime ovog okrivljenog, </span><span class="span1">pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 2 (dva) mjeseca i istovremeno odredio da se ista neće izvršiti ako okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 Krivičnog zakonika, u okviru opšte svrhe izricanja krivičnih sankcija iz čl.4 st.2 Krivičnog zakonika. </span>
</p>
<p>
<span class="span2">O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašeni krivim, isti je obavezan da na ime sudskog paušala, u korist budžeta Crne Gore, uplati novčani iznos od 30,00 eura, koji iznos je odmjeren srazmjerno trajanju i složenosti ovog postupka i imovnom stanju okrivljenog. Navedeni novčani iznos okrivljeni je dužan platiti u roku od 15 dana po pravosnažnosti presude.</span>
</p>
<p>
<span class="span2">Na osnovu izloženog, a primjenom čl.374 ZKP-a, odlučeno je kao u izreci ove presude.</span>
</p>
<p>&nbsp;</p>
<li>
<span class="span3">ZAPISNIČAR                                                                                                     S U D I J A</span>
</li>
<li>
<span class="span3">Ana Ivanović, s.r.                                                                                           Sonja Keković, s.r.</span>
</li>
<p>&nbsp;</p>
<li>
<span class="span3">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema  pismenog otpravka, a preko ovog suda. </span>
</li>
<p>
<span class="span3"></span>
</p>
<p>&nbsp;</p>
<li>
<span class="span3">DN-a:</span>
</li>
<li>
<span class="span3">-ODT Podgorica</span>
</li>
<li>
<span class="span3">-Okrivljenom Vučinić Draganu</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 711/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">            Osnovni sud u Podgorici, sudija pojedinac R. Ć., uz učešće samostalnog referenta E. K., kao zapisničara, u krivičnom postupku protiv okrivljenog R. K. zbog krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore, nakon održanog javnog glavnog  pretresa od 17.12.2015. godine, u prisustvu zastupnika optužbe zamjenika ODT Podgorica V. R., okrivljenog i njegovog branioca adv. M. V., dana 21.12.2015. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: </span>
</p>
<p>
<span class="span1">R. K., od oca D. i majke N., rođene Đ., rođen 17.07.1984. godine u NK, sa prebivalištem u PG - Ul. F. L. Br. 17, državljanin CG, razumije crnogorski jezik, a koji je i njegov jezik, po zanimanju vozač, otac dva djeteta, pismen, završio srednju stručnu školu, srednjeg imovnog stanja, ranije osuđivan presudama Osnovnog suda u NK K. br. 269/147 od 30.12.2014. godine zbog krivičnog djela uništenje i oštećenje tuđe stvari iz čl. 253 st. 1 Krivičnog zakonika Crne Gore (30 dana zatvora), Osnovnog suda u NK K. br. 298/14 od 01.08.2014. godine zbog krivičnog djela nasilje u porodici ili u porodičnoj zajednici iz čl. 220 st. 5 Krivičnog zakonika Crne Gore (dva mjeseca zatvora), Osnovnog suda u NK K. br. 623/10 od 14.04.2011. godine zbog krivičnog djela teška tjelesna povreda iz čl. 151 st. 1 Krivičnog zakonika (četiri mjeseca zatvora), Osnovnog suda u PG K. br. 1245/05 od 14.04.2010. godine zbog produženog krivičnog djela teška krađa iz čl. 240 st. 1 tač. 1 u vezi čl. 49 u sticaju sa krivičnim djelom falsifikovanje isprave iz čl. 412 st. 2 u vezi st. 1 Krivičnog zakonika (20 mjeseci zatvora), Višeg suda u PG Kž. br. 439/09 od 02.11.2009. godine zbog krivičnog djela teška krađa iz čl. 240 st. 1 tač. 1 Krivičnog zakonika (četiri mjeseca zatvora), Osnovnog suda u NK K. br. 470/07 od 02.06.2009. godine zbog krivičnog djela teška djela protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog zakonika (uslovna osuda), i Višeg suda u PG K. br. 85/07 od 10.02.2009. godine zbog krivičnog djela iznuda iz čl. 250 st. 1 Krivičnog zakonika (devet mjeseci zatvora), protiv kojeg se vodi krivični postupak za drugo krivično djelo, u pritvoru po rješenju sudije za istragu Osnovnog suda u PG Kri. br. 450/15 od 09.10.2015. godine, koji se računa od 08.10.2015. godine, od 04:10 časova, kao dana i časa lišenja slobode.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>
<span> </span><span class="span1">&nbsp;</span>
</p>
<p>
<span class="span1">&nbsp;&nbsp;Što je:&nbsp;</span>
</p>
<p>
<span class="span1">&nbsp;&nbsp;Dana 08. oktobra 2015. godine, oko 01,00 čas, u PG, u Ul. F. L., u stanu koji koristi sa vanbračnim suprugom – oštećenom I. T., svjestan svog djela čije je izvršenje htio i svjestan da je njegovo djelo zabranjeno, primjenom grubog nasilja narušio tjelesni </span><span class="span1">integritet člana svoje porodice, koristeći pritom sredstvo podobno da tijelo teško povrijedi i zdravlje teško naruši, na način što je vrijeđao oštećenu, govoreći joj da je kurva, a zatim joj je kuhinjskim nožem odsjekao pramen kose, i u prisustvu zajedničke maloljetne ćerke D., joj zadao više udaraca pesnicama u predjelu glave i tijela, pri čemu je oštećena rukama pokušala da se zaštiti od udaraca, i tako joj nanio lake tjelesne povrede u vidu krvnog podliva i otoka lijeve polovine čela, krvnog podliva desne očne duplje, krvnog podliva potiljačnog predjela, dva krvna podliva u predjelu lijevog ramena, krvnih podliva obije podlaktice, nagnječenja lijevog potplećnog predjela, oguljotine lijevog preponskog predjela, oguljotine oba koljena, rane prskotine lijevog sjedalnog predjela i ugrizne rane desne strane jezika, </span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore. </span>
</p>
<p>
<span class="span1">&nbsp;</span>
</p>
<p>
<span class="span1">Pa ga sud na osnovu čl. 4 st. 2, čl. 32, 36, 42 st. 1, čl. 51 st. 1 Krivičnog zakonika Crne Gore, čl. 46 st. 1 alineja d. Konvencije Savjeta Evrope o suzbijanju i sprečavanju nasilja nad ženama i nasilja u porodici, te čl. 226, 229 i 374 Zakonika o krivičnom postupku, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 7 (sedam) mjeseci, u koju kaznu se uračunava vrijeme provedeno u pritvoru od 08.10.2015. godine u 04:10 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Na osnovu člana 72 Krivičnog zakonika Crne Gore okrivljenom R. K. se izriče:</span>
</p>
<p>&nbsp;</p>
<p style="text-align:center;">
<span class="span1">MJERA BEZBIJEDNOSTI</span>
</p>
<p style="text-align:center;">
<span class="span1">OBAVEZNO LIJEČENJE ALKOHOLIČARA</span>
</p>
<p>&nbsp;</p>
<p>
<span class="span1">Koja će se izvršiti u ustanovi za izvršenje kazne - Zavodu za izvršenje krivičnih sankcija u PG. Navedena mjera će trajati dok postoji potreba za liječenjem, ali ne duže od izrečene kazne zatvora. </span>
</p>
<p>
<span class="span1">&nbsp;&nbsp; </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 264,50 €, u roku od 15 dana po pravosnažnosti presude, pod prijetnjom prinudnog izvršenja</span><span class="span1">, dok će sud o troškovima koji se odnose na nagradu braniocu postavljenom po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva PG Kt. br. 986/15 od 28.10.2015. godine okrivljenom R. K. stavljeno je na teret izvršenje krivičnog djela nasilje u porodici ili u porodičnoj zajednici iz člana 220 st. 2 u vezi st. 1 Krivičnog zakonika Crne Gore. Zastupnik optužbe u završnoj riječi istakao je da je po stavu optužbe okrivljeni kriv za krivično djelo koje mu se stavlja na teret. Njegova krivica zasniva se na iskazu oštećene koja je objasnila na koji način je okrivljeni udarao, kako </span><span class="span1">se branila i koje sredstvo je koristio prilikom toga, kao i da je prethodno vrijeđao. Njen iskaz je u skladu sa nalazom i mišljenjem vještaka medicinske struke iz kojeg je utvrđeno da je oštećena zadobila povrede od najmanje 9 udaraca, kao i njihova vrsta i težina, dok su one takođe prikazane i u fotodokumentaciji koja je sačinjena na dan kada je oštećena i došla da podnese prijavu, od strane policije a po zahtjevu državnog tužioca. Predložio je sudu da okrivljenog oglasi krivim i kazni zatvorom imajući u vidu njegovu raniju osuđivanost, dok optužba ne prihvata da je okrivljeni u vrijeme izvršenja krivičnog djela bio u stanju smanjene uračunljivosti kako je to našao vještak, budući da se okrivljeni na prvom saslušanju kod državnog tužioca detaljno izjašnjavao o krivičnom djelu koje je sada predmet postupka, do tada nije uopšte pominjao nikakvu zavisnost od alkohola i od medikamenata, niti je ukazivao da je bio u stanju koje je drugačije od onog u kojem je svjestan svog djela i posljedica, pa s toga smatra da se ovo ne može uzeti kao olakšavajuća okolnost.</span>
</p>
<p>
<span class="span1">Okrivljeni je u odbrani datoj u prethodnom postupku naveo da već duže vrijeme ima problema sa svojom nevjenčanom suprugom I. T., koja mu je skoro svakodnevno priređivala scene, tako što bi dolazila na njegovo radno mjesto i svađala se s njim, jer je strašno ljubomorna. Dana 08.10.2015. godine, oko 01:00 čas, je došao u njihov iznajmljeni stan u ul. F. L. br. 17 u PG i tada je Ivana počela sa njim da se svađa. Rekao joj je da uzme njihovu ćerku, da joj daje pare za taksi i da ide kod njene majke, jer ne može više tako sa njom da živi. Ona to nije htjela, već je nastavila sa prepirkom, pa je on udario nekoliko puta u predjelu glave, a nije se mogao sjetiti da li otvorenom šakom ili pesnicom. Nije se mogao sjetiti da li je udarao po ostalim djelovima tjela, jer ga je bilo uhvatilo ludilo. U jednom trenutku Ivana je krenula na njega staklenom čašom i on je da bi odbio napad uzeo kuhinjski nož i sa njime joj otkinuo pramen kose. Nakon toga Ivana je pozvala taksi i otišla, a on je sa balkona pozvao da se vrati. Pitao je da li hoće da je vozi u Hitnu ili da zovu policiju, a ona je rekla da nema potrebe, uzela je njihovu ćerku i otišla je. Na glavnom pretresu od 16.11.2015. godne okrivljeni je naveo da je kritičnog dana krenuo iz NK, iz porodične kuće njegovih roditelja, a prije kretanja je popio nekoliko dijazepama i bromazepama i jedan litar vina i uputio se u Podgoricu u zajednički stan njega i oštećene. Kada je došao u stan oštećena je spavala sa njihovom kćerkom, onda je ustala, nije mu ništa uradila, samo je htjela da pričaju i tada su se sporečkali zbog poruke na telefonu, a on joj je rekao da napusti stan jer ga je uhvatilo ludilo i znao je šta će da se desi. Nakon toga je oštećenu udario šakom u glavu od čega je ona pala na staklenu čašu, pa je zadobila povredu, a zatim joj je nožem odsjekao pramen kose. Sjeća se da je oštećena nakon toga držala u krilu njihovu kćerku, a nije se mogao sjetiti da li je ona prisustvovala njihovom fizičkom obračunu. Nakon toga je oštećenoj ponudio telefon da pozove policiju, što ona nije prihvatila, a nudio joj je i novac za taksi, da bi nakon toga oštećena napustila stan. Pojašnjavajući razlike u kazivanju okrivljeni je naveo da je svađa uzrokovana porukom na telefonu, kao i da se na stolu nalazila staklena čaša koju je oštećena dokopala, pa se ta čaša razbila, a da oštećena nije krenula da ga napadne tom čašom. Nije se mogao sjetiti da li je oštećenu udario prije nego što je ona uzela čašu, moguće da jeste, a moguće i da je kad je pala istu udarao nogama, a nije se mogao sjetiti koliko puta je udario. Na ukazane razlike u njegovom kazivanju pred državnim tužiocem i na glavnom pretresu nije se mogao izjasniti šta je od toga tačno. Istakao je da je ranije više puta liječen na psihijatrijskom odjeljenju bolnice u NK, o čemu postoji i medicinska dokumentacija. Naveo je i da kada je došao u njihov zajednički stan i kada je osjetio da ga je "uhvatilo ludilo", on nije napustio stan jer nije imao gdje da ode, obzirom da je iz Nikšića došao u jedan sat. Ranije ga nikad nije hvatalo "ludilo", a pošto sebe najbolje poznaje, shvatio je da će ga "uhvatiti ludilo" jer je njegova snaha, prije nego je krenuo u PG, pozvala oštećenu i </span><span class="span1">rekla joj da će on doći i da ne zaključava vrata, a oštećena je na to pitala je li "pod gasom". Kada mu je snaha prenijela šta je oštećena izjavila, odmah je ušao u auto i krenuo u Podgoricu, a po ulasku u stan, prethodno je probudivši, oštećenoj je rekao da odmah uzme taksi i ide kod svoje majke. Nakon što joj je to saopštio nije došlo do svađe između njih, već tek nakon što je vidio poruku u njenom telefonu. U završnoj riječi izrazio je kajanje zbog učinjenog djela i obećao da se to više neće ponoviti, kao i da ima namjeru da nastavi da živi sa oštećenom i da zajednički podižu njihovu kćerku.</span>
</p>
<p>
<span class="span1"> Branilac okrivljenog u završnoj riječi izjavio je da on kao branilac odbranu svog branjenika podržava kao priznanje i svjesnost da je napravio grešku koja je njega najviše koštala. </span><span class="span1">Njegov branjenik nijednog trenutka nije imao namjeru da minimizira cjelokupni događaj i da bilo šta negira, pa smatra da je njegov takav iskaz olakšavajuća okolnost, kao i da njegova ranija osuđivanost bez obzira što se mora cijeniti kao otežavajuća okolnost, ne može imati karakter takve otežavajuće okolnosti koja bi znatno uticala na vrstu i visinu kazne. Ovo pogotovo kod činjenice da djelo nije učinijeno prema istom oštećenom. Predložio je sudu da kao olakšavajuće okolnosti cijeni njegovu smanjenu uračunljivost, priznanje djela, njegovo iskreno kajanje zbog izvršenog djela kao i činjenicu da se oštećena nije pridružila krivičnom gonjenju, kao i da sve ove olakšavajuće okolnosti ima u vidu prilikom odlučivanja o kazni. </span>
</p>
<p>
<span class="span1">Sud je u dokaznom postupku saslušao svjedoka oštećenu I. T., pročitao medicinsku dokumentaciju Kliničkog centra Crne Gore i Zavoda za hitnu medicinsku pomoć na ime oštećene, na saglasan predlog stranaka pročitao nalaz i mišljenje vještaka sudske medicine dr M. Š. od 21.10.2015. godine, pročitao izvod iz registra kaznenih evidencija Ministarstva pravde KE 1120/2015 od 04.11.2015. godine, medicinsku dokumentaciju na ime okrivljenog, i to dvije otpusne liste sa epikrizom JZU Opšte bolnice NK od 26.05. i 18.06.2014. godine, neposredno saslušao sudskog vještaka neuropsihijatra dr S. M. koji je tom prilikom pročitao pisani nalaz i mišljenje od 07.12.2015. godine i izvršio uvid u fotodokumentaciju Uprave policije broj 64-28-244-1736/2739 od 08.10.2015. godine.</span>
</p>
<p>
<span class="span1">Svjedok oštećena I. T. je u iskazu datom u prethodnom postupku navela da sa okrivljenim, koji je njen vanbračni suprug, već dva mjeseca ima porodičnih problema. Okrivljeni je nekoliko dana prije kritičnog događaja otišao u NK kod svojih roditelja rekavši joj da je napušta i da se nikad neće vratiti. Dana 08.10.2015. godine poslao joj je SMS poruku sa broja njegovog brata u kojoj joj je saopštio da će doći da iz njihovog zajedničkog stana u ul. F. L. br. 17 u Podgorici, uzme svoje stvari. Ostavila mu je otključana vrata, a ona i njihova ćerka su legle da spavaju. Te večeri je okrivljeni došao oko 00:30 časova i uzeo njen mobilni telefon i našao poruku u kojoj je ona njihovom zajedničkom prijatelju kazala da im treba radnica, nakon čega je počeo da je vrijeđa i da joj govori da je kurva, a zatim je uzeo veliki kuhinjski nož i njime joj otkinuo veći dio pramena kose sa strane. Nakon toga udario je pesnicom u predjelu desnog oka, a zatim još jednom u predjelu potiljka. U tom trenutku u sobu je došla njihova kćerka D. koju je ona uzela u ruku, a okrivljeni je udario još jednom pesnicom u predjelu čela. Uzela je telefon i pozvala taksi, a okrivljeni joj je rekao da odmah izlazi iz kuće da ne bi zaklao i nju i D., pa onda i sebe. Pozvala je taksi i pošla kod svoje majke, a zatim i u policiju da podnese krivičnu prijavu, a potom u Hitnu pomoć i u Urgentni blok gdje joj je ukazana medicinska pomoć i konstatovane sve povrede i tamo je vidjela da ima i posjekotinu u predjelu zadnjice, ali se nije mogla sjetiti kako joj je okrivljeni nanio tu povredu. Okrivljeni je prema njoj i ranije ispoljavao nasilje, ali ona to nije prijavljivala. U kritičnom događaju se branila i to rukama, sve dok njihova kćerka nije ušla u sobu, i prilikom odbrane nije koristila nikakvu čašu niti flašu. Na glavnom pretresu od 16.11.2015. godine je navela da je okrivljeni došao u njihov stan i vidio poruke koje je </span><span class="span1">ona razmjenjivala sa njihovim zajedničkim prijateljem, a koje su se ticale podataka u kojoj je auto školi završila obuku, a isti je pitao i da li su okrivljeni i ona i dalje zajedno, na šta je ona odgovorila da nisu, jer joj je okrivljeni tri dana prije toga rekao da ide za NK i da se više nikad neće vratiti. Tada je došlo do svađe u kojoj je okrivljeni udarao rukama, vrijeđao je i govorio joj da je kurva i prostitutka. Nije se mogla sjetiti momenta kada joj je nožem odsjekao kosu, a pretpostavlja da je povredu u sjedalnom predjelu zadobila padom na slomljenu staklenu čašu. Nasilju koje je okrivljeni izvršio nad njom, prisustvovala je njihova maloljetna ćerka, i to samo poslednjih 15 minuta od pola sata koliko je isto trajalo. Tokom kritičnog događaja se branila, a okrivljeni je uhvatio za kosu i istu joj otkinuo nožem. Od guranja sa okrivljenim i od udaraca pala je na slomljenu čašu koja se nalazila na podu, od čega vjerovatno potiče njena povreda. Nije se pridružila krivičnom gonjenju protiv okrivljenog i nije postavila imovinsko pravni zahtjev.</span>
</p>
<p>
<span class="span1">Iz medicinske dokumentacije Kliničkog centra Crne Gore i Zavoda za hitnu medicinsku pomoć na ime oštećene I. T. utvrđeno je da se oštećena 08.10.2015. godine javila u ove zdravstvene ustanove radi ukazivanja ljekarske pomoći zbog zadobijenih povreda, da su joj postavljene dijagnoze date na latinskom jeziku, te da joj je propisana odgovarajuća terapija.</span>
</p>
<p>
<span class="span1">Iz nalaza i mišljenja vještaka sudske medicine dr M. Š. od 21.10.2015. godine, koji je vještak dao na osnovu uvida u medicinsku dokumentaciju Kliničkog centra Crne Gore i Zavoda za hitnu medicinsku pomoć na ime oštećene I. T., utvrđeno je da je u predmetnom događaju Ivana Tošić zadobila sledeće povrede: krvni podliv i otok lijeve polovine čela (promjera oko 5x5 cm), krvni podliv desne očne duplje (4x3 cm), krvni podliv potiljačnog predjela (8x8 cm), dva krvna podliva u predjelu lijevog ramena (2x2 cm i 4x2 cm), krvne podlive obije podlaktice (od 1x1 cm do 2x2 cm), nagnječenje (krvni podliv i oguljotina) lijevog potplećnog predjela (9x5 cm), oguljotinu lijevog preponskog predjela (6x5 cm), oguljotine oba koljena (5x5 cm), ranu prskotinu lijevog sjedalnog predjela (3 cm) i ugriznu ranu desne strane jezika. Navedene povrede posljedica su najmanje devetostrukog dejstva (devet udaraca) tupog, teškog i zamahnutog mehaničkog oruđa (moguće i pesnica i stopalo) na odgovarajuće predjele tijela i pojedinačno i u svom zbiru predstavljaju laku tjelesnu povredu.</span>
</p>
<p>
<span class="span1">Iz medicinske dokumentacije na ime okrivljenog, i to dvije otpusne liste sa epikrizom JZU Opšte bolnice NK od 26.05. i 18.06.2014. godine utvrđeno je da je okrivljeni liječen na odjeljenju psihijatrije Opšte bolnice u Nikšiću u periodu od 15.05. do 26.05. i od 16.06. do 18.06. 2014. Godine, zbog kako je to navedeno zloupotrebe sedativa i alkohola. </span>
</p>
<p>
<span class="span1">Iz nalaza i mišljenja stalnog sudskog vještaka neuropsihijatra dr S. M., koji je vještak dao na osnovu medicinske dokumentacije na ime okrivljenog, podataka iz spisa predmeta i neposrednog pregleda okrivljenog, utvrđeno je da je okrivljeni R. K. osoba prosječnih intelektualnih sposobnosti i da ne boluje od trajnog duševnog oboljenja. Okrivljeni ispoljava simptome toksikomanske zavisnosti o alkoholu. U osnovi radi se o emocionalno nestabilnom poremećaju ličnosti. Sposobnost shvatanja značaja djela kao i mogućnost upravljanja svojim postupcima kod okrivljenog su u vrijeme izvršenja krivičnog djela bili smanjeni, ali ne bitno. Krivično djelo je psihopatološki motivisano akutnom alkoholnom intoksikacijom u deliktnoj situaciji, kao i emocionalno nestabilnim poremećajem ličnosti sa visokim kvantumom napetosti, kao i stanjem zavisnosti o alkoholu. S obzirom da se radi o osobi koja se smatra alkoholnim zavisnikom, koja u alkoholisanim stanjima ispoljava agresivno ponašanje i da su krivična djela u prošlosti kao i predmetno kojim se tereti izvršena u stanju intoksikacije alkoholom, vještak je mišljenja da je potrebna primjena mjere bezbjednosti obaveznog liječenja od alkohola, jer postoji opasnost ponavljanja krivičnih djela ukoliko se ne bi liječio. Vještak je </span><span class="span1">preporučio psihijatrijsko liječenje po bolničkom tipu u Specijalnoj bolnici za psihijatriju Dobrota u Kotoru. Pojašnjavajući pisani nalaz i mišljenje na glavnom pretresu, vještak je naveo da privremeno </span><span class="span1">duševna poremećenost podrazumijeva afektivno stanje kod okrivljenog, a da je ocijenio da okrivljeni nije bio u stanju pataloškog afekta, odnosno afekta razdraženosti bijesa jakog intenziteta. Ovakvu ocjenu je dao na osnovu toga što sam okrivljeni u svom iskazu i kod neposrednog pregleda potvrđuje da postoje konfliktni odnosi sa suprugom u dužem trajanju, kao i pri činjenici da isti u deliktnoj situaciji detaljno opisuje način izvršenja krivičnog djela, sve okolnosti koje su vezane za isto, i to bez kvalitativnih poremećaja svijesti koje karakterišu patološki afekat. Vještak je naveo i da je u gradaciji između uračunljivosti, smanjene uračunljivosti i bitno smanjene uračunljivosti, cijenio da je u vrijeme izvršenja krivičnog djela sposobnost okrivljenog da shvati značaj djela i upravlja svojim postupcima bila smanjena, ali ne bitno, i to upravo iz pomenutih razloga, odnosno jer za bitno smanjenu uračunljivost ne postoje drugi faktori koje je naveo, odnosno ne postoji afektivno stanje ili teži duševni poremećaj. Ovo razgraničenje između smanjene uračunljivosti i bitno smanjene uračunljivosti je bazirao na naučnim temeljima, a koji se cijene prema standardima sudske psihijatrije. Imajući u vidu akutnu alkoholiziranost okrivljenog u vrijeme izvršenja krivičnog djela naveo je da se radi o takozvanom jednostavnom pijanstvu odnosno stanju pripitosti bez elemenata za komplikovano ili patološko pijanstvo. Komplikovano ili patološko pijanstvo ide sa kvalitativnim promjenama svijesti i dovodi i do bitno smanjene uračunljivosti, što u konkretnom, a kako je to vještak naveo u nalazu, nije slučaj, jer nedostaju kvalitativne i kvantitativne izmjene svijesti u smislu pomućenja ili sumračne svjesti, obzirom da okrivljeni detaljno opisuje okolnosti kritičnog događaja bez znakova amnezije. </span>
</p>
<p>
<span class="span1">Uvidom u fotodokumentaciju Uprave policije broj 64-28-244-1736/2739 od 08.10.2015. godine, utvrđeno je da je na 10 (deset) fotografija prikazan bliži izgled povreda koje je oštećena zadobila kritičnom prilikom.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni R. K. </span><span class="span1">dana 08. oktobra 2015. godine, oko 01,00 čas, u PG, u Ul. F. L., u stanu koji koristi sa vanbračnim suprugom – oštećenom I. T., svjestan svog djela čije je izvršenje htio i svjestan da je njegovo djelo zabranjeno, primjenom grubog nasilja narušio tjelesni integritet člana svoje porodice, koristeći pritom sredstvo podobno da tijelo teško povrijedi i zdravlje teško naruši, na način što je vrijeđao oštećenu, govoreći joj da je kurva, a zatim joj je kuhinjskim nožem odsjekao pramen kose, i u prisustvu zajedničke maloljetne ćerke D., joj zadao više udaraca pesnicama u predjelu glave i tijela, pri čemu je oštećena rukama pokušala da se zaštiti od udaraca, i tako joj nanio lake tjelesne povrede u vidu krvnog podliva i otoka lijeve polovine čela, krvnog podliva desne očne duplje, krvnog podliva potiljačnog predjela, dva krvna podliva u predjelu lijevog ramena, krvnih podliva obije podlaktice, nagnječenja lijevog potplećnog predjela, oguljotine lijevog preponskog predjela, oguljotine oba koljena, rane prskotine lijevog sjedalnog predjela i ugrizne rane desne strane jezika.</span>
</p>
<p>
<span class="span1">Prednje činjenično stanje sud je utvrdio iz iskaza svjedoka oštećene I. T., koja je navela da je kritičnom prilikom, dana 08.10.2015. godine, okrivljeni koji je njen vanbračni partner došao u njihov zajednički stan u ul. F. L. u PG oko 00:30 časova, i zatim nad njom izvršio nasilje koje je trajalo oko pola sata. Oštećena je navela da je okrivljeni prvo vrijeđao govoreći joj da je kurva i prostitutka, te da joj je velikim kuhinjskim nožem otkinuo veći dio pramena kose sa strane, a nakon toga je više puta udario pesnicom, i to u predjelu desnog oka, a zatim i u predjelu potiljka. Potom je u prisustvu njihove zajedničke maloljetne ćerke D. udario pesnicom i u predjelu čela. Tom prilikom se od okrivljenog branila rukama. Od guranja sa okrivljenim i od udaraca je </span><span class="span1">pala na slomljenu staklenu čašu koja se nalazila na podu. Iskaz svjedoka oštećene potvrđen je medicinskom dokumentacijom izdatom na ime oštećene i nalazom i mišljenjem vještaka sudske medicine dr M. Š., pa je sud iskaz svjedoka oštećene prihvatio kao istinit. </span><span class="span1">Nalaz i mišljenje vještaka medicinske struke dr M. Š. sud je prihvatio kao potpun, jasan, objektivan, te baziran na pravilima struke, i iz istog utvrdio da je oštećena u predmetnom događaju zadobila</span><span class="span1"> laku tjelesnu povredu u vidu krvnih podliva i otoka lijeve polovine čela, desne očne duplje, potiljačnog predjela, dva krvna podliva u predjelu lijevog ramena, krvnih podliva obije podlaktice, nagnječenja lijevog potplećnog predjela, oguljotine lijevog preponskog predjela, oguljotine oba koljena, rane prskotine lijevog sjedalnog predjela i ugrizne rane desne strane jezika, koje povrede su nastale kao posljedica najmanje devetostrukog dejstva tupog, teškog i zamahnutog mehaničkog oruđa. </span>
</p>
<p>
<span class="span1">Dovodeći u vezu odbranu okrivljenog sa navedenim dokazima koje je sud prihvatio, zaključuje se da i sam okrivljeni nije sporio da je u kritičnoj prilici udarao oštećenu, i to da je udario nekoliko puta u predjelu glave, da joj je kuhinjskim nožem otkinuo pramen kose, te da je moguće da kada je ista pala na pod da je udarao i nogama. </span>
</p>
<p>
<span class="span1">Imajući u vidu ovakav iskaz svjedoka oštećene i odbranu okrivljenog za sud je nesumnjivo da su sve povrede tjelesnog integriteta kod oštećene nastale kao posledica grubog nasilja koje je nad njom u kritičnoj prilici izvršio okrivljeni.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, imajući u vidu rezultate cjelokupnog dokaznog postupka, a posebno ponašanje okrivljenog prilikom izvršenja djela kao i njegovu odbranu, te dovodeći ih u vezu sa nalazom i mišljenjem sudskog vještaka medicinske struke neuropsihijatra prof. dr S. M. od 07.12.2015. godine, i njegovog izjašnjenja na glavnom pretresu, da je kod okrivljenog u vrijeme izvršenja krivičnog djela, sposobnost da shvati značaj svoga djela i mogućnost da upravlja svojim postupcima bila smanjena, ali ne bitno, sud je izveo logičan zaključak da uračunljivost okrivljenog u vrijeme izvršenja djela nije bila isključena, već da je okrivljeni izvršio djelo u uračunjljivom stanju, ali je njegova uračunljivost uslijed akutne alkoholne intoksikacije u deliktnoj situaciji bila smanjena, pri čemu je okrivljeni postupao sa direktnim umišljajem, bio svjestan svog djela i htio njegovo izvršenje. Navedeni nalaz i mišljenje prof. dr S. M. sud je u cijelosti prihvatio ocijenivši ga kao potpun, jasan, objektivan i stručan. Ponašanje okrivljenog prilikom izvršenja krivičnog djela ukazuje da je isti bio svjestan da svojim radnjama čini zabranjenu djelatnost, odnosno da vrijeđajući oštećenu, sa kojom živi u vanbračnoj zajednici, i zadajući joj više udaraca pesnicama u predjelu glave i tijela, i odsijecajući joj kuhinjskim nožem, kao sredstvom podobnim da tjelo teško povrijedi i zdravlje teško naruši, pramen kose, primjenjuje grubo nasilje prema članu svoje porodice i da na taj način narušava njen tjelesni integritet, što je u konkretnom slučaju i htio. Na to jasno ukazuju navodi odbrane okrivljenog da je znao da će ga uhvatiti ludilo, jer k</span><span class="span1">ada mu je snaha prenijela da je oštećena u telefonskom razgovoru sa njom pitala da li je on "pod gasom", odmah ušao u auto i krenuo iz NK za PG, i da je po ulasku u stan, iako je bila prošla ponoć, probudio oštećenu i rekao joj da odmah uzme taksi i ide kod svoje majke. Takvo ponašanje okrivljenog upućuje na jasan zaključak da je još prilikom polaska iz NK imao namjeru da se svađa sa oštećenom i da je usred noći izbaci iz stana sa njihovom maloljetnom kćerkom. </span><span class="span1">Kod svega navedenog, u radnjama okrivljenog su se pored objektivnih stekli i subjektivni elementi bića krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">Sud je cijenio i odbranu okrivljenog koju je okrivljeni mjenjao tokom postupka, u kojoj je prvo u prethodnom postupku navodio da je oštećena krenula da ga napadne </span><span class="span1">staklenom čašom, pa je on da bi odbio napad uzeo kuhinjski nož i sa njime joj otkinuo pramen kose, da bi zatim na glavnom pretresu naveo da oštećena ipak nije krenula da ga napadne staklenom čašom. Dakle, takva odbrana iz prethodnog postupka osim što je krajnje neubjedljiva, kontradiktorna je sa odbranom okrivljenog na glavnom pretresu. Odbranu okrivljenog, kojom je svoje postupke branio navodnim ludilom i pozivanje na ranije psihijatrijsko liječenje, sud je cijenio kao sračunato datu u cilju izbjegavanja krivice. Naime, okrivljeni je očigledno želio dovesti u pitanje svoju uračunjiljivost u vrijeme izvršenja krivičnog djela, ali takva odbrana nije mogla biti prihvaćena, obzirom da je sud na osnovu prihvaćenog nalaza i mišljenja vještaka psihijatra jasno utvrdio da uračunjivost okrivljenog u vrijeme izvršenja djela, iako je bila smanjenjena usled alkoholne zavisnosti, nije bila isključena, niti je bila bitno smanjena.</span>
</p>
<p>
<span class="span1">Prilikom odmjeravanja kazne, a imajući u vidu svrhu kažnjavanja, sud je u smislu čl. 42 st. 1 Krivičnog zakonika Crne Gore, cijenio sve okolnosti koje su od uticaja na njen izbor i visinu, pa je na strani okrivljenog, kao olakšavajuće okolnosti, prilikom stepenovanja njegove krivice cijenio da je njegova uračunjljivost bila smanjena, kao i stav oštećene koja se nije pridružila krivičnom gonjenju, dok je kao otežavajuću okolnost cijenio njegov raniji život, i s tim u vezi njegovu višestruku raniju osuđivanost, što je sud utvrdio uvidom u izvod iz registara kaznenih evidencija Ministarstva pravde KE 1120/2015 od 04.11.2015. godine na ime okrivljenog, pri tom imajući u vidu da je, između ostalog, osuđivan i zbog istovrsnog krivičnog djela, kao i brojnost povreda koje je u kritičnoj prilici zadobila oštećena, a sve u smislu čl. 42 st. 3 Krivičnog zakonika Crne Gore, imajući u vidu da broj povreda oštećene očigledno prelazi mjeru koja je potrebna za postojanje predmetnog krivičnog djela. Takođe, sud je u smislu čl. 46 st. 1 alineja d. Konvencije Savjeta Evrope o suzbijanju i sprečavanju nasilja nad ženama i nasilja u porodici,</span><span> </span><span class="span1">a koja shodno čl. 9 Ustava Crne Gore, kao potvrđeni i objavljeni međunarodni ugovor, predstavlja sastavni dio unutrašnjeg pravnog poretka, i ima primat nad domaćim zakonodavstvom i neposredno se primjenjuje kada odnose uređuje drukčije od unutrašnjeg zakonodavstva, kao otežavajuću okolnost cijenio činjenicu što je krivično djelo učinjeno u prisustvu djeteta, odnosno maloljetne ćerke okrivljenog i oštećene. Imajući u vidu navedene okolnosti, a shodno čl. 36 Krivičnog zakonika Crne Gore, sud je okrivljenog osudio na kaznu zatvora u trajanju od 7 (sedam) mjeseci. Sud je uvjerenja da je ovako izrečena kazna adekvatna težini izvršenog krivičnog djela i ličnosti okrivljenog kao učinioca, te da će se sa istom u svemu ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe krivičnih sankcija iz čl. 4 st. 2 Krivičnog zakonika Crne Gore. Ovako odmjerena i izrečena kazna zatvora će po uvjerenju suda nesumnjivo dovoljno uticati na okrivljenog da ubuduće ne čini krivična djela, a pored toga će uticati i na druge da ne čine krivična djela, i sa istom će se u potpunosti ostvariti ciljevi kako specijalne, tako i generalne prevencije.</span>
</p>
<p>
<span class="span1">Sud je po službenoj dužnosti, shodno čl. 72 Krivičnog zakonika Crne Gore, okrivljenom izrekao mjeru bezbjednosti obavezno liječenje alkoholičara, a ovo imajući u vidu nalaz i mišljenje vještaka neuropsihijatra prof dr S. M., iz kog je sud utvrdio da je okrivljeni osoba koja se smatra alkoholnim zavisnikom, i koji u alkoholisanom stanju ispoljava agresivno ponašanja, da je predmetno krivično djelo učinjeno usled toksikomanske zavisnosti o alkoholu koja je prisutna kod okrivljenog, kao i da kod istog postoji opasnost od ponavljanja krivičnih djela ukoliko se ne bi liječio. Navedena mjera </span><span class="span1">će se izvršiti u ustanovi za izvršenje kazne - Zavodu za izvršenje krivičnih sankcija u PG, i trajaće dok postoji potreba za liječenjem, ali ne duže od izrečene kazne zatvora. Sud nije prihvatio preporuku vještaka psihijatra da se navedena mjera izvrši </span><span class="span1">u Specijalnoj bolnici za psihijatriju Dobrota u KO, nalazeći da u Zavodu za izvršenje krivičnih sankcija postoje neophodni uslovi za izvršenje ove mjere bezbjednosti </span><span class="span1">predviđeni odredbama Zakona o izvršenju kazni zatvora, novčane kazne i mjera bezbjednosti.  </span>
</p>
<p>
<span class="span1">Shodno članu 51 st. 1 Krivičnog zakonika Crne Gore, okrivljenom je u izrečenu kaznu uračunato i vrijeme provedeno u pritvoru, kako je to određeno u izreci presude.</span>
</p>
<p>
<span class="span1">          </span><span class="span1">Shodno čl. 226 i 229 Zakonika o krivičnom postupku okrivljeni je obavezan da na ime troškova krivičnog postupka plati ukupan iznos od 264,50 €, i to na ime troškova sudsko medicinskog vještačenja iznos od 60,50 €, na ime troškova vještačenja po vještaku neuropsihijatru iznos od 154,00 € i na ime paušala kao dijela troškova krivičnog postupka iznos od 50,00 €, koji je određen shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">            Imajući u vidu navedeno, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 21.12.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">     ZAPISNIČAR                                                                                 S U D I J A </span>
</p>
<p>
<span class="span1">           E. K.                                                                                             R. Ć.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
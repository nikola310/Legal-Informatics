<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p style="text-align:right">
<span class="span1">Posl. br. K. 371/17/17</span>
</p>
<p>&nbsp;</p>
<p>
<span class="span1"></span><span class="span1">OSNOVNI SUD U KOTORU,</span><span class="span1"> kao nadležni prvostepeni krivični sud, po sudiji Momirki Tešić, uz učešće zapisničara Ana-Marije Petković, u krivičnom predmetu protiv okrivljenog Krueziu Ismeta, zbog</span><span class="span1"> krivičnog djela zlostavljanje iz člana 166a. stav 1. Krivičnog zakonika Crne Gore, koji se vodi po optužnom predlogu ODT Kotor Kt. broj 330/17 od 27.12.2017 godine, nakon održanog glavnog i javnog pretresa dana 16.04.2018. godine u prisustvu državnog tužioca iz ODT Kotor Ane Marinović, okrivljenog Krueziu Ismeta i njegovog branioca adv. Dejana Vukšića, dana 19.4.2018. godine je donio i javno objavio sljedeću:</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni KRUEZIU ISMET, JMBG 0301970960031, od oca Zećira i majke Feride, rođene Ahmeti, rođen 03.01.1970. godine u Uroševcu, R Srbija, stalno nastanjen u Kotoru, Lovanja bb, državljanin Crne Gore, radnik Komunalnog preduzeća, oženjen, otac šestoro djece (od kojih dvoje mal.), sa završenom OŠ, lošeg imovnog stanja, neosuđivan, protiv kojeg se ne vodi krivični postupak za neko drugo krivično djelo,</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je</span>
</p>
<p>&nbsp;</p>
<p>
<span class="span1"></span><span class="span1">Tokom jula 2017 godine u naselju Lovanja, opština Kotor pri čemu je bio svjestan svog djela i njegove zabranjenosti, a čije izvršenje je htio, postupao prema svojoj kćerki - oštećenoj Feridi Krueziu na način kojim, se vrijedja njeno ljudsko dostjanstvo negirajući joj pravo da slobodnom voljom zaključi brak, na način što je prvo bez njenog znanja a onda i pored njenog izričitog protivljenja sa NN licem ugovarao zaključenje braka izmedju oštećene i NN muškog lica, koje ona ne poznaje, smatrajući da ona nema pravo na slobodu izbora, zbog čega je ošteć</span><span class="span1">ena u noći 22/23.7.2017  godine,</span><span class="span1"> pobjegla od kuće, noć prije nego su članovi porodice NN lice i to lice trebali doći u porodičnu kuću radi ugovaranja braka.</span>
</p>
<p>&nbsp;</p>
<p>
<span class="span1">- čime je učinio krivično djelo zlostavljanje iz čl. 166</span><span class="span1">a</span><span class="span1">. st. 1. Krivičnog zakonika C</span><span class="span1">rne </span><span class="span1">G</span><span class="span1">ore</span><span class="span1">.</span>
</p>
<p>
<span class="span1"></span>
</p>
<p>
<span class="span1"></span><span class="span1">-pa mu sud na osnovu naprijed navedene krivično pravne odredb</span><span class="span1">e te odredbi čl. 3, 5, 8, 13, 15</span><span class="span1">, 36, 42, 52, 53 i 54 KZ-a CG i čl. 368 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1"></span><span class="span1">Kojom utvrđuje kaznu zatvora u trajanju od </span><span class="span1">30 (trideset) dana</span><span class="span1"> i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span><span class="span1"> </span>
</p>
<p>&nbsp;</p>
<p>
<span class="span1"></span><span class="span1">Dužan je okrivljeni na ime sudskog </span><span class="span1">paušala uplatiti iznos od 5</span><span class="span1">0 eura u korist budžeta Crne Gore, na žiro račun broj 832-16-52 u roku od </span><span class="span1">3 (tri) </span><span class="span1">mjesec</span><span class="span1">a</span><span class="span1"> od dana pravosnažnosti presude i dokaz o uplati dostaviti ovom sudu s pozivom na broj K. </span><span class="span1">371/17/17.  </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo u Kotoru je aktom Kt. br. 330/17 od 27.12.2017 godine, stavilo na teret okrivljenom Krueziu Ismetu izvršenje krivičnog djela zlostavljanje iz člana 166a stav 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1"></span><span class="span1">Okrivljeni </span><span class="span1">Krueziu Ismet </span><span class="span1">je</span><span class="span1"> u svojoj odbrani</span><span class="span1"> </span><span class="span1">na zapisnik</span><span class="span1"> pred ODT-om Kotor dana 16.02.2018. godine</span><span class="span1">,</span><span class="span1"> naveo</span><span class="span1"> da živi sa svojom porodicom, suprugom i petoro djece u Kotoru na Lovanji, te da je zaposlen u Komunalnom preduzeću, a njegova supruga u Reciklažnom Centru, dok kćerka Ferida stara 21 godinu nije zaposlena, a ista je radila jedan period u Kameliji, koji posao je napustila i otišla u Nikšić kod oženjenog čovjeka da živi. To se dešavalo prije nekih mjesec dana i oni nijesu znali gdje je ista otišla, niti šta se desilo, zbog čega je prijavio slučaj policiji, a oni su mu tada rekli da se nestanak prijavljuje nakon 24h, da je ona punoljetna i da može da odluči gdje će da ide. Pretpostavio je da je otišla kod tog čovjeka jer je znao da se ona dopisuje sa istim, a protiv toga je da njegova kćerka rasturi porodicu i da ide za oženjenim čovjekom koji ima djecu. Vratila se kući nakon nekih 4-5 dana i bio je sretan kad je vidio da je sa njom sve u redu i nije ni riječi rekao, jer je bio sretan što mu se kćerka vratila, iako je napravila grešku. Nakon tog događaja Ferida nije htjela da radi, pa je ostala kući. Nudio joj je da joj kupi telefon, a ona je rekla da isti ne želi, međutim kasnije je saznao da je ista koristila sestrin tablet i tako nastavila da se dopisuje sa tim čovjekom iz Nikšića, pa kada je prethodnog dana nestala i pobjegla iz kuće, opet je mislio da je otišla kod tog čovjeka. Nije slučaj prijavio policiji, jer su mu prvi put rekli da treba da sačeka 24h, i da njegova kćerka ima pravo da ide gdje hoće obzirom da je punoljetna. Dalje je naveo da je prethodnog dana trebala kod njih da dođe porodica Ljuljbajra iz Njemačke, da se upoznaju njegova kćerka Ferida i njihov sin, pa ukoliko se svide jedno drugom da se ona uda za njega i da ode u Njemačku da živi. U kontaktu je bio sa tom porodicom preko njegovog ujaka Kemala Ahmeta koji živi u Njemačkoj, i koji ga je kotaktirao ima nedjelju dana, i rekao da njegovi kumovi, porodica Ljuljbajra, traži nevjestu i da li bi on udao njegovu kćerku Feridu, na što je on rekao da će prvo nju da pita i da vidi sa svojom porodicom. Razgovarao je sa Feridom, ženom i sinom Burhanom, i to sa ženom i Feridom zajedno, a kasnije posebno sa Burhanom, koji je rekao da ako se svide jedno drugome da je to u redu, a ako ne ništa. Pitao je Feridu u prisustvu žene Barije da li bi htjela da se uda za tog momka iz Njemačke, na šta je ona ćutala, a i inače je ćutljiva. Rekao joj je da razmisli dobro, jer oni dolaze za 7 dana, pa da mu onda kaže. Ona nije ništa govorila, pa joj je rekao da ako ne želi da priča sa njim, da kaže majci da li želi da se uda, i rekao joj je ako joj se svidi momak i ona njemu i ako želi da se uda, a ako ne onda ništa. Noć prije nego što su trebali da dođu ljudi iz Njemačke da se upoznaju on, njegova žena i Ferida su bili kod njegove sestre koja inače živi u Njemačkoj i razgovarali su o toj porodici koja je trebala da dođe. Ferida je tada rekla da će razgovarati sa majkom tu </span><span class="span1">noć, a kako je ona ćutljiva, i nije rekla ni da ni ne, nije ni pretpostavio da će doći do svega toga. Ti ljudi iz Njemačke su došli na ljetovanje u Ulcinj i rekli su da će usput svratiti do njih, i on nije imao ništa protiv. Trebali su da dođu prethodnog dana da se Ferida i taj momak upoznaju, i oni kao porodice, pa da nakon toga Ferida i taj momak odluče da li će se vjenčati ili ne. Takav je dogovor bio između njih, odnosno između njega i ujaka koji je poznavao tu porodicu. Po njihovim običajima momak i djevojka se prvo upoznaju, i onda se daje poklon za nevjestu u vidu robe i zlata i napravi se svadba. Samo je želio da njegovoj kćerki bude lijepo i da živi kako treba. Okrivljeni je dalje naveo da je prethodnog dana otišao kod sestre kada ga je pozvala žena i rekla da Feride nema i da je pobjegla. Prvo je pomislio da je pobjegla za tim licem u Nikšić, jer je od druge kćerke saznao da se Ferida sa njim dopisivala, a onda je pretpostavio da je sve to i planirala. Nije prijavio slučaj policiji iz naprijed navedenih razloga. Kada su ga ti ljudi zvali da će da svrate, rekao im je da ne dolaze jer mu je kćerka pobjegla u nepoznatom pravcu i jer ga je zvala policija, a kasnije je i sam otišao u policiju. Dalje je naveo da ne bi ništa uradio protiv volje svoje kćerke, da on samo želi da njoj bude lijepo, odnosno da ona živi dobro, i da joj to nije mogao pružiti taj čovjek iz Nikšića i da je on protiv toga da njegova kćerka rasturi porodicu drugome, obzirom da to lice ima troje djece, i da je njegova kćerka time napravila grešku, zbog čega je niko od onih koji to znaju ne bi "pogledao". Njegova kćerka je mlada, i poslije toga što se desilo bio bi spreman da prihvati da se vrati opet kući, i opet bi bio dobar prema njoj, a ona je trebala da kaže, dan prije ili kada ju je on nekoliko puta pitao, da ne želi brak i ti ljudi ne bi dolazili, ali ona to nije bila rekla, zbog čega su ti ljudi trebali da dođu i da se upoznaju. Po običaju oni bi došli da se upoznaju i tu se ne bi dogovarali dalje, nego kad bi oni pošli, onda bi ona opet rekla da li želi da se uda, i ako bi rekla da, onda bi on opet rekao da dođu da se upoznaju malo bolje, a ako bi rekla ne to bi bila završena priča. Nije rekao tim ljudima da ne dolaze, iako njegova kćerka nije ništa rekla, nego je ćutala, jer je tek trebala da se izjasni nakon što se upozna sa tim momkom, a u zavisnosti od toga da li joj se dopada. To je bio samo sastanak da se upoznaju, međutim ona je pobjegla. Jedan period je Ferida radila u Kameliji, a ima završeno 6 razreda osnovne škole, i posao je napustila zbog tog čovjeka iz Nikšića, a on je izdržavao, pomagala je majci zajedno sa sestrom, imala je telefon dok nije pobjegla, a kada se vratila uzeo joj je telefon da ne bi kontaktirala sa tim čovjekom, međutim kako druga djeca imaju telefon ipak je popustio i pitao je da li želi da joj kupi telefon, i ona je rekla da ne želi, međutim koristila je tablet i tako opet stupila u kontakt sa tim licem. Od druge kćerke je saznao da se Ferida i noć prije događaja dopisivala sa tim čovjekom. 2-3 dana prije ovog saslušanja kćerka njegovog brata mu je rekla da će Ferida opet pobjeći u Nikšić za tim licem, po imenu Sadik Sadrija.</span>
</p>
<p>
<span></span><span class="span1">Okrivljeni Krueziu Ismet je na glavnom pretresu izjavio da ne priznaje izvršenje krivičnog djela niti krivicu za isto, a u svojoj odbrani je naveo u svemu  kao na zapisnik pred ODT  Kotor od 24.7.2017 godine. Svoju kćerku je samo pitao da se upozna sa ovim nepoznatim momkom koji je iz Njemačke i koji dolazi na ljetovanje u Crnu Goru, i istoj nije govorio da mora da se uda za njega, već ju je sam pitao da se upoznaju i on od nje ne bi nikad tražio da se uda za tog momka, a ovo tim prije što ni on tog momka nije poznavao, pa kako bi mogao od nje to da traži kada ga ni on ne poznaje. Na ovo njegovo pitanje da li može da se upozna sa tim momkom ona je prvo ćutala, a onda joj je rekao da ona o tome može da priča sa majkom, nakon čega je pristala, ali samo da se upoznaju, što je rekla majci. Njegova kćerka ima 21 godinu i da mu je kritične prilike rekla da voli drugog, ili da ne želi da se upozna sa ovim momkom, istu ne bi pitao da se upoznaje sa istim, a ovo tim prije što poznaje zakone u Crnoj Gori, pa zna da to nije zakonito. Osim ovog razgovora sa kćerkom nije vodio </span><span class="span1">niti jedan drugi razgovor na ovu temu. Pojasnio je da se međuvremenu njegova kćerka udala za ovog čovjeka iz Nikšića i sada je u drugom stanju, a u tom trenutku kada se sve ovo dešavalo ista je bila trudna, ali on to nije ni znao.</span>
</p>
<p>&nbsp;</p>
<p>
<span class="span1"></span><span class="span1">U dokaznom postupku koji je proveden u cilju utvrđivanja činjeničnog stanja i krivice okrivljenog sud je proveo sljedeće dokaze:</span><span class="span1"> saslušao svjedoka - oštećenu Krueziu Feridu i svjedoka Rohani Bariju i  izvršio uvid u izvod iz registra kaznenih evidencija Ministarstva pravde Crne Gore od 5.1.2018. godine.</span>
</p>
<p>&nbsp;</p>
<p>
<span class="span1">Svjedok - oštećena Krueziu Ferida je na zapisnik pred ODT Kotor od dana 26.7.2017. godine navela da živi sa roditeljima, braćom i sestrom u Lovanji, i u njihovoj porodici su dobri odnosi, ali se o svemu pita otac Ismet. Svi koji rade moraju njemu da daju platu i jedino on raspolaže novcem i radi što hoće, tako da su finansijski zavisni od njega. Završila je 6 razreda osnovne školi i do prije nekoliko mjeseci nekih godinu dana je radila kao čistačica u TC "Kamelija", a koji posao je napustila, jer nije bila zadovoljna sa tim što je radila, ali nije radila za sebe, već je svu platu davala ocu koji je sa istom raspolagao. Otprilike mjesec dana prije ovog saslušanja kada je prvi put čula da otac želi da je uda protivno njenoj volji pobjegla je od kuće, a vratila se poslije nekih 5-6 dana, i tada je njen otac slučaj prijavio policiji govoreći da se ona udala, ali to nije bilo tačno, već je ona pobjegla ne želeći da se uda. Navela je da je punoljetna i da ima pravo da odlučuje o tome da li želi da se uda. Kada se vratila kući malo su vikali na nju, ali je poslije toga sve bilo u redu do prije nekoliko dana kada je opet čula razgovor oca sa ujakom Kemal Ahmetijem koji živi u Njemačkoj o njenoj udaji. Ujak je govorio da otac treba nju da pita da li želi da se uda da ne bi bilo problema, na šta je njen otac odgovorio da ona nema šta da se pita, već da se on pita. Ujak je njenom ocu dao kontakt te porodice iz koje potiče momak. Ona ne zna o kojoj porodici se radi niti je upoznala ranije tog momka. Majka ju je pitala da li želi da se uda i ona je rekla da ne želi da se udaje, ni da ih vidi, što je ista prenijela njenom ocu, međutim isti je rekao da se ona ništa ne pita i da mora da se uda. Taj razgovor su njeni roditelji vodili u dnevnoj sobi i tada su bili sami, a ona je sve to čula dok se nalazila u njenoj spavaćoj sobi. Noć prije nego što je pobjegla iz kuće sa svojim roditeljima je bila u Tivtu kod sestara njenog oca i tamo su oni razgovarali o njenoj udaji, i tom prilikom ona nije ništa rekla, samo je ćutala. Oni su razgovarali o tome kako je to dobra porodica i da treba da se uda, a ona je ćutala. Kada su došli kući te noći su opet njeni roditelji razgovarali o tome, i tada je čula da će ta porodica doći sjutradan kod njih da je vide i da ugovore udaju, a taj razgovor je ona slušala iz njene sobe i nije ulazila u dnevnu sobu i miješala se u njihov razgovor, već je odlučila da pobjegne, što je i uradila negdje ujutro. Kod njih je običaj da porodica momka dođe na kafu u njihovu kuću, ona bi ih poslužila kafom i oni bi je tu vidjeli, nakon čega bi se ona povukla u njenu sobu, a oni bi nastavili da razgovaraju. Razgovor, odnosno dogovor bi postizali njen otac i otac tog momka, a njen otac bi vjerovatno tražio pare kad udaje kćerku i tada bi se dogovorili kada da dođu da je uzmu, a nju tada niko ne bi pitao da li želi da se uda, odnosno kad već oni dođu to je gotovo. Pretpostavila je da je njen otac javio njima da ne dolaze kad je vidio da je pobjegla, jer bi se u suprotnom obrukao. Nije željela da se uda i zbog toga je pobjegla i prvi put iz kuće i sada, i nije željela da se vrati kući i molila je da joj se pomogne, jer nema gdje da ode. Njena majka se ne pita ništa i sve što radi radi po instrukcijama njenog muža, i radi šta on hoće. Otac je njoj rekao da je pita da li želi da se uda, a ona je rekla da ne želi, što je njena majka i prenijela oci. Tada je odgovorila da ne želi, a kasnije kada su bili u Tivtu kod tatinih sestara je ćutala </span><span class="span1">misleći da obzirom na njen stav neće ugovoriti da oni ođu, ali kada je te noći čula razgovor njenih roditelja da će ta porodica doći ujutru, ona je pobjegla. Pridružila se krivičnom gonjenju i postavila imovinsko-pravni zahtjev.</span>
</p>
<p>
<span class="span1"></span><span class="span1">Svjedok oštećena</span><span class="span1"> </span><span class="span1">Krueziu Ferida</span><span class="span1"> je na glavnom pretresu dana 07.2.2018. godine, navela da je u kritičnom periodu bila u vezi sa Alijom iz Nikšića, i da je tada zaista dobila ponudu za brak i pitali su je i otac i ukućani da li hoće da se upozna sa tim momkom iz Njemačke, i ona odmah nije odgovorila na ovo pitanje, već je rekla da će svojoj majci odgovoriti na to pitanje, a ovo su je pitali dok je bila kod tetke Magbulja koja inače živi u Njemačkoj, a koja je bila trenutno u Tivtu. Kad su došli kući rekla je mami da hoće da se upozna sa tim momkom iz Njemačke, odnosno pristala je. Od nje niko tada nije tražio da se uda za tog momka, već da se upozna sa istim. Međutim, nakon što je pristala shvatila je da i dalje voli Aliju i da hoće da živi sa njim i ujutro je pobjegla iz kuće i otišla u policiju i rekla kako hoće da je udaju za tog momka. Pojasnila je da nije bila svjesna što priča  jer je samo htjela da ide kod Alije, a nakon čega je htjela da je smjeste u sigurnu kuću u Nikšiću, a što bliže Aliji. Nakon što joj je ukazano na razlike u iskazima, odnosno zašto je kod državne tužiteljke dana 26.7.2017 godine, drugačije rekla svjedokinja-oštećena je navela da nije bila ni tada svjesna što govori jer joj je jedini cilj bio da bude sa Alijom, sa kojim očekuje rođenje djeteta. Od momenta od kada je otišla u sigurnu kuću u Podgoricu gdje je provela 4 dana, vratila se da da izjavu u tužilaštvo, nakon čega je upućena u Centar za socijalni rad u Tivtu, odakle su je sa vozačem poslali u Nikšić u Sigurnu Žensku kuću, nakon čega je poslije otprilike mjesec dana otišla kod Alije, gdje je bila do ovog glavnog pretresa. Poziv za ovaj glav. pretres za nju je primio neko od njenih ukućana, a otac ju je pozvao na ovaj dan i rekao joj da je sudjenje tog dana, nakon čega je ona došla na suđenje. Sa ocem je sada u dobrim odnosima. Kada ju je otac obavjestio za ovo sudjenje o ovom dogadjaju nijesu ništa drugo pričali. Osim  što ju je otac jednom pitao da se upozna sa ovim momkom iz Njemačke  više je ni jednom ništa nije pitao na tu temu, a kad ju je otac pitao da se upozna sa ovim momkom ona se tome nije protivila. U momentu kada je pobjegla iz kuće nije znala da je bila trudna.</span>
</p>
<p>&nbsp;</p>
<p>
<span class="span1">Svjedok Rohani Barija je navela </span><span class="span1">da je neposredno prije ovog događaja dok je sa okrivljenim koji je njen suprug bila kući njemu zazvonio telefon i isti se javio, a zvao ga je njegov ujak i pitao da li žele da njihovu kćerku Feridu upoznaju sa jednim momkom koji je iz dobre porodice. Okrivljeni je na ovo odgovorio da mu ništa ne može reći dok ne pita Feridu. Nakon ovog događaja išli su i to ona, okrivljeni i njihova kćerka Ferida, kod sestre okrivljenog gdje je bila na okupu čitava porodica, i te prilike je okrivljeni pitao njegovu sestru "da li poznaje tog momka i tu porodicu " i ista je odgovorila da ih ne poznaje. Kada su se vratili kući dok je njen suprug to veče spavao, njoj je njena kćerka Ferida rekla da može taj momak i njegova proodica doći da se upoznaju. Medjutim, ujutro se ustali i vidjeli da Feride nema kući. Niko na Feridu nije vršio pritisak da mora da upozna tog momka ili da se udaje za njega, već je Ferida nakon što je čula za to sama pristala da se upozna sa njim. Ne radi i u dobrim odnosima je sa svojim suprugom i zajedno imaju šestoro djece i ne zna zašto je njena kćerka rekla da ju je neko tjerao da se uda. Njena kćerka Ferida se sada nalazi u Nikšiću, gdje i živi, a i porodila se i rodila je kćerku prije mjesec ipo dana, a porodila se prije vremena i to sa sedam mjeseci, a beba se još nalazi u bolnici.</span>
</p>
<p>&nbsp;</p>
<p>
<span class="span1">Uvidom </span><span class="span1">u izvod iz registra kaznenih evidencija Ministarstva pravde Crne Gore od 5.1.2018. godine utvrđeno je da Krueziu Ismet nije ranije osuđivan.</span>
</p>
<p>
<span class="span1"></span><span class="span1">Cijeneći sve provedene dokaze pojedinačno, kao i u njihovoj uzajamnoj povezanosti sh</span><span class="span1">odno članu 370. stav 3. ZKP-a</span><span class="span1">, a u odnosu na odbranu okrivljenog, sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni učinio krivično djelo </span><span class="span1">zlostavljanje</span><span class="span1"> iz čl. </span><span class="span1">166a. st. 1</span><span class="span1">. Krivičnog zakonika C</span><span class="span1">rne </span><span class="span1">G</span><span class="span1">ore</span><span class="span1">.</span>
</p>
<p>
<span class="span1"></span>
</p>
<p>
<span class="span1"></span><span class="span1">Sud je ovakvo utvrđeno činjenično stanje utvrdio na osnovu iskaza svjedoka-oštećene</span><span class="span1"> Krueziu Feride datog pred ODT Kotor, koja je navela da je mjesec dana prije kritičnog događaja prvi put čula da otac želi da je uda protivno njenoj volji, pa je odlučila da pobjegne od kuće jer nije željela da se uda, ali se vratila nakon 5-6 dana, i poslije nekog vremena je ponovo čula razgovor njenog oca sa ujakom o njenoj udaji za izvjesnog momka iz Njemačke, i tom prilikom je njen ujak rekao da otac treba nju da pita da li želi da se uda, na šta je njen otac odgovorio da ona nema šta da se pita, već da se on pita. Dalje je navela da ju je majka pitala da li želi da se uda, na šta je ona odgovorila da ne želi ni da se udaje, ni da vidi porodicu tog momka iz Njemačke koja je trebala doći da se upoznaju, što je majka i prenijela njenom ocu, međutim otac je rekao da se ona ništa ne pita i da mora da se uda. Takođe je navela da je noć prije nego što je pobjegla bila sa roditeljima u Tivtu kod sestara njenog oca, i tada su takođe razgovarali o njenoj udaji, odnosno o tome da se radi o dobroj porodici i da treba da se uda, ali je ona samo ćutala, misleći da obzirom da je prethodno majci rekla da ne želi da se uda, da neće ugovoriti da ta porodica dođe, ali kada je nakon toga čula razgovor njenih roditelja da će ta porodica iz Njemačke doći sjutradan ujutru da je vide i da ugovore udaju, ona je odlučila da pobjegne, što je i uradila sjutradan ujutru. Svjedok-oštećena je takođe pojasnila da je kod njihove porodice običaj da porodica momka sa kojom ugovaraju udaju dođe kod njih kući na kafu, i tada bi ih ona poslužila kafom, a kasnije bi se povukla kako bi se njen otac i otac tog momka dogovorili oko udaje, odnosno oko novca koje bi njen otac vjerovatno tražio jer udaje svoju kćerku, a takođe bi se dogovorili kad da dođu da je uzmu, a prilikom svega ovoga nju niko ne bi pitao da li želi da se uda, jer čim bi ta porodica došla u njihovu kuću to je već gotova stvar, pa je iz tog razloga i pobjegla i prvi i drugi put, jer nije željela da se uda. Sud je iskaz </span><span class="span1">svjedoka-oštećene</span><span class="span1"> Krueziu Feride na zapisnik pred ODT Kotor prihvatio kao istinit i uvjerljiv, ovo tim prije što njenu izjavu potkrepljuju i njeni postupci koje je preduzela kako ne bi došlo do zaključenja ovog ugovorenog braka, a to je bjekstvo iz kuće upravo noć prije nego što je trebala da dođe ta porodica iz Njemačke sa kojom je njen otac ugovarao brak. Naime po mišljenju suda, da zaista svjedok oštećena Krueziu Ferida nije smatrala da je situacija krajnje ozbiljna i da se uopšte neće pitati da li želi da se uda, već da će njen otac ugovoriti brak bez njene volje u koju svrhu je i trebala da dođu članovi porodice NN lica iz Njemačke, tog dana na dogovor, kakav je uostalom i običaj kod njenog naroda i porodice, ista po mišljenju suda ne bi imala potrebu da bježi i traži pomoć od policije. </span>
</p>
<p>
<span class="span1"></span>
</p>
<p>
<span class="span1">Međutim, svjedok-oštećena Krueziu Feride je na glavnom pretresu dana 7.2.2018 godine, promijenila svoju raniju datu izjavu, navodeći da je nakon posjete tetki svojoj majci rekla da hoće da se upozna sa tim momkom, odnosno da je pristala da se sa tim momkom upozna, kao i da od nje niko nije tražio da se uda za tog momka, već samo da se upozna sa istim, a da je nakon što je pristala na to shvatila da i dalje voli Aliju iz Nikšića sa kojim je bila u emotivnoj vezi i da želi da živi sa istim, pa je iz tog razloga pobjegla iz kuće i otišla u policiju i ispričala kako hoće da je udaju za izvjesnog momka, da bi na pitanje da obrazloži razlike u iskazima navela da kada </span><span class="span1">je davala izjavu pred ODT Kotor, nije bila svjesna šta priča, jer joj je jedini cilj bio da ide kod Alije sa kojim očekuje rođenje djeteta. Sud nije prihvatio iskaz svjedoka oštećene sa glavnog pretresa niti njeno obrazloženje vezane za razluku u izskazu u odnosu na iskaz pred ODT Kotor, jer je za sud očigledno da je ista izmijenila iskaz u cilju izbjegavanja krivice okrivljenog u ovom postupku, a obzirom da je okrivljeni njen otac, te da se sa istim u međuvremenu izmirila. </span>
</p>
<p>&nbsp;</p>
<p>
<span class="span1">Imajući u vidu naprijed navedeno, odnosno izjavu svjedoka oštećene Krueziu Feride datu na zapisnik pred ODT Kotor, koju izjavu je sud prihvatio, to je sud </span><span class="span1">odbranu okrivljenog u kojoj negira izvršenje krivičnog djela stavljenog mu na teret, u cjelosti cijenio kao sračunato </span><span class="span1">datu na izbjegavanje krivice, a</span><span class="span1"> po stanovištu suda i iskaz svjedoka</span><span class="span1"> Ruhani Barije sa glavnog pretresa od 16.4.2018. godine dat je </span><span class="span1">u pravcu </span><span class="span1">izbjegavanja krivice</span><span class="span1"> okrivljenog</span><span class="span1">, koji je inače njen suprug sa kojim je, kako je navela, u dobrim odnosima oduvijek bila pa i sada, pa samim tim je očigledno pristrasna, a tim prije što su isti iskazi opovrgnuti iskazom svjedoka-oštećene Krueziu Feride sa zapisnika pred ODT Kotor, koji iskaz je sud prihvatio. Naime, kroz navode svoje odbrane okrivljeni, a i kroz navode svog iskaza svjedokinja Ruhani Barije, su željeli da uvjere sud da je u stvari njihova kćerka tj. svjedok oštećena</span><span class="span1"> </span><span class="span1">Krueziu Feride, pristala da se upozna sa tim momkom iz Njemačke, ali da je ipak pobjegla od kuće zbog čovjeka kojeg je voljela iz Nikšića, sa kojim je u tom momentu očekivala i rođenje djeteta, koje navode sud nije prihvatio, a upravo sa razloga što su isti opovrgnuti navodima iskaza svjedoka oštećene sa zapisnika pred ODT Kotor, ovo tim prije kada se uzme u obzir činjenica da je očigledno da su i okrivljeni i njena majka znali da svjedok oštećena Krueziu Feride voli drugog čovjeka, kod kojeg je i prethodno bila nekoliko dana, pa je ipak okrivljeni i pored tog saznanja ugovarao brak istoj sa drugim čovjekom, zbog čega je za sud očigledno da njen otac nije poštovao njene želje, što ju je i navelo da pobjegne i pomoć traži od policije. </span>
</p>
<p>&nbsp;</p>
<p>
<span class="span2">Imajući u vidu naprijed  navedeno sud smatra da su se u radnjama okrivljenog ostvarila sva bitna obilježja bića krivičnog djela zlostavljanje iz čl. 166a st. 1 Krivičnog Zakonika Crne Gore. </span><span class="span2">Naime,</span><span class="span2"> okrivljeni </span><span class="span2">je </span><span class="span2">postupao sa umišljajem, svjestan značaja svojeg djela i </span><span class="span2">želeći njegovo izvršenje, jer</span><span class="span2"> da je njegova svijest obuhvatala sazna</span><span class="span2">n</span><span class="span2">je da</span><span class="span2"> time što svojoj kćerci, oštećenoj</span><span class="span1"> </span><span class="span1">Krueziu Feridi, negira pravo da slobodnom voljom zaključi brak</span><span class="span2">, </span><span class="span2">jer je prvo bez njenog znanja, a zatim i pored njenog izričitog protivljenja, sa NN licem ugovarao zaključenje braka između oštećene i momka kojeg ista ne poznaje, a zbog čega je oštećena i pobjegla od kuće noć prije nego što su to  NN lice i članovi njegove porodice trebali da dođu u porodičnu kuću radi ugovoranja braka, vrijeđa njeno ljudsko dostojanstvo, pa je preduzimajući ove radnje </span><span class="span2">i htio</span><span class="span2"> izvršenje krivičnog djela</span><span class="span2">.</span>
</p>
<p>&nbsp;</p>
<p>
<span class="span1"></span><span class="span1">Prilikom odluke o vrsti i visini krivične sankcije koju okrivljenom treba izreći, sud je pošao od toga da je za krivično djelo </span><span class="span1">zlostavljanje</span><span class="span1"> iz čl. </span><span class="span1">166a st. 1</span><span class="span1">. Krivičnog zakonika</span><span class="span1"> Crne Gore, propisana kazna zatvora do </span><span class="span1">1</span><span class="span1"> </span><span class="span1">godine</span><span class="span1">. Cijeneći sve okolnosti u smislu člana 42 KZ-a CG, sud je na strani okrivljenog kao olakšavajuće okolnosti cijenio </span><span class="span1">njegovu porodičnost, odnosno </span><span class="span1">to što je isti </span><span class="span1">oženjen i </span><span class="span1">otac </span><span class="span1">šestoro</span><span class="span1"> djece</span><span class="span1"> (od kojih je dvoje maloljetno)</span><span class="span1"> i što nije ranije osuđivan, dok na strani istog sud nije našao otežavajućih okolnosti. Imajući u vidu prednje sud je okrivljenom utvrdio kaznu zatvora u trajanju od </span><span class="span1">30</span><span class="span1"> (</span><span class="span1">trideset</span><span class="span1">) </span><span class="span1">dana</span><span class="span1"> i istovremeno odredio da se kazna neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo. Sud smatra da će se uslovnom osudom ostvariti svrha </span><span class="span1">izricanja krivičnih sankcija, te da će se upozorenjem uz prijetnju kaznom dovoljno uticati na okrivljenog da ubuduće ne čini ovakva i slična krivična djela, te da će se njome ispuniti i ciljevi generalne i specijalne  prevencije.</span>
</p>
<p>&nbsp;</p>
<p>
<span class="span1">Na osnovu naprijed navedene krivično-pra</span><span class="span1">vne odredbe, te odredbi čl. </span><span class="span1">3., 5., 8., 13., 15., 42, 52., 53. i 54. Krivičnog zakonika Crne Gore i odredbi čl. 368 i 374 Zakonika o krivičnom postupku, sud je odlučio kao u dispozitivu.</span>
</p>
<p>&nbsp;</p>
<p>
<span class="span1">Kako je okrivljeni oglašen krivim, sud je istog obavezao da na ime s</span><span class="span1">udskog paušala uplati iznos od 5</span><span class="span1">0,00 eura, u korist Budžeta Crne Gore, na žiro račun br. 832-16-52, u roku od </span><span class="span1">3 (tri) </span><span class="span1">mjesec</span><span class="span1">a</span><span class="span1"> od dana pravosnažnosti presude, i dokaz o uplati dostavi ovom sudu s pozivom na broj K. </span><span class="span1">371/17/17</span><span class="span1">.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 19</span><span class="span1">.04.2018. godine</span>
</p>
<p>&nbsp;</p>
<p>
<span class="span1">Zapisničar                                                                                                            Sudija</span>
</p>
<p>
<span class="span1">Ana-Marija Petković                                                                                Momirka Tešić</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
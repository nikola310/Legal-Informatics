<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{color:#000000;font-size:12pt;font-family:'Arial'}
.span5{color:#000000;font-family:'Arial';font-weight:800}
.span6{;font-size:12pt;font-family:'Arial';font-weight:800}
.span7{;font-family:'Arial';font-weight:800}
.span8{;font-family:'Arial';font-style:italic }
.span9{color:#000000;font-size:12pt;font-family:'Arial';font-weight:800}
.span10{color:#000000;font-size:12pt;font-family:'Arial';font-style:italic }
.span11{color:#000000;font-family:'Arial';font-style:italic }
.span12{color:#000000;font-family:'Arial';font-weight:800;font-style:italic }
.span13{color:#FF0000;font-family:'Arial'}
.sup1{color:#000000;font-size:12pt;font-family:'Arial'}
.sup2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                                                         K. broj  83/14</span>
</p>
<p>&nbsp;</p>
<p>
<span></span>
</p>
<p>&nbsp;</p>
<p style="text-align:center;">
<span class="span1">                                       </span>
</p>
<p style="text-align:center;">
<span class="span1">                                 </span>
</p>
<p>&nbsp;</p>
<p style="text-align:center;">
<span class="span1"> </span>
</p>
<p style="text-align:center;">
<span class="span1">  </span>
</p>
<p>
<span class="span1">                                               </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1"> OSNOVNI SUD U BARU, </span><span class="span1">sudija Aleksandra Leković, sa zapisničarom Danijelom Marković, u krivičnom predmetu</span><span class="span1"> okrivljenog M. A. iz P., zbog krivičnog djela – teško djelo protiv bezbjednosti javnog saobraćaja iz čl. 348 st.1 u vezi sa čl. 339 st. 1 Krivičnog zakonika Crne Gore, po optužnici ODT u B. Kt.br. ... od 14.02.2014. godine, nakon održanog glavnog javnog pretresa dana 20.02.2017.godine, u prisustvu zastupnika optužbe državnog tužioca kod ODT-a u B. N. A., okrivljenog i njegovog branioca adv. Z. B., punomoćnika oštećene M. B. , advokat M. B.,  dana 27.02.2017. godine donio je i javno objavio </span>
</p>
<p style="text-align:center;">
<span class="span1">        P R E S U D U</span>
</p>
<p>&nbsp;</p>
<p>
<span class="span2">Okrivljeni M. A., JMBG ..., od oca D. i majke O., rođene K., rođen 23.11.1994.godine u P., gdje je i stalno nastanjen, ul. O., C., neoženjen, sa završenom srednjom školom, lošeg imovnog stanja, neosuđivan</span>
</p>
<p>&nbsp;</p>
<p>
<span class="span2">                                                         </span>
</p>
<p style="text-align:center;">
<span class="span2">KRIV JE</span>
</p>
<p>&nbsp;</p>
<p>
<span class="span2">Što je,</span>
</p>
<p>&nbsp;</p>
<p>
<span class="span2">Dana 01.08.2013.godine, oko 21,45 časova, na magistralnom putu B. – P., u mjestu Š., kod poslovnog prostora ''C.'', Opština B., svjestan da može učiniti djelo pa je na to pristao, iako je znao da je njegovo djelo zabranjeno, upravljajući u saobraćaju motociklom marke ''K.'' reg. oznaka PV..., ne pridržavajući se saobraćajnih propisa, ugrozio saobraćaj i doveo u opasnost život oštećenih B.  M. i L. D., na način što je protivno odredbama čl. 10. st. 1, čl. 17 st.1, čl. 49 st.3 tač.1 i tač.15. Zakona o bezbjednosti saobraćaja na putevima (''Sl.list RCG'', br. 33/12), krećući se iz pravca B.  u pravcu S., dolaskom na kritično mjesto započeo preticanje kolone vozila preko pune razdjelne linije gdje je zabranjeno preticanje, kojom prilikom, ne obrativši dužnu pažnju na pješake - oštećene B.  M. i L. D., koje su prelazile kolovoz od desne prema lijevoj ivici puta smjera kretanja motocikla, nije preduzeo radnju u pravcu zaustavljanja motocikla, pa je motociklom prednjim dijelom udario oštećene koje su se nalazile na uzdužnoj razdeljnoj neisprekidanoj liniji koja razdvaja kolovozne trake, kojom prilikom su zadobile i to: oštećena B.  M. teške tjelesne povrede u vidu potpunog poprečnog preloma tijela lijeve butne kosti u srednjoj trećini tijela lijeve butne kosti sa dislokacijom - sa pomijeranjem prelomljenih koštanih okrajaka, oguljotinu kože u predjelu zadnje strane lijeve nadlaktice, potpuni kosi prelom tijela desne goljenjače na granici srednje i donje trećine tijela desne goljenjače s dislokacijom - sa pomjeranjem prelomnih koštanih okrajaka i sa jednim slobdonim fragmentom - odlomkom kosti u nivou preloma, potpuni poprečni prelom tijela desne lišnjače na granici srednje i donje trećine tijela desne lišnjače sa dislokacijom - sa pomjeranjem prelomljenih </span><span class="span2">koštanih okrajaka, nagnječno razderna rana u predjelu zadnje strane lijeve podkoljenice, oguljotina kože u predjelu desnog koljena, oguljotina kože u predjelu desnog ramena, oguljotina kože u predjelu desne nadlaktice, oguljotinu kože u predjelu desnog lakta, oguljotinu kože u predjelu desne strane lica, dok je oštećena L. D. zadobila lake tjelesne povrede u vidu oguljotine kože u predjelu čela promjera 1x1cm, oguljotinu kože u predjelu nosa promjera 1/1 cm, oguljotinu kože u predjelu brade promjera 1x1cm, oguljotinu kože u predjelu lijeve strane lica preojera 1x1 cm, oguljotinu kože u predjelu desnog koljena promjera 2x2 cm, oguljotinu kože u predjelu lijeve polovine leđa promjera 5x5cm. </span>
</p>
<p>&nbsp;</p>
<p>
<span class="span2"></span><span class="span1">-čime je učinio krivično djelo – teško djelo protiv bezbjednosti javnog saobraćaja iz čl.348 st. 1 u vezi sa čl.339 st. 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa ga sud primjenom čl. 4, 32, 36, 42, 45, 46 i 51 Krivičnog zakonika i čl. 369, 370 i 374  ZKP-a,  </span>
</p>
<p>
<span class="span1">                                               </span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 /šest/ mjeseci, </span><span class="span1">u koju kaznu mu se uračunava vrijeme provedeno u pritvoru od 02.08.2013.godine do 30.09.2013.godine.</span>
</p>
<p>&nbsp;</p>
<li>
<span class="span3">Okrivljeni je dužan da naknadi troškove krivičnog postupka u iznosu od  2.591,00 eura kao i da plati paušalni iznos od 40 eura, u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<li style="text-align:center;">
<span class="span3">O b r a z l o ž e nj e</span>
</li>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva u B., Kt.br. ... od 14.02.2014. godine, koja je precizirana podneskom od 23.01.2017. godine i na glavnom pretresu dana 20.02.2017. godine,  okrivljenom je stavljeno na teret izvršenje krivičnog djela </span><span class="span1">teško djelo protiv bezbjednosti javnog saobraćaja iz čl.348 st. 1 u vezi sa čl.339 st. 1 Krivičnog zakonika Crne Gore.</span>
</p>
<p>
<span class="span1">Okrivljeni je u svojoj odbrani datoj u prethodnom postupku u bitnom naveo da je dana 01.08.2013.godine negdje oko 18,00 časova, svojim motorom marke K. reg. oznaka PV ..., koji je registrovan na njegovu majku, došao iz B. u B., sa svojim drugom O. G. koji je došao da se vidi sa svojom djevojkom. Negdje oko 19,00 časova ostavio je O. da sjedi u kafiću sa djevojkom, a on je otišao u jedan lokal malo udaljen od centra sa svojim drugom B. L.. U tom lokalu je popio jedno malo pivo i kiselu vodu. Tu se zadržao do 21,20 časova, a zatim je odvezao svog druga B. . Nakon što je prebacio B. , otišao je do lokala gdje se nalazi O. da bi se zajedno vratili za B.. Oko 21,50 časova on i O. su krenuli njegovim motorom iz pravca B.  prema B. . Dolaskom u naselje Š. u blizini ''K.'', kretao se iza kamiona koji se zaustavio prije ''K.'', zatim je dao žmigavac, zaobišao ga i nastavio da se kreće. Tom prilikom vidio je dvije djevojke koje su stajale na trotoaru. Kada je bio na pet metara od njih, one su započele da prelaze magistralu. Kretao se desnom kolovoznom trakom, pokušao je da ih zaobiđe, jer su se one tada nalazile na desnoj kolovoznoj traci, motociklom je skrenuo ulijevo i tom prilikom je prednjom stranom svog motorom udario jednu od tih djevojaka koja je pala na asvalt, a drugu djevojku nije udario. Motor je počeo da klizi, a on i njegov drug su pali na lijevu stranu motora. Motor se zaustavio na nekih više od 25 m od mjesta gdje je udario djevojku. Ustao je, skinuo kacigu i vidio kako ta djevojka koju je udario prethodno motorom leži na asvaltu i vrišti, a nakon toga su i prišli neki prolaznici koji su je podigli i ubacili je u auto radi ukazivanja </span><span class="span1">pomoći. Mnogo mu je žao što se to dogodilo, ali nije uspio da zaustavi motor niti da izbjegne kontakt sa ovim djevojkama. Na glavnom pretresu dana 02.09.2014.godine je naveo da je, </span><span class="span2">krećući se iz pravca B.  u pravcu S., pretekao kamion koji je bio ispred njega u desnoj kolovoznoj traci, a nakon što ga pretekao ponovo se uključio na desnu kolovoznu traku. Na nekih 40 metara nakon što je pretekao kamion, primijetio je oštećene kako stoje na trotoaru i koje su bile neodlučne da li će da predju kolovoz ili ne. Kada je bio na nekih 5 metara od njih one su započele da prelaze magistralu sa njegove desne na lijevu stranu. Tada je pokušao da ih izbjegne, počeo je da ide malo ulijevo, ali je došlo do kontakta. Nakon što je ostvaren kontakt njegovog motocikla sa oštećenom, ona je bila odbačena u desnu stranu, a on je nastavio da klizi svojim motociklom po sredini magistrale. Misli da je na kolovozu bila puna linija, a kamion, koji je bio ispred njega, nije stajao već je išao polako, nekih 10 km/h. Obišao je taj kamion i prešao u drugu kolovoznu traku da bi ga zaobišao. U tom trenutku, kada je uočio oštećene koje su bile nesigurne i nedlučne da li će preći magistralu, svirnuo je dva puta, ali nije  pritisnuo kočnicu, a išao je brzinom oko 60 km/h kada je vidio oštećene. Pritisnuo je kočnicu u trenutku kada su one već počele da prelaze ulicu, a to je bilo na udaljenosti od nekih 5 metara. Jako mu je žao što se ovo desilo, on i njegova porodica se mole za život oštećene. Preko svojih roditelja je pokušao da stupi u kontakt sa porodicom oštećene, ali porodica oštećene nije htjela kontakt sa njegovom porodicom, a on se raspitivao o zdravlju oštećene preko svojih rodjaka. </span>
</p>
<li>
<span class="span3">U dokaznom postupku sud je proveo sledeće dokaze: </span><span class="span4">saslušao  je</span><span class="span4"> svjedoka  B. D., na saglasan predlog stranaka pročitao je iskaze svjedoka Č. P., B.  J., G. O., L. D., R. P., pročitani su iskazi vještaka medicinske struke dr M. Š. i dr K.N., vještaka saobraćajne struke M. Š. i vještaka geodetske struke D. Đ., pročitan je </span><span class="span3">zapisnik o uvidjaju saobraćajne nezgode ODT- u B. Ktr. br. ... od 1.08.2013. godine, izvještaj  ljekara specijaliste Opšte bolnice u B. br. ... od 01.08.2013. godine na ime B.  M., izvještaj ljekara specijaliste Opšte bolnice u B. br. ... od 01.08.2013. godine na ime B.  M., izvještaj ljekara jedinice za HMP u B. br. ... od 01.08.2013. godine na ime L. D., izvještaj ljakara sepcijaliste KC P. od 02.08.2013. godine izdat na ime B.  M., izvještaj specijaliste JZU Kliničkog centra CG od 02.08.2013. godine na ime B.  M., zapisnik o izvršenoj kontroli analize alkohola u krvi izdat na ime M. A. od 01.08.2013. godine, nalaz biohemijske laboratorije KC CG br. ... o prisustvu alkohola u krvi na ime M. A. od 07.08.2013. godine, nalaz i mišljenje vještaka med. struke dr K. N. od 04.09.2013. godine, nalaz i mišljenje vještaka med. struke dr M. Š. od 30.01.2014. godine, izjašnjenje vještaka medicinske struke prof dr M. Š. sa zapisnika od 09.10.2014. godine, nalaz i mišljenje vještaka mašinske struke I. B. od 3.08.2013. godine, nalaz i mišljenje vještaka saobraćajne struke  M. Š. od 14.08.2013. godine, izvršn je uvid u fotodokumentaciju UP CB B. br. ... od 01.08.2013. godine, uvid u skicu lica mjesta saobraćajne nezgode od 01.08.2013. godine, pročitan je nalaz i mišljenje vještaka geometra D. Dj. od 24.04.2015. godine, dopunski  nalaz i mišljenje  vještaka saobraćajne struke M. Š. od juna mjeseca 2015. godine, </span><span class="span4">dopunski nalaz i mišljenje sudsko medicinskog vještaka dr K. N. od 03.07.2015.godine, nalaz i mišljenje vještaka saobraćajne struke M. Č. od 02.11.2015.godine, saslušao je vještaka M. Č. na pretresu od 17.03.2016.godine, pročitano informaciono tehnično vještačenje br. ... vještaka M. L. od 16.11.2015.godine, saslušan je vještak </span><span class="span3">informaciono tehniče struke M. L. na pretresu 17.03.2016.godine, pročitan je </span><span class="span4">dopunski nalaz vještaka saobraćajne struke M. Č. od 18.06.2016.godine i saslušan je ovaj vještak na pretresu 21.10.2016.godine, pročitana je druga dopunu nalaza i mišljenja </span><span class="span3">vještaka saobraćajne struke Š. M. od novembra 2016. </span><span class="span3">godine</span><span class="span3">, </span><span class="span4">saslušani su vještaci saobraćajne struke M. Š. i M. Č. na glavnom pretresu dana 20.02.2017.godine i pročitan je izvod iz regitstra kaznenih evidencija Ministarstva pravede pribavljen putem Prisa-a za okrivljenog Ke br. ... od 20.02.2017. godine.  </span>
</li>
<li>
<span class="span4">Svjedok B. D. je u svom iskazu u prethodnom postupku na zapisniku pred ODT od 05.08.2013.godine u bitnom naveo da se dana 01.08.2013.godine se nalazio sa svoje dvije kćerke </span><span class="span4">u kući u mjestu </span><span class="span4">Š.,</span><span class="span4"> u kojoj se nalazi poslovni prostor K.. Oko 22</span><span class="span4">,10</span><span class="span4"> časova njegove dvije kćerke, maloljetne B.  </span><span class="span4">M. i B.</span><span class="span4">  J., </span><span class="span4">sa</span><span class="span4"> svoje dvije drugarice, L. D. i L. I., su izašle iz kuće. Sišle su niz stepenice i zatvorile kapiju i stale </span><span class="span4">na</span><span class="span4"> trotoar ispred dvorišta kapije. On se u tom trenutku nalazio </span><span class="span4">na</span><span class="span4"> terasi i imao je dobar pregled svega što se dešavalo ispred kuće. U jednom trenutku je vidio da je njegova maloljetna kćerka M. </span><span class="span4">sa</span><span class="span4"> svojom drugaricom D. L. prvo pogledala sa svoje lijeve strane, a onda pogledala desnu stranu i vidio je da sa desne strane nije bilo vozila, a sa lijeve strane su bila dva šlepera koja su se kretala sporo iz pravca B.  </span><span class="span4">u</span><span class="span4"> pravcu S., odnosno u pravcu njegove kuće. Prvo je krenula L. D. da prelazi ulicu, a za njom je krenula M., dok su njegova mlađa kćerka J. i njena drugarica L. I. ostale da stoje </span><span class="span4">na</span><span class="span4"> trotoaru i nešto su razgovarale. </span><span class="span4">U momentu kada su započele kretanje preko ulice, čuo je jak zvuk motora.</span><span class="span4"> Vidio da je M. uspjela da dođe do pune razdelne linije koja dijeli dvije saobraćajne trake, dok je D. L. bila po sredini lijeve kolovozne trake gledano iz pravca B.  </span><span class="span4">prema</span><span class="span4"> S. , odnosno u pravcu njegove kuće. Vidio je kako motor udara u njegovu kćerku M. i odbacio ju je u vis, a zatim je nastavio da je vuče motorom možda nekih 15-20m, gdje je došlo do pada motora koji se zaustavio na lijevom ivičnjaku desne kolovozne trake gledano u pravcu njegove kuće, dok je D. L. od udarca bacio na lijevu kolovoznu traku i ona je ostala na ivičnjaku lijeve kolovozne trake gledano iz pravca B.  </span><span class="span4">prema</span><span class="span4"> S. . Na glavnom pretresu dana 09.10.2014.godine svjedok B. D. je naveo da se</span><span class="span3"> nalazio na terasi svoje kuće, a njegove dvije kćerke su izašle iz dvorišta, zaključale kapiju, stale su na trotoaru ispred kuće Č.. Vidio je da su sve četiri, B.  M., B.  J., L. I. i L. D., pogledale dva puta lijevo i desno, a njegova starija kćerka M. je rekla ''ajmo''. L. I. i njegova kćerka su krenule da prelaze ulicu. U medjuvremenu je iz pravca S. ka B. naišao crni auto i one su tada stale kod bijele linije, a stala je i njegova kćerka B.  M., kako bi propustile navedeno vozilo. Iz suprotnog pravca je išla kolona vozila, ispred je bio šleper, a iza njega su se kretala dva manja vozila i još jedan kamion iza njih. Začuo je jak zvuk motora i tada je primjetio motor kako pretiče kolonu vozila. Poslije preticanja šlepera, motor je nastavio da se kreće pravo bijelom linijom, lijevom kolovoznom trakom i tom prilikom je vidio kako udara L. D. i baca je na lijevi trotoar, a njegovu kćerku M. udara direktno, podiže je  na prednji točak i nosi je nekih 10 - tak metara, možda i više. Nakon toga motor počinje da se zakošava i tada M. pada sa motora, pravi jedan salto preko glave, a dva puta se oko svoje ose okreće na ulici, nakon čega je ostala da leži na ulici na ledjima. Kada je prišao vidio je da su joj noge polomljene, dislocirane na desnu stranu i da je bila bez svijesti. Tu su je podigli, bila je bez svijesti, a onda je došla svijesti, ali nije mogla da komunicira. Nakon toga su  je unijeli u jedno vozilo i otišli u Opštu bolnicu u B.. Dalje je na posebna pitanja naveo da je M. u komi već 15 mjeseci. U trenutku nezgode M. je stajala, a okrivljeni se kritičnom prilikom kretao brzinom sigurno preko 100 km/h, a nije čuo ni zvuk sirene niti da je okrivljeni kočio. U završnoj riječi punomoćnik oštećene B.  M. se pridružio krivičnom gonjenju, a nije postavio imovisnkopravni zahtjev. </span>
</li>
<li>
<span class="span4">Svjedok Č. P. je u svom iskazu u prethodnom postupku </span><span class="span4">na</span><span class="span4"> zapisniku pred ODT od 06.08.2013.godine naveo da je dana 01.08. 2013</span><span class="span4">.godine</span><span class="span4"> oko 21,30 časova došao u kafić ''Š. p.'' i sjedio je na terasi ispred kafića naslonjen na ogradu, a iza njegovih leđa se nalazio asfaltni zastor kojim se kreću putnička vozila. Nakon toga, negdje oko 21</span><span class="span4">,50</span><span class="span4"> časova, pogledao je u pravcu poslovnog prostora ''K.'' i primijetio da ispred ''K.'' na trotoaru stoje četiri djevojke i prepoznao je B.  </span><span class="span4">M. i J., koje poznaje jer su komšije.</span><span class="span4"> Nastavio je da pije piće i u jednom momentu je vidio da motor udara djevojku plave kose, koja je u vazduhu, posle udarca, napravila salto i zatim pala </span><span class="span4">na</span><span class="span4"> desnu kolovoznu traku gledano iz pravca B.  </span><span class="span4">u</span><span class="span4"> pravcu P.. Vidio je da je do kontakta došlo na razdjelnoj liniji koja razdvaja dvije kolovozne trake, vidio je takođe, kada se okrenuo da pozove hitnu pomoć, kamion koji se odjednom stvorio ispred kuće njegovih sestara Č., a koja se nalazi iznad tog lokala ''Š. p.'', a od tog teretnog vozila do mjesta gdje je motociklista udario M. nije bilo vozila. Na glavnom pretresu </span><span class="span4">od</span><span class="span4"> 02.09.2014.godine je dodao da se ne može </span><span class="span3">detaljno sjetiti trenutka kontakta</span><span class="span1">.</span>
</li>
<li>
<span class="span4">Svjedok B.  J. je u svom iskazu </span><span class="span4">na</span><span class="span4"> glavnom pretresu dana 09.10.2014. </span><span class="span4">godine</span><span class="span4"> navela da su kritičnog dana ona, njena sestra M., L. D. i L. I. stale na trotoar i dva puta pogledale lijevo i desno kako bi se uvjerile da li ima auta. Zaustavile su se </span><span class="span4">na</span><span class="span4"> bijeloj liniji i vidjele kolonu vozila ispred koje je bio kamion. </span><span class="span4">Kolona je bila toliko udaljena da su mogle bezbjedno da pređu ulicu.</span><span class="span4"> </span><span class="span4">Tada je njena sestra rekla "ajmo" i ona (J.) se okrenula da vidi da li je njena sestra krenula.</span><span class="span4"> </span><span class="span4">U međuvremenu je iz pravca S. ka B. naišao crni auto, pa su one stale kod bijele linije, a stala je i njena sestra M., kako bi propustile ovo vozilo.</span><span class="span4"> </span><span class="span4">Kada se opet okrenula prema M. i D., vidjela da su se njih dvije zaustavile kako bi propustile automobil.</span><span class="span4"> </span><span class="span4">Tada su čule zvuk motora koji se kretao velikom brzinom.</span><span class="span4"> Vidjela je da D. pada naprijed, a M. je motor udario i nosio </span><span class="span4">sa</span><span class="span4"> sobom jedno 10 metara. Onda je motor pao </span><span class="span4">na</span><span class="span4"> asvalt, M. je isto pala na asvalt, dva puta se okrenula od tog udarca i ostala je da leži. </span><span class="span4">Nije čula nikakv zvuk sirene.</span><span class="span4">   </span>
</li>
<li>
<span class="span4">Svjedok G.O. je u prethodnom postupku na zapisniku pred ODT od 23.08.2013.godine naveo da je d</span><span class="span3">ana 01.08.2013.godine, u vremenu od 21</span><span class="span3">,00</span><span class="span3"> do 23,00 časa, pošao sa svojim drugom M. A. iz B.  za S., odnosno B.. M. je upravljao motociklom marke „K.“, a on je bio suvozač, tj. sjedio je iza M.. Dolaskom u mjesto Š., sa nekog sporednog puta se na magistrali put uključilo jedno teretno vozilo koje je M. pretekao. Kako su obišli ovo vozilo on je na udaljenosti od 100 metara primijetio neke djevojke koje su stajale sa desne strane trotoara u pravcu njihovog kretanja. Kad su došli na udaljenost oko 15 metara od njih, sve četiri su počele da prelaze magistralni put na mjestu gdje nije bilo pješačkog prelaza i nisu obraćale pažnju na dolazak motocikla. Odjednom je M. prednjim dijelom motocikla ostvario kontakt sa dvije djevojke koje su se kretale preko magistralnog puta sa desne na lijevu stranu u pravcu njihovog kretanja, ali ne zna da li su išle jedna za drugom ili jedna pored druge. M. je počeo da koči i da svira, ali nije uspio da zaustavi motocikl, već je ostvario kontakt sa njima. Tada su odmah došli neki ljudi koji su jednu djevojku unijeli u auto i odvezli u bolnicu, a druga je ostala na licu mjesta, tu su ostale i ove dvije druge djevojke koje nijesu povrijedjene. Nakon toga došla je policija i izvršila uvidjaj. Kolovoz je bio suv, ne zna da li je na mjestu gdje su pretekli ovaj kamion bila puna linija ili nije, saobraćaj se odvijao u noćnim uslovima. Na glavnom pretresu dana 09.10.2014.godine je ponovio navode iz prethodnog postupka te na posebna pitanja naveo da je </span><span class="span3">kritičnom prilikom okrivljeni  kočio, a misli i da je svirao.</span>
</li>
<p>
<span class="span2">Svjedok R. P. je u svom iskazu na zapisniku pred Osnovnim sudom u Č. KPP.br. ... od 27.01.2014.godine naveo da se dana 01.08.2013.godine u večernjim časovima kretao svojim kamionom iz pravca B.  prema P.. Kada je bio na dijelu puta gdje se put sužava iz dvije trake u jednu, ispred njega su bila dva vozila i to jedan manji autobus i putničko vozilo,</span><span class="span5"> </span><span class="span2">a iza njega je bilo još jedno putničko vozilo, kada je jedan motor, na kome su se nalazila dva lica, preticao njihova 4 vozila. Bio je mrak jer se sve to dešavalo u 21,55 časova, suvo je bilo vrijeme bez padavina, ali preglednost na tom dijelu puta je smanjena, što zbog samih svojstava puta što zbog mraka. Naime, na tom mjestu gdje su se oni nalazili i gdje se dogodila saobraćajna nezgoda preglednost je loša, puna je linija, a ograničenje brzine je oko 40km/h, a tu je i krivina. Zna tačno da je bilo 21,55 časova iz razloga što zabrana za teretna vozila traje do 22,00 časa, a on je krenuo 5 minuta ranije. Svjedok je dalje naveo da procjenjuje, s obzirom na ograničenje brzine, da se vozač motocikla tom prilikom kretao brzinom oko 70km/h, pa kako je preticao njega i 4 vozila u koloni i kako je ljeti vrlo nesigurno, s obzirom na turiste koji prelaze magistralu i vozače, pogledao je u retrovizor da li još neko pretiče njihovu kolonu, a to je upravo trenutak kada je došlo do kontakta između motora i oštećenih pješaka, koje on nije vidio. Kada je opet pogledao ispred sebe vidio je da je motor pao na desnu kolovoznu traku, da su sa motora pali vozač i putnik i da su bili isto na desnoj kolovoznoj traci, ali je motor vjerovatno klizanjem bio dosta ispred njih. Oštećene djevojke su takođe ležale i to jedna na trotoaru, a jedna na desnoj kolovoznoj traci. Sam trenutak udara motora i djevojke nije vidio, a putničko vozilo i manji autobus koji su prije toga bili ispred njega su prošli dok se on naišao prvi u </span><span class="span2">redu, a oštećena, okrivljeni i putnik su bili ispred njega tj. ležali ispred njegovog vozila. Nakon toga je pomogao da djevojke transportuju u bolnicu, došla je policija, a on je dao svoju izjavu policiji. </span>
</p>
<p>
<span class="span2">Svjedok oštećena L. D. je u svom iskazu datom pred Trećem Osnovnom Javnom Tužilaštvu u B. Ktr. br. ... od 13.02.2014.godine, u bitnom navela da je dana 01.08.2013.godine oko 22,00 časa sa drugaricom B.  M., krenula u štetnju. Odmah po izlasku iz kuće spustile su se malo nizbrdicom koja direktno izlazi na magistralni put, koji čine dvije saobraćajne trake, po jedna iz oba smjera. Prije nego što su stupile na kolovoz, pogledale su lijevo i desno. Sa lijeve strane dolazio je kamion koji je bio vrlo blizu i čiji vozač je stao kako bi propustio nju i M., a sa desne strane nije bilo vozila. Njih dvije su krenule da prelaze kolovoz i to tako što je ona bila malo ispred M., odnosno M. je bila malo iza nje, sa njene desne strane. Kada je bila na sredini kolovoza, tačnije kada je prešla razdjelnu liniju koja nije bila isprekidana, ponovo je pogledala lijevo i nikoga nije bilo, pa je nastavila da prelazi kolovoz i kada je prešla više od polovine trake koja je namijenjena za kretanje vozila iz drugog smjera, krajičkom oka je ugledala motor koji obilazi taj kamion koji je stao da one pređu, a činilo joj se da je iza kamiona stajao i jedan ili dva automobila koji su imali upaljena svjetla. Ne može da se sjeti da li je motor imao upaljena svjetla, misli da je bio na udaljenosti od oko desetak metara i činilo joj se da je vozio baš brzo. Ona je nastavila da prelazi kolovoz, odnosno potrčala je kada je vidjela taj motor, ali je on udario u njenu lijevu stranu, u visini lopatice, od kog udarca je pala na kolovoz na lijevu stranu tijela, tik uz ivicu trotoara. Nakon pada se podigla i popela na trotoar, sjela je nekoliko sekundi na trotoar, a onda je vidjela M. kako leži na leđima dalje na putu, ne zna tačno koliko dalje, ali zna da nije bila blizu mjesta gdje je nju udario motor. Sjeća se da je kamion koji je stao da ih propusti i dalje stajao. Ne sjeća se da li je bilo drugih vozača iz jednog ili drugog smjera. Na tom dijelu puta nema pješačkog prelaza, djelimično je bilo osvijetljeno, nije bio potpuni mrak, nije bilo ni skroz osvijetljeno, ali je moglo lijepo da se vidi jer ima bandera koje su tada radile. Kiša nije padala, pa je put bio suv. U bolnici su je pregledali, na oba koljena je imala razderotine, imala je modricu i ogrebotinu na lijevoj strani leđa, tačno na onom mjestu gdje je osjetila udarac, imala je razderotinu na lijevoj strani čela, odmah iznad lijeve obrve i na lijevoj strani brade. Dalje je navela da su ispred kuće M. tate stajale njena i M. sestra, ali njena sestra nije ništa vidjela jer je bila okrenuta leđima, a M. sestra joj je rekla da je vidjela kada je motor udario nju i M.. L. N., zakonski zastupnik svjedoka oštećene, je naveo da ne ističe imovinsko pravni zahtjev. </span>
</p>
<li>
<span class="span3">U zapisniku o uvidjaju saobraćajne nezgode ODT- u B. Ktr. br. ... od 01.08.2013. godine je </span><span class="span4">navedeno je da se nezgoda dogodila na magistralnom putu B. – P. u naselju </span><span class="span4">Š.,</span><span class="span4"> Opština B., naspram poslovnog prostora ''K.'' u B.. U zapisniku su dalje navedeni učesnici u nezgodi, dat je opis lica mjesta, zatečeni tragovi nakon nezgode, opisana su oštećena </span><span class="span4">na</span><span class="span4"> motociklu, konstatovani svjedoci predmetne nezgode. </span>
</li>
<li>
<span class="span3">U nalazu i mišljenje vještaka medicinske struke dr K. N. od 04.09.2013. godine,</span><span class="span6"> </span><span class="span3">koji nalaz je dat na osnovu Izvještaja ljekara jedinice za HMP u B. br. ... od 01.08.2013. godine na ime L. D., izvještaja ljekara specijaliste Opšte bolnice u B. br. ... od 01.08.2013. godine na ime B.  M., Izvještaja ljekara specijaliste Opšte bolnice u B. br. ... od 01.08.2013. godine na ime B.  M., kao i na osnovu neposrednog uvida u medicinsku dokumentaciju Urgentnog centra Kliničkog centra C. G. - P.,</span><span class="span6"> </span><span class="span3">je navedeno </span><span class="span4">da je L. D. </span><span class="span4">u saobraćajnoj nezgodi koja se dogodila </span><span class="span4">dana</span><span class="span4"> 01. 08. 2013. godine u Š. zadobila sijedeće tjelesne povrede: oguljotina kože u predjelu čela promjera 1 x 1cm; oguljotina kože u predjelu nosa promjera 1 x 1cm; oguljotina kože u predjelu brade promjera 1 x 1cm;   oguljotina kože u predjelu lijeve strane lica promjera 1 x 1 cm; oguljotina kože u predjelu desnog koljena promjera 2x2 cm; oguljotina kože u predjelu lijeve polovine leđa promjera 5x5 cm. Navedene povrede predstavljaju u vrijeme nanošenja, procijenjene kako pojedinačno tako i u svom ukupnom djelovanju, laku tjelesnu povredu i nastale su uslijed kontakta L. D. I nailazećeg predmetnog motocikla i uslijed pada L. D. i njenog kontakta </span><span class="span4">sa</span><span class="span4"> podlogom. B.  M. je u ovoj saobraćajnoj nezgodi zadobila sljedeće tjelesne povrede: poprečni prelom lijeve butne kosti </span><span class="span4">sa</span><span class="span4"> </span><span class="span4">dislokacijom - sa pomjeranjem prelomljenih koštanih okrajaka; oguljotina kože u predjelu lijeve nadkoljenice; prelom kostiju desne podkoljenice (desne goljenjače i desne lišnjače) sa dislokacijom - sa pomjeranjem prelomljenih koštanih okrajaka; oguljotina kože u predjelu desnog ramena; oguljotina kože u predjelu desne nadlaktice. </span><span class="span4">Navedene povrede predstavljaju u vrijeme nanošenja, skupno procijenjene, tešku tjelesnu povredu i nastale su uslijed kontakta B.</span><span class="span4">  </span><span class="span4">M. i nailazećeg predmetnog motocikla i uslijed pada B.</span><span class="span4">  M. i njenog kontakta </span><span class="span4">sa</span><span class="span4"> podlogom. Poprečni prelom lijeve butne kosti sa dislokacijom - sa pomjeranjem prelomljenih koštanih okrajaka i prelom kostiju desne podkoljenice (desne goljenjače i desne lišnjače) sa dislokacijom - sa pomjeranjem prelomljenih koštanih okrajaka predstavljaju u vrijeme nanošenja, sami za sebe, pojedinačno procijenjeni, tešku tjelesnu povredu, dok oguljotina kože u predjelu lijeve nadkoljenice, oguljotina kože u predjelu desnog ramena i oguljotina kože u predjeiu desne nadlaktice predstavljaju u vrijeme nanošenja same za sebe, pojedinačno procijenjene, laku tjelesnu povredu.</span>
</li>
<p>
<span class="span1">Vještak medicinske struke dr</span><span class="span7"> </span><span class="span1">K. N. je u svom iskazu na glavnom pretresu od o9.10.2014.godine naveo da na osnovu povreda koje je zadobila oštećena M., a koje su notirane u tački 3 nalaza od 04.09.2013. godine, ne može se sa potrebnom sigurnošću utvrditi da li je B.  M. stajala oslonjena na obije noge pojednakom težinom na podlogu ili  je eventualno bila u raskoraku ili se kretala. B.  M. se nalazila u uspravnom položaju svoga tijela, okrenuta lijevom bočnom stranom svoga tijela prema nailazećem vozilu i najvjerovatnije se nalazila u raskoraku, te su i prelomi kostiju desne podkoljenice i prelom lijeve butne kosti nastali prilikom  kontakta predmetnog motocikla i oštećene B.  M.. Moguće je da je u vrijeme zadobijanja navedenih preloma B.  M. stajala sa obije noge oslonjena na podlogu i bez raskoraka, odnosno bez podignute jedne od nogu, s tim što je stajala tako da je jedna ili druga noga bila ispružena iza druge noge, a moguće je i da se kretala po kolovozu. </span>
</p>
<li>
<span class="span3">U </span><span class="span4">dopunskom nalazu i mišljenju sudsko medicinskog vještaka dr K. N. </span><span class="span4">od</span><span class="span4"> 03.07.2015.godine, koji nalaz je vještak dao na osnovu kompletne medicinske dokumentacije za oštećenu B.  </span><span class="span4">M., je navedeno da je B.</span><span class="span4">  M. u saobraćajnoj nezgodi koja se dogodila </span><span class="span4">dana</span><span class="span4"> 01.08.2013. </span><span class="span4">godine</span><span class="span4"> zadobila sljedeće tjelesne povrede:</span><span class="span2"> </span><span class="span4">potpuni poprečni prelom tijela lijeve butne kosti u srednjoj trećini tijela lijeve butne kosti sa dislokacijom, tj. </span><span class="span4">sa</span><span class="span4"> pomjeranjem prelomljenih koštanih okrajaka; oguljotina kože u predjelu zadnje strane lijeve nadkoljenice; potpuni kosi prelom tijela desne goljenjače na granici srednje i donje trećine tijela desne goljenjače sa dislokacijom, tj. </span><span class="span4">sa</span><span class="span4"> pomjeranjem prelomljenih koštanih okrajaka i sa jednim slobodnim fragmentom - odlomkom kosti u nivou preloma; potpuni poprečni prelom tijela desne lišnjače na granici srednje i donje trećine tijela desne lišnjače sa dislokacijom, tj. </span><span class="span4">sa</span><span class="span4"> pomjeranjem prelomljenih koštanih okrajaka; nagnječno-razderna rana u predjelu zadnje strane lijeve podkoljenice; oguljotina kože u predjelu desnog koljena; oguljotina kože u predjelu desnog ramena; oguljotina kože u predjelu desne nadlaktice; oguljotina kože u predjelu desnog lakta; oguljotina kože u predjelu desne strane lica. </span><span class="span4">Navedene povrede predstavljaju u vrijeme nanošenja, skupno procijenjeno, tešku tjelesnu povredu.</span><span class="span4"> Potpuni poprečni prelom tijela lijeve butne kosti u srednjoj trećini tijela lijeve butne kosti </span><span class="span4">sa</span><span class="span4"> dis-lokacijom, tj. </span><span class="span4">sa</span><span class="span4"> pomjeranjem prelomljenih koštanih okrajaka, potpuni kosi prelom tijela desne goljenjače na granici srednje i donje trećine tijela desne goljenjače sa dislokacijom, tj. </span><span class="span4">sa</span><span class="span4"> pomjeranjem prelomljenih koštanih okrajaka i sa jednim slobodnim fragmentom - odlomkom kosti u nivou preloma i potpuni poprečni prelom tijela desne lišnjače na granici srednje i donje trećine tijela desne lišnjače sa dislokacijom, tj. sa pomjeranjem prelomljenih koštanih okrajaka predstavljaju u vrijeme nanošenja, sami za sebe, pojedinačno procijenjeni, tešku tjelesnu povredu, dok oguljotina kože u predjelu zadnje strane lijeve nadkoljenice, nagnječno-razderna rana u predjelu zadnje strane lijeve podkoljenice, oguljotina kože u predjelu desnog ramena, oguljotina kože u predjelu desne nadlaktice, oguljotina kože u predjelu desnog lakta, oguljotina kože u predjelu desne strane lica i oguljotina kože u predjelu desnog koljena predstavljaju u vrijeme nanošenja, same za sebe, pojedinačno procijenjene, laku tjelesnu </span><span class="span4">povredu. </span><span class="span4">U vrijeme zadobijanja navedenih tjelesnih povreda, B.</span><span class="span4">  M. se nalazila u nekom </span><span class="span4">od</span><span class="span4"> uspravnih položaja, okrenuta lijevom bočnom stranom svoga tijela i dijelom zadnjom stranom svoga tijela prema nailazećem motociklu. Potpuni poprečni prelom tijela lijeve butne kosti u srednjoj trećini tijela lijeve butne kosti </span><span class="span4">sa</span><span class="span4"> dislokacijom, tj. </span><span class="span4">sa</span><span class="span4"> pomjeranjem prelomljenih košta-nih okrajaka, oguljotina kože u predjelu zadnje strane lijeve nadkoljenice, nagnječno-razderna rana u predjelu zadnje strane lijeve podkoljenice, potpuni kosi prelom tijela desne goljenjače na granici srednje i donje trećine tijela desne goljenjače sa dislokacijom, tj. </span><span class="span4">sa</span><span class="span4"> pomjeranjem pre-lomljenih koštanih okrajaka i sa jednim slobodnim fragmentom - odlomkom kosti u nivou preloma i potpuni poprečni prelom tijela desne lišnjače na granici srednje i donje trećine tijela desne lišnjače sa dislokacijom, tj. </span><span class="span4">sa</span><span class="span4"> pomjeranjem prelomljenih koštanih okrajaka nastali su uslijed kontakta B.  M. i nailazećeg predmetnog motocikla, dok su oguljotina kože u predjelu desnog koljena, oguljotina kože u predjelu desnog ramena, oguljotina kože u predjelu desne nadlaktice, oguljotina kože u predjelu desnog lakta i oguljotina kože u predjelu desne strane lica nastale uslijed pada B.  M. i njenog kontakta </span><span class="span4">sa</span><span class="span4"> podlogom. </span><span class="span4">Kao komplikacija gore navedenih preloma lijeve butne kosti, desne goljenjače i desne lišnjače, došlo je do masne embolije, tj.</span><span class="span4"> </span><span class="span4">do</span><span class="span4"> ulaska masnih čestica u krvotok, a koja masna embolija je dovela do brojnih, difuznih, opsežnih i globalnih oštećenja plemenitog moždanog tkiva. </span><span class="span4">Zdravstveno stanje B.</span><span class="span4">  </span><span class="span4">M. u oktobru 2014.</span><span class="span4"> </span><span class="span4">godine</span><span class="span4"> bilo je veoma teško i karakterisalo se izrazito teškim poremećajem svijesti i izrazito teškim neurološkim deficitom. </span><span class="span4">U najkraćem, imenovana je u oktobru 2014.</span><span class="span4"> </span><span class="span4">godine</span><span class="span4"> bila »vezana za krevet«, bez mogućnosti verbalne komunikacije, bez mogućnosti odgovarajućih motoričkih funkcija.</span>
</li>
<p>
<span class="span2">Vještak medicinske struke dr K. N. je u svom izjašnjenju na glavnom pretresu dana </span><span class="span1">12.10.2015.godine u bitnom naveo da u svemu ostaje pri svom nalazu i mišljenju. B.  M. je kritičnom prilikom zadobila prelom lijeve butne kosti i kostiju desne potkoljenice, pa se najvjerovatnije u vrijeme zadobijanja povreda nalazila u raskoraku, što bi značilo da se najvjerovatnije kretala. Termin najverovatnije podrazumijeva vjerovatnoću preko 90 %. Sasvim je moguće da bi prelom lijeve butne kosti bio baš takav kakav jeste i u slučaju da lijeva noga nije bila oslonjena o tvrdu podlogu, tj. da je bila dignuta, a vještak ostavlja mogućnost i da je M. stajala sa obije noge na zemlji. Dakle, B.  M. je mogla da zadobije navedene prelome i u situaciji da je stajala i nije se kretala, te da je bila u raskoraku tako stojeći, ne krećući se, i to sa ispuženom lijevom nogom napred, ali je moguće i sa ispuženom desnom nogom napred.  A takođe je M. mogla da zadobije navedene prelome i da se kretala. U svakom slučaju prelomi su nastali usled kontakta motocikla i B.  M.. </span>
</p>
<p>
<span class="span1">U nalazu i mišljenju vještaka medicinske struke dr M. Š. od 30.01.2014. godine je navedeno da je u</span><span class="span2">stanovljavanje stepena alkoholisanosti kod M. A. urađeno na ispravan način, odnosno, nakon urađenog alkotesta se pristupilo uzimanju uzoraka krvi i mokraće za analizu. Na osnovu urađenog alkotesta i na osnovu analize krvi i mokraće ustanovljeno je da je u vrijeme odigravanja predmetne saobraćajne nezgode M. A. bio u trijeznom stanju ( 0,00 gram promila apsolutnog alkohola u krvi).</span>
</p>
<p>
<span class="span1">Vještak medicinske struke dr M. Š. je u svom iskazu na glavnom pretresu od 09.10.2014.godine u bitnom naveo da u cijelosti ostaje pri nalazu i mišljenju koji je dao 30.01.2014. godine. Njegovo mišljenje je bazirano samo i isključivo na medicinskoj činjenici da je  u izvadjenim uzorcima krvi i mokraće M. A. ustanovljena koncentracija apsolutnog alkohola od 0,00  gram promila u krvi, odnosno od 0,15 gram promila alkohola u urinu. Uzorci su uzeti 98 minuta nakon odigravanja saobraćajne nezgode. U krvi je bila koncentracija od 0,00 i pri toj koncentraciji se ne vrši nikakvo matematičko proračunavanje jer je izlišno. Koncentracija alkohola u mokraći pokazuje da je nakon 98 minuta postojala faza eliminacije.  Uzimanje uzoraka u konkretnom slučaju je pravilno, jer je u ovom slučaju i radjeno alkotestiranje. Maksimalna teorijska moguća koncentracija aposlutnog alkhola u krvi kod M. A. u vrijeme odigravanja predmetne saobraćajne nezgode mogla je biti od 0,17 do 0,22  promila alkohola u krvi, što klinički predstavlja trijezno stanje.  </span>
</p>
<p>
<span class="span8"></span><span class="span1">U nalazu i mišljenju vještaka mašinske struke I. B. od 03.08.2013. godine je navedeno da je vo</span><span class="span1">zilo je prilikom udesa udarilo prednjim točkom i tom prilikom su pokidani oba amortizera na prednjem točku tako da se prednji točak odvojio od motora i povezan je samo sajlom za kočenje na prednjem točku. Na motoru su vidna sledeća oštećenja: amortizeri na prednjem točku, lijevi i desni pokidani i zajedno su točkom odvojeni od volana, blatobran na prednjem točku je jako deformisan, retrovizoru na volanu i lijevi i desni su polomljeni, rezervoar na lijevoj strani je malo ulubljen. Drugih vidnih oštećenja na motoru nema. Vještak je pregledao uređaje za upravljanje i za zaustavljanje i konstatovano je da su navedeni uređaji ispravni. Konačno je vještak dao mišljenje da je vizuelnim pregledom konstatovano da su u uređaji za upravljanje i uređaj za zaustavljanje ispravni i da ne postoji mogućnost da je zbog neispravnosti uređaja na motociklu došlo do udesa. Uređaji za osvjetljenje puta i signalizacija nisu oštećeni. </span>
</p>
<li>
<span class="span3">U  nalazu i mišljenju vještaka saobraćajne struke M. Š. od 14.08.2013. godine je navedeno</span><span class="span6"> </span><span class="span3">da se</span><span class="span6"> </span><span class="span3">predmetna saobraćajna nezgoda dogodila dana 01.08.2013. godine na putnom pravcu B.-P., u naselju Š. blizini poslovnog objekta "K.". U nezgodi su učestvovali M. A. koji je upravljao motociklom marke "K." reg. ozn. PV ..., a kao suvozač se na motociklu nalazio G. O., i pješaci B.  M. i L. D.. Tok ove nezgode se odvijao pod sledećim okolnostima: magistralnim putnim pravcem od B.  prema P. vozač M. A. je upravljao motociklom marke "K." reg. ozn. PV .... Prilikom savlađivanja kritičnog poteza puta, pješaci B.  M. i L. D. su pokušale preći kolovoz od desne prema lijevoj ivici puta smjera kretanja motocikla, pa je u ovoj fazi došlo do nalijetanja prednjeg kraja motocikla na pješaka B.  M. nakon čega je došlo do odbačaja, a zatim pada ovog pješaka na površinu kolovoza, kojom prilikom je zadobila teške tjelesne povrede, dok je pješak L. D. u ovoj nezgodi zadobila lake tjelesne povrede. Nakon kontakta motocikla i pješaka nastupila je jaka desabilizacija motocikla kao i pad vozača i suvozača ovog motocikla koji nisu zadobili tjelesne povrede. Kritično mjesto nezgode se nalazi u zoni imperativnog ograničenja brzine kretaja na 50km/h. Vještak je dalje naveo da prostornu zonu fizičkog kontakta motocikla i pješaka B.  M. pouzdano iniciraju linije prostiranja tragova grebanja motocikla marke ''K.'' koji su ostali na prostoru desne kolovozne trake smjera kretanja ovog motocikla u dužini od 29,30m, dok lokalitet primarnih tjelesnih povreda kod pješaka i lokalitet primarnih fizičkih oštećenja na motociklu definišu način ostvarenog fizičkog kontakta. Fizički kontakt motocikla K. i pješaka B.  M., koja je prelazila kolovoz puta ispred motocikla od desne prema lijevoj ivici kolovoza, ostvaren je na prostoru desne kolovozne trake smjera kretanja motocikla na prostornoj distanici oko 3,50m to jest u središnjoj operativnoj širini kolovoza a u zoni mimoilaženje vozila do središnje razdelne linije. Motociklo marke "K." voženo je brzinom 59km/h neposredno prije nalijetanja na pješaka. Pješak mldb. B.  M. kretala se ubrzanim hodom što odgovara brzini kretanja ove kategorije pješaka u ovakvim uslovima oko 5,5km/h ili 1,5m/sec. Od momenta stupanja na kolovoz od desne prema lijevoj ivici kolovoza smjera kratanja pješak je prešao širinu kolovoza 3,5m za vrijeme od 2,5 sec. S obzirom da se motociklo kretalo brzinom od 16,5m/sec to se vozač motocikla nalazio na prostornoj udaljenosti oko 41m od pješaka kada je pješak stupio na kolovoz magistralnog puta smjera kretanja motocikla. Ova udaljenost omogućavala je vozaču motocikla da izbjegne nezgodu putem zaustavljanja motocikla uz uslov da se motociklom kretao u granicama dozvoljene brzine do 50km/h jer je zaustavni put motocikla pri ovoj brzini kretanja iznosio 29m. Obzirom na utvrđenju prostornu distancu vozač motocikla je bio u mogućnosti da izbjegne nezgodu uz uslov da se motociklom kretao do 60km/h pa se iz prednjeg da zaključiti da je vozač motocikla mogao izbjeći nezgodu da je blagovremeno reagovao u pravcu zaustavljanja motocikla kada je mogao da predvidi potencijalnu opasnost koja je rezultirala iz načina i smjera kretanja pješaka. </span><span class="span4">Konačno je vještak dao zaključak da je do </span><span class="span4">ove nezgode došlo usled propusta u vožnji </span><span class="span4">od</span><span class="span4"> strane vozača motocikla marke „K." reg.oznake PV ... i dijelom usled propusta u kretanju pješaka. Vozač motocikla marke „K." reg.ozanke PV ... nije održavao bezbjedni smjer kretanja motocikla desnom stranom kolovoza na bezbjednoj distanci od desne ivice puta smjera kretanja, a </span><span class="span4">motociklom se kretao većom od dozvoljene brzine na kritičnom potezu puta, te nije blagovremeno reagovao u pravcu zaustavljanja motocikla, nije obratio adekvatnu pažnju prema pješacima koji su prelazili kolovoz od desne prema lijevoj ivici puta smjera kretanja motocikla, odnosno nije blagovremeno reagovao u pravcu zaustavljanja motocikla kada je mogao da predvidi potencijalnu opasnost koja je rezultirala iz načina i smjera kretanja pješaka, usled čega je došlo do fizičkog kontakta prednjeg kraja motocikla i pješaka B.  M. </span><span class="span4">na</span><span class="span4"> prostoru desne kolovozne trake smjera kretanja motocikla neposredno do središne razdjelne linije. Nakon kontakta došlo je do odbačaja pješaka i njegovog nekontrolisanog pada </span><span class="span4">na</span><span class="span4"> površinu kolovoza kojom prilikom je ista zadobila tešku tjelesnu povredu, dok drugi pješak L. D. zadobila je laku tjelesnu povredu. </span><span class="span4">Činjenica je da vozač motocikla nije održavao bezbjedni smjer kretanja motocikla desnom stranom kolovoza na bezbjednoj distanci od desne ivice puta u smjeru kretanja iz čega proizilazi da je isti najvjerovatnije vršio preticanje NN teretnog vozila na potezu saobraćajnice gdje je locirana puna razdjelna linije tj. </span><span class="span4">na</span><span class="span4"> dionici puta gdje je zabranjeno preticanje. Pješaci su prelazili kolovoz van zone obilježenog pješačkog prelaza pri čemu nijesu </span><span class="span4">na</span><span class="span4"> adekvatan način utvrdili da ovu radnju mogu bezbjedno obaviti, odnosno pokušaj prelaska kolovoza od strane pješaka obavljen je u trenutku kada se motociklo marke „K." reg.oznake PV ... nalazilo na kritičnoj prostornoj udaljenosti što je dovelo do fizičkog kontakta motocikla i pješaka.</span>
</li>
<p>
<span class="span2">Sud je dana 12.03.2015.godine u prisustvu vještaka saobraćajne struke M. Š., geometra D. Đ. i stranaka, izašao na lice mjesta pa je nakon toga vještak M. Š. dao dopunu nalaza i mišljenja od juna 2015.godine, i to na osnovu nalaza i mišljenja vještaka geometra D. Đ., koji je u svom nalazu od 24.04.2015.godine, uz koji je dostavio skicu lica mjesta, naveo da je uzdužni pad magistralnog puta 0,03%. Tako je vještak saobraćajne struke M. Š. u svom dopunskom nalazu od juna 2015. godine naveo da se neposredno prije mikrolokaliteta nezgode, gledano od B.  prema S. , na prostornoj udaljenosti 126,50m od reperne tačke, odnosno 108,53m od početka tragova krzanja motocikla, nalazi obilježeni pješački prelaz - "zebra" preko operativne širine kolovoza magistralnog puta. Nakon detaljne analize nezgode vještak je naveo da je motociklo marke K. voženo brzinom oko 64km/h ili oko 17,8m/sec na početku tragova krzanja, dok se pješak B.  M. kretala brzinom oko 5,5 km/h ili 1,5m/sec, a koja je od mometna stupanja na desnu ivicu kolovoza smjera kratanja motocikla, do tačke fizičkog kontakta sa motociklom, prešla širinu kolovoza od 3,5m za vrijeme od 2,23 sec. Vozač motocikla marke K. se nalazio na prostornoj udaljenosti 40m od pješaka kada je pješak stupila sa trotoara na desnu ivicu kolovoza smjera kretanja vozila, pa je ova prostorna udaljenost omogućavala vozaču motocikla da zaustavi motociklo i izbjegne fizički kontakt sa pješačkom uz uslov da se kretao motociklom brzinom do 60km/h i da je reagovao kada je pješak stupao na kolovoz. Zaustavni put motocikla pri brzini kretanja od 64km/h iznosi 45m, a potrebno vrijeme za zaustavljanje je 3,96sec, dok zaustavni put motocikla pri dozvoljenoj brzini kretanja od 50km/h iznosi 30m, a potrebno vrijeme za zaustavljanje motocikla 3,3sec. Vještak je dalje naveo, a vezano za okolnost preticanja vozila od strane vozača sa motociklom, da nije konstatovana prostorna udaljenost na kojoj je vozač motocikla izvršio preticanje prije fizičkog kontakta sa pješakom, ali da imajući u vidu mjesto i način fizičkog kontakta</span><span class="span5"> </span><span class="span2">motocikla i pješaka, brzinu kretanja motocikla uz respekciju činjenice da je vozač motocikla vršio preticanje NN vozila i da je do kontakta došlo na desnoj kolovoznoj traci do same razdelne linije, to je vozač motocikla morao skrenuti na desno sa prostora lijeve na prostor desne kolovozne trake, na udaljenosti ne manjoj od 20m, ukoliko je to preticanje obavio neposredno prije fizičkog kontakta sa pješakom. S obzirom da nije tačno poznata činjenica koliko je vozila preticao vozač motocikla niti brzina kretanja preticanih vozila, a uzimajući u obzir brzinu kretanja motocikla i približnu brzinu preticanih vozila, koja je bila do 70% od brzine motocikla, put preticanja motocikla iznosio je približno oko 160m. Konačno je vještak dao zaključak da je fizički kontakt izmedju motocikla marke "K." reg. oznake PV ... i pješaka ostvaren na središnjoj prostornoj zoni operativne širine kolovoza, a približno na distanci 3,5 metara </span><span class="span2">od desne ivice puta smjera kretanja motocikla. Kontakt je ostvaren na način što je motociklo svojim prednjim krajem naletjelo na pješaka u predjelu donjih ekstremiteta, a u trenutku kada je pješak bio u uspravnom položaju. Nakon fizičkog kontakta došlo je do odbačaja, a zatim i pada pješaka na površinu kolovoza. Posle fizičkog kontakta motocikla sa pješakom, nastupila je destabilizacija motocikla, što je dovelo do klizanja, a zatim pada vozača i suvozača na površinu kolovoza. Vještak je dalje naveo da je vozač motocikla morao održavati bezbjedni smjer kretanja motocikla desnom stranom kolovoza na bezbjednoj distanci od desne ivice puta 0,50 metara ili pri dozvoljenoj brzini kretanja 0,45 metara. Vozač motocikla je vršio preticanje NN vozila, ali nije precizno i pouzdano utvrdjena prostorna udaljenost gdje je započeo odnosno završio proces preticanja prije tačke fizičkog kontakta sa pješacima. Radnju preticanja NN vozila, vozač motocikla je obavio na mjestu gdje nije dozvoljeno preticanje, a radnju preticanja mogao je obavljati samo u okviru dozvoljene brzine kretanja, što praktično znači da preticanje nije smio vršiti pri utvrdjenoj brzini kretanja.</span><span class="span5"> </span><span class="span2">Na potezu magistralnog puta gdje su pješaci prelazili kolovoz nije postojao obilježeni pješački prelaz, već je isti bio udaljen od pješaka oko 108 metara, što znači da su pješaci mogli na kritičnom mjestu vršiti prelaženje kolovoza, ali uz prethodnu provjeru prostorne distance da ovu radnju mogu bezbjedno obaviti. Konačno je vještak naveo da je do</span><span class="span5"> </span><span class="span2">ove nezgode je došlo usled propusta u vožnji od strane vozača motocikla marke "K." reg.oznake PV ... i djelimično usled propusta u kretanju pješaka. V</span><span class="span2">ozač motocikla marke "K." reg.oznake PV ... je upravljao motociklom većom od dozvoljene brzine kretanja na kritičnom potezu puta i izvršio je preticanje NN vozila na potezu puta gdje nije dozvoljeno preticanje, a takodje nije održavao bezbjedni smjer kretanja motocikla desnom stranom kolovoza na bezbjednoj distanci od desne ivice puta u smjeru kretanja i prilikom savladjivanja kritičnog poteza puta nije obratio adekvatnu pažnju prema pješacima koji su prelazili kolovoz od desne prema lijevoj ivici puta u smjeru kretanja motocikla, a takodje nije blagovremeno reagovao u pravcu zaustavljanja motocikla kada je mogao da predvidi potencijalnu opasnost koja je rezultirala iz načina i smjera kretanja pješaka, usled čega je došlo do fizičkog kontakta prednjeg kraja motocikla i pješaka B.  M., na prostoru desne kolovozne trake, smjera kretanja motocikla neposredno do središnje razdjelne linije. Pješaci su prelazili kolovoz na prostornoj udaljenosti većoj od 100 metara od obilježenog pješačkog prelaza, te nijesu u cjelosti provjerili i uvtrdili prostornu udaljenost i brzinu kretanja motocikla prije pokušaja prelaska kolovoza.</span>
</p>
<li>
<span class="span4">U svom nalazu i mišljenju od 02.11.2015.godine vještak saobraćajne struke M. Č.</span><span class="span9"> </span><span class="span4">je predstavio vrijeme i mjesto nezgode, učesnike u nezgodi, i predstavio detaljnu analizu predmetne nezgode pa je tako naveo da je na kritičnom dijelu puta brzina kretanja vozila saobraćajnihm znakom ograničena na 50 km/h, a da je na udaljenosti oko 137m iza mjesta nezgode (nalaz vještaka geodetske struke) po kolovozu puta obilježen pješački prelaz. Na putu do kontakta "K." </span><span class="span4">sa</span><span class="span4"> pješakom B.  </span><span class="span4">i</span><span class="span4"> pješakom L., "K."</span><span class="span2"> </span><span class="span4">nije ostavio nikakve tragove od točkova po suvom asvaltnom kolovozu, pa njegova putanja kojom je prošao kolovozom nije ocrtana. Vještak je dalje naveo da je na osnovu izvršenih analiza utvrdio da je u kontaktu "K." sa pješakom B. , primarno došlo do udara  prednjom stranom "K." u bočnu lijevu stranu i dijelom zadnju stranu pješaka B. a dok je pješak B.  </span><span class="span4">bila</span><span class="span4"> u uspravnom položaju, u raskoraku, sa desne na lijevu stranu, a "K." u kretanju napred po kolovozu. U odnosu </span><span class="span4">na</span><span class="span4"> širinu puta</span><span class="span2">, </span><span class="span4">udar "K." u pješaka B.  </span><span class="span4">je</span><span class="span4"> ostvaren na desnoj kolovoznoj traci, na udaljenosti oko 3,30m od desne ivice kolovoza. </span><span class="span4">Na putu opasnosti pješak B.</span><span class="span4">  </span><span class="span4">je</span><span class="span4"> prelazila preko kolovoza puta sa desne na lijevu stranu, a K. se kratao naprijed putanjom desnom kolovoznom trakom, neposredno uz uzdužnu radjelnu liniju između kolovoznih traka. U kontaktu K. </span><span class="span4">sa</span><span class="span4"> pješakom L. primarno je došlo do udara K. bočnom lijevom stranom, lijevim retrovizorom u zadnju lijevu polovinu leđa pješaka L., dok je pješak L. bila u uspravnom položaju, u raskoraku sa desne na lijevu stranu, a K. u kretanju naprijed po kolovozu puta. U odnosu </span><span class="span4">na</span><span class="span4"> širinu kolovoza puta, udar K. u pješaka L. je ostvaren na udaljenosti od 3,70m od desne ivice kolovoza. </span><span class="span4">Vještak je dalje naveo da se u momentu udara u pješake B.</span><span class="span4">  </span><span class="span4">i</span><span class="span4"> L., K. kretao brzinom od oko 69,1km/h. Brzinu K.ja prije udara u </span><span class="span4">pješake nije moguće odrediti analitičkim proračunom jer na putu do udara nisu ostali nikakvi tragovi. Kako je opasnost </span><span class="span4">od</span><span class="span4"> udara u pješake nastala u preglednoj krivini, to vještak procjenjuje da je vozač K. mogao reagovati oduzimanjem pogona motora prije udara u pješake, u kom slučaju bi brzina K. u momentu nastanka opasnosti iznosila oko 70km/h (19,44m/s). Brzinu kretanja pješaka vještak je procijenio </span><span class="span4">na</span><span class="span4"> osnovu starosti, pola i načina kretanja pješaka pa tako normalnom hodu pješaka B.  (18 godina) odgovara brzina kretanja </span><span class="span4">od</span><span class="span4"> oko 5,1km/h (1,42m/s), a normalnom hodu pješaka L. (14 godina) odgovara brzina kretanja od oko 5,0km/h (1,39m/s). Za zaustavljanje motora K. preduzimenjem intezivnog kočenja </span><span class="span4">na</span><span class="span4"> suvom asvaltnom kolovozu, do intenziteta kojim može K. održati stabilnost u kretanju u krivini, pri brzini kretanja od 70km/h bio je potreban zaustavni put od oko 58,41m i to za vrijeme od 5,84sekundi. Put </span><span class="span4">od</span><span class="span4"> 3,70m pješak L. je mogla preći normalnim hodom za vrijeme od oko 2,66sek, a u momentu kada je pješak L. stupila na kolovoz K. je bio udaljen od mjesta gdje je prelazila kolovoz oko 51,71m. Na ovom putu opasnosti dužine 51,71m, K. se mogao zaustaviti intezivnim kočenjem na suvom asvaltnom kolovozu do intenziteta kojim može održati stabilnost u kretnju kroz krivinu, pri brzini kretanja manjoj od 65,1km/h. Konačno vještak je dao mišljenje da noću, sa osvjetljenjem svjetilima rasvjete, kada je asfaltirani kolovoz bio suv, na putu u naselju gdje je put u preglednoj krivini, sa asfaltnim kolovozom, namijenjenim za dvosmjerni saobraćaj vozila, širine od 7,65 do 7,40 sa po jednom saobraćajnom trakom na kolovoznoj traci, pri ograničenju brzine kretanja vozila na 50km/h i obilježenoj uzdužnoj razdjelini neisprakidanoj liniji između kolovoznih traka, bez saobraćajnih znakova i oznaka na kolovozu za pješački prelaz na udaljenosti manjoj od 137m, u saobraćajnoj situaciji kretanja pješaka L. za manje od jednog koraka ispred pješaka B. , preko kolovoza puta sa desne na lijevu stranu, i nailaska motocikla K., brzinom oko 70km/h, sa lijeve strane pješaka L. i pješaka B. , desnom kolovoznom trakom, neposredno uz uzdužnu razdjelnu liniju između kolovoznih traka, došlo je do udara K. prednjom stranom u bočnu lijevu stranu i dijelom u zadnju stranu pješaka B. , dok je pješak B.  bila u uspravnom položaju, u raskoraku, sa desne na lijevu stranu, i do udara K. bočnom lijevom stranom, lijevim retrovizorom, u zadnju lijevu polovinu leđa pješaka L., dok je pješak L. bila u uspravnom položaju, za manje od jednog koraka ispred pješaka B. , u raskoraku, sa desne na lijevu stranu. Vještak je dalje naveo da ako</span><span class="span9"> </span><span class="span4">je K. preticao kolonu vozila i u njoj skup vozila (vozač P., svjedok B</span><span class="span4">. )</span><span class="span4"> tada je izlaskom iz zaklona skupa vozila, K. neočekivano, iznenada, blisko, opasno ugrozio pješaka L. i pješaka B. , pa bi time bila izazvana opasna saobraćajna situacija i nastanak ove nezgode. </span><span class="span4">U ovom slučaju, pješak L. i pješak B.</span><span class="span4">  bili su u prelasku preko kolovoza puta i bili su došli do iskoraka da zakorače na lijevu kolovoznu traku, pa su mogli predviđati opasnost samo od nailaska vozila sa njihove desne strane, lijevom kolovoznom trakom puta, pa na njihovoj strani ne bi bilo propusta vezanih za nastanak ove nezgode.  Ako je K. pretekao skup vozila koji se kreće ispred njega i vratio se na desnu kolovoznu traku kojom se kretao (vozač K., putnik K.), tada je K. bio izašao iz zaklona skupa vozila, pa je bio u vidnom polju pješaka L. i pješaka B. , koji su mogli spoznati da je u toj saobraćajnoj situaciji prelazak preko kolovoza puta opasan i da se ne može učiniti na bezbjedan način, jer bi njime ometali kretanje K. i ugrozili bi bezbjednost saobraćaja, pa bi u ovom slučaju prelaskom preko kolovoza, sa desne na lijevu stranu, ulazili u putanju K., stvarajući pokretnu, opasnu prepreku na njoj, čime bi izazvali opasnu saobraćajnu situaciju i nastanak ove nezgode. U ovom slučaju, vozač K. propustio bi da K. vrati </span><span class="span4">na</span><span class="span4"> putanju desnom stranom kolovoza u smjeru kretanja što bliže desnoj ivici kolovoza i da na opasnost od udara u pješaka L. i pješaka B.  </span><span class="span4">preduzme</span><span class="span4"> intenzivno kočenje K., čime bi učinio propuste, jedan i drugi, u vezi sa događajem ove nezgode, koji bi se odnosili na propuštanje mogućnosti da se ova nezgoda izbjegne. U ovom slučaju ako vozač K. pješake nije upozorio davanjem svjetlosnih i zvučnih znakova upozorenja učinio bi propust koji bi bio u vezi </span><span class="span4">sa</span><span class="span4"> doprinosom nastanku ove nezgode. Upravljanjem K. </span><span class="span4">od</span><span class="span4"> oko 70km/h, većom od dozvoljene do 50km/h, vozač K. je učinio propust koji je u vezi sa doprinosom težini posljedica ove nezgode.  </span>
</li>
<li>
<span class="span3">U </span><span class="span4">dopunskom nalaza i mišljenju od 18.06.2016.godine, koji nalaz je vještak dao na osnovu snimka sigurnosne kamere koju je dostavio vještak L., kao i na osnovu nalaza vještaka geodetske struke koji je dostavljen u DWG formatu, vještak saobraćajne struke M. Č., je naveo da na</span><span class="span9"> </span><span class="span3">snimku nezgode kamerom, koji je dostavio vještak L. dana 01.04.2016.godine, nije vidljivo kretanje pješaka do kontakta sa motorom K., a nije vidljiv ni kontakt pješaka B. sa motorom. Na snimku nezgode kamerom vidljivo je vrijeme odbačaja sa klizanjem i rotiranjem pješaka B. a po kolovozu do zatečene pozicije i vidljivo je vrijeme od pada motora K. na kolovoz, i klizanje K. po kolovozu do zatečene pozicije. Saobraćajno-tehničke determinante koje je našao saobraćajno-tehničkom analizom snimka nezgode kamerom, u svemu su podudarne sa saobraćajno-tehničkim determinantama koje je našao izrađujući nalaz od 02.11.2015.godine. Sekvence toka odbačaja i klizanja pješaka B. i sekvence toka kretanja, destabilizacije pada i klizanja K. (slike 4-11), insetovane iz snimka nezgode kamerom, mogu poslužiti za vizuelizaciju toka nezgde nakon udara K. u pješaka B.. Vremena toka odbačaja i klizanja pješaka B. i toka kretanja, destabilizacije, pada i klizanja K. nijesu utvrđene u nalazu vještaka L., pa očitavanje vremena sa sekvenci toka odbačaja i klizanja pješaka B. i sekvence toka kretanja, destabilizacije pada i klizanje K., koje je insertovao iz snimka nezgode kamerom (slike 4-11), može poslužiti samo kao red veličine. Sa tim ograničenjem o tačnosti očitavanja vremena na snimku nezgode kamerom, našao je da je pješak B. , nakon što ga je odbacio K., u momentu pada na kolovoz, imao brzinu reda veličine 55,0km/h. Kako je K. udarom u pješaka B.  generisao udarni impuls koji je determinisao odbačaj pješaka B. to je nalaz o brzini odbačenog pješaka B.  u vezi sa brzinom K. u momentu odbačaja pješaka B.. U tom kontekstu, prihvatljiva je  korelacija između brzine odbačenog pješaka B. i brzine K. u momentu udara u pješaka B.  od oko 69,1 km/, do koga je došao proračunom anlalitičkom metodom.</span>
</li>
<li>
<span class="span4">Na glavnom pretresu </span><span class="span4">dana</span><span class="span4"> </span><span class="span3">21.10.2016. </span><span class="span3">godine</span><span class="span3"> vještak Č. je naveo da ostaje u cjelosti pri svom osnovnom i dopunskom nalazu, a na posebna pitanja je naveo da je </span><span class="span4">K. motocikl koji nema oklop što znači da u klizanju grebe svim izbočinama i svim deformacijama nastalim lomom pri primarnom udaru u podlogu. Uzeo je ono usporenje koje odgovara klizanju bez oklopa sa grebanjem, pri čemu se rukovodio jednolikom putanjom ocrtanog traga paranja kolovoza na tom putu klizanja, što znači da od momenta pada pa za sve vrijeme zaustavljanja, K. je klizao jednoliko, pravilnom putanjom, pa su svi lomovi i sve deformacije na K. nastale uglavnom u primarnom padu i kontaktu sa asvaltom, a na putu klizanja nije došlo do značajanog odvajanja pojedinih eventualno slomljenih djelova, u mjeri da bi to promijenilo putanju K. jer do promjene u putanji nije došlo. Kumulativno, K. je približno jednolikim usporenjem, usporavan na cijeloj dužini jednolike putanje i za to usporenje je uzeo najveću vrijednost koji rezultati istraživanja nude, a to je 4,5 metara u sekundi na kvadrat. Dalje je naveo da je veće usporenje koje proizvodi aktivirani uređaj za kočenje motocikla, nego prirodne sile koje usporavaju motocikl u klizanju po asvaltnoj podlozi što znači da će biti veće usporenje kada se koči kočnicom nego kada motocikl kliza po podlozi, a iz razloga što je ovo usporenje u funkciji ostvarnog prijanjanja, pa kada se koči radnom kočnicom tada sila koja se prenosi preko pneumatika ima mnogo veću površinu oslonca na podlogu i mnogo veću elastičnost materijala pneumatika, nego što ima površinu jedan polomljeni dio na motociklu sa svom krutošću materijala koju on posjeduje. Vještak je dalje naveo da je osim nalaza vještaka medicinske struke u definisanju načina ostvarenog kontakta koristio i svoja znanja i vještine. Tako je strani 5 osnovnog nalaza, na slici 6, prikazao šematski lokacije povreda koje je vještak medicinske struke kao najznačajnije naveo u svom nalazu kod pješaka B. . Taj šematski prikaz ilustrativno ukazuje da je pješak B.  zadobila prelom kostiju desne podkoljenice u kretanju sa desne na lijevu stranu ispred K.. U prvi mah to bi moglo da liči kao nemoguć događaj, jer je pješak B.  bila naisturenija lijevom podkoljenicom prema K., a ne desnom. Ova prividna nelogičnost postavlja pitanje kako je to moguće. Odgovor je- to je moguće u raskoraku pješaka B. i u isturanju lijeve noge prema K. a što se može postići samo u zaokretu udesno pješaka B. a, zbog izvjesne opasnosti od sudara sa K.. A </span><span class="span4">takvim oštrim zaokretom udesno, težište pješaka B. a se pomjera ka desnoj ivici kolovoza pa u sadejstvu sa nefrontalnim udarom, tijelo pješaka B. a je odbačeno u desno. Dalje je naveo da ne može da potvrdi mogućnost da su pješaci stajali. Oštar zaokret udesno je zapravo reakcija pješaka B.  na dolazeću opasnost odnosno motocikl.</span><span class="span10"> </span><span class="span4">Na pitanje suda, da vještak pojasni mišljenje iz svog osnovnog nalaza i mišljenja i to drugu varijantu na 13 stranu, a vezano za propuštanje mogućnosti da vozač K. izbjegne nezgodu, odnosno vezano za njegov propust koji bi bio u vezi sa doprinosom nastanka ove nezgode, vještak je naveo da u situaciji kada nije mogao na osnovu raspoloživih podataka definisati prostorni odnos K. i teretnog vozila koje je K. preticao, jer u spisu nema podataka o poziciji zaustavljanja teretnog vozila, a nema ni tahogfafske trake teretnog vozila koja bi poslužila za utvrđivanje promjena u brzini, to je formirao alternativne stavove u mišljenju, a one se odnose na mogućnost pješaka da uoče momenat učešća K. u saobraćaju na putu, i u stavu dva mišljenja, na strani 13, za eventualnu situaciju da su pješaci imali tu mogućnost, mišljenja je da je to bio dovoljan razlog da odlože namjeru da pređu kolovoz, jer su osim K. i teretnog vozila sa lijeve strane, mogli uočiti i nailazak vozila sa desne strane lijevom kolovoznom trakom, pa bi, po njegovom mišljenju, njihova odluka da u takvoj složenoj opasnoj situaciju otpočnu prelaz kolovoza van pješačkog prelaza bila greška koja bi bila vezana za izazivanje opasnosti iz koje opasnosti je proizašla ova nezgoda. U ovom slučaju i vozač K. je mogao lako uočiti da pješaci otpočinju prelazak preko kolovozva, što je trebalo proizvesti njegov odziv da preduzme intezivno kočenje, koje, da je preduzeo, ova nezgoda ne bi nastala, pa se taj propust vezuje za nastanak nezgode propuštanjem mogućnosti da se ona izbjegne. U drugom aspektu vozač K. u ovoj situaciji nije upravljao vozilom što bliže desnoj ivici kolovoza, a da je tako činio ne bi došlo do presijecanja putanja sa pješacima pa nezgoda ne bi ni nastala što je opet propust vezan za nastanak nezgode i on djeluje samostalno i izolovano od prethodno objašnjenog nepreduzimanja intezivnog kočenja. Osim ovih nema drugih propusta vezanih za nastanak nezgode, a ostali pominjani u mišljenju su vezani za doprinos nastanka štete. Po njegovom mišljenju brzina kretanja motocikla nije sama po sebi uzrok ove nezgode jer i pri brzini koju je našao da se okrivljeni kretao, oko 70km/h, vozač K.ja je imao ove dvije mogućnosti da izbjegne nezgodu. K. je u trenutku kada su pješaci započeli prelazak kolovoza bio udaljen oko 51,71m i na tom putu mogao se zaustaviti neintezivnim kočenjem pri brzini oko 65,1km/h, a intezivnim kočenjem bio bi zaustavljen i pri brzini kretanja oko 70km/h. Na pitanje suda da vještak pojasni svoju vremensku prostornu analizu na strani 11 osnovnog nalaza, tačka 2.4, prvi pasus, gdje se navodi zaustavni put od oko 58,41m, vještak je naveo da su sve analize vezano za kretanje K. u poglavlju 2,4 vršene za usporenje kočenjem kojim se ostvaruje 4m/sec.</span><sup class="sup1">2 </sup><span class="span4">a što je vidljivo u sva tri algoritma. To je ono kočenje kojim se ni u najmanjoj mjeri ne može ugroziti stabilnost dvotočkaša kakav je K. i ta analiza pokazuje da bi K. bio zaustavljen pri brzini kretanja manjoj od 65km/h na potezu puta gdje je dozvoljena brzina kretanja 50km/h. Međutim, kako je prethodno u svim njegovim odgovorima objašnjavano da je razvijana opasnost pred vozačem K.ja to nije u toj situaciji bilo razloga da se ne preduzme intezivno kočenje do maksimalnog usporenja kojim bi K. bio zaustavljen prije dolaska u presjek puta kojim prolaze pješaci, zbog čega je u mišljenju naveo da je propust vozača K. nepreduzimanje takvog intezivnog kočenja. I za slučaj da se zauzme stav da nikakva opasnost koja se razvija ispred vozača K.ja ne može biti razlog da vozač preduzme svako kočenje veće od potpuno bezbjednog. Tada bi propust vozača K.ja iste hirarajhiske važnosti imao samo drugačiju kvalifikaciju - blanktetnu normu koja ima naziv vožnja brzinom većom od dozvoljene. Na pitanje suda da vještak pojasni zaustavni put od 58,41 i udaljenost od pješaka L. od 51,71m te mogućnost zaustavljanja motocikla, vještak je naveo da je</span><span class="span10"> </span><span class="span4">propust vozača motocikla vezao za nepreduzimanje intezivnog kočenja, efektnog u mjeri da se zaustavi motocikl prije dolaska do pješaka ne vodeći računa da li eventualno takvo kočenje možda može destabilizovati motocikl, jer po njegovom mišljenju opasnost koje je bila ispred vozača motocikla nije omogućavala lagodno kočenje vodeći računa samo o svojoj stabilnosti pa čak i u </span><span class="span4">takvom slučaju lagodno kočenje gdje vozač motocikla ne bi ugrozio svoju stabilnost, motocikl bi bio zaustavljen na oko 27,67m od pješaka da se kretao dozvoljenom brzinom, pa bi propust na njegovoj stvari bila vožnja nedozvoljenom brzinom i lagodnog kočenja. </span>
</li>
<li>
<span class="span4">U svojoj drugoj dopuni nalaza i mišljenja </span><span class="span4">od</span><span class="span4"> novembra 2016. godine, </span><span class="span3">vještak saobraćajne struke Š. M. je naveo da su r</span><span class="span3">azlike u pokazateljima mjesta i načina fizičkog kontakta,  brzine kretanja motocikla i pješaka koje je on našao u svom nalazu i mišljenju, i one koje u svom nalazu i mišljenju našao vještak saobraćajne struke M. Č., u granicama dozvoljenih odstupanja, pa je vještak Š. konačno naveo da prihvata nalaz i mišljenje vještaka Č. M., jer su rezultati njegove analize dinamike nezgode u odnosu na rezultate koje je on utvrdio, u granicama realnih odstupanja. </span>
</li>
<p>
<span class="span2">Na glavnom pretresu dana 20.02.2017. godine vještak saobraćajne struke M. Š. je naveo da je u prethodnom postupku kod ODT u B. dao svoj nalaz i mišljenje u vezi ove saobraćajne nezgode. Nakon toga je prisustvovao rekonstrukciji predmetne saobraćajne nezgode, pa je zatim na osnovu ukupnih podataka i podataka prikupljenih putem rekonstrukcije, dao dopunu nalaza i mišljenja. Nakon obavljene dopune nalaza i mišljenja angažovan je od strane suda i drugi vještak kolega M. Č., a takođe je upoznat sa rezultatima analize dinamike nezgode i od strane novo angažovanog vještataka kolege Č., pa je konstatovao da njihova dva nalaza nema nekih razlika, odnosno da su ove razlike u granicama normalnih odstupanja, odnosno neke standardne devijacije. Takođe se upoznao sa stavovima i objašnjenjima vještaka Č. koji je iznio tokom odbrane svoga nalaza i mišljenja na glavnom pretresu, a na osnovu istaknutih pitanja i prigovora od strane stranaka. U vezi ovog dijela izlaganja kolege Č. takođe nema primjedbi i prihvata da je realna i korektno u granicama raspoloživog fonda podataka dao svoje pojašnjenje i mišljenje. Na kraju je istakao da prihvata nalaz i mišljenje vještaka Č. sa datim objašnjenjima, tako da se to može smatrati jedinstvenim nalazom u vještačenju ove nezgode. Na pitanje branioca okrivljenog, da li vještak Š. ostaje pri svom osnovnom nalazu i pri svojoj dopunu koje je dao u junu 2015 godine, a koji se odnosi na to da je djelimični uzrok nezgode i u propustima i kretanju pješaka, vještak Š. je naveo da je činjenica da se vozač motocikla kretao znatno većom od dozvoljene brzine kratanja. Polazeći od ove činjenice i druge činjenice, da je fizički kontakt ostvaren na desnoj kolovoznoj traci smjera kretanja motocikla, proizilazi da se vozač motocikla u trenutku stvorene incidentne situacije nalazio na prostornoj udaljenosti ne manjoj od 40m, što praktično znači da je sa lakoćom mogao izbjeći nezgodu da se motociklom kretao u granicama dozvoljene brzine kretanja. Ovim pitanjem se bavio i kolega Č.. Tačno je da putem saobraćajno tehničkog vještačenja ne mogu precizno odrediti vremensko prostornu distancu između motocikla i pješaka u trenutku kada je vozač motocikla završio proces preticanja vozila, koje su činjenice istaknute i potvrđene od strane vozača i motocikla. U tom dijelu ne može se precizno odrediti na kojoj distanci je prije fizičkog kontakta okrivljeni obavio preticanje, odnosno vratio se na prostor desne kolovozne trake, a na kojoj traci je došlo do kontakta. Kako je naveo, lično misli da na to pitanje ne mogu precizno ni on ni kolega Č. odgovoriti, pa s toga koriguje u tom smislu svoj nalaz, da nije decidan kada je pješak mogao vidjeti motociklistu. Potencira činjenicu od 40m samo u dijelu da se na toj distanci nalazio vozač motocikla u trenutku kada je pješak stupio na kolovoz.</span><span class="span2"></span><span class="span11"></span>
</p>
<p>
<span class="span11"></span><span class="span2">Na ovom pretresu je vještak saobraćajne struke M. Č. naveo da je u svom osnovnom nalazu dao dvije mogućnosti u vezi sa izazivanjem opasne saobraćajne situacije na putu koja je u daljem nepovoljnom razvoju proizvela ovu nezgodu i to je naveo na strani 12 i 13 svog osnovnog nalaza i mišljenja. Izvedeno značenje ovakvog mišljenja u alternativama je da je u inžinjersko tehničkom aspektu, moguća saobraćajna situacija i na jedan i na drugi način, pa vezano za izazivanje opasne saobraćajne situacije ove fenomenologije iz alternativnih stavova, isključuju jedna drugu. Dalje je naveo da je u dopunskom nalazu izvršio analizu video zapisa, i u mjeri tačnosti koji on omogućava nije bilo pokazatelja kojima bi se bilo koji aspekt njegovog osnovnog nalaza od novembra 2015 godine trebao izmijeniti zbog čega je u cjelosti ostao pri nalazu i mišljenju od 02.11.2015.godine. </span>
</p>
<p>
<span class="span1">Ocjenom izvedenih dokaza utvrđeno je da je okrivljeni izvršio krivično djelo na način i mjestu bliže opisano u izreci presude. </span>
</p>
<p>
<span class="span1">Nesporno je tokom postupka utvrđeno da je da je navedenog dana okrivljeni upravljao motociklom marke K. reg. oznake PV ... krećući se iz pravca B.  u pravcu S., a da su pješači B.  M. i L. D. prelazile kolovoz od desne prema lijevoj ivici puta smjera kretanja motocikla, pa je okrivljeni prednjim dijelom motocikla udario oštećene, koje su u ovoj nezgodi zadobile tjelesne povrede i to oštećena B.  M. teške tjelesne povrede, a oštećena L. D. lake tjelesne povrede, bliže opisane u izreci presude. Naime, sud je iz osnovnog i dopunskog nalaza i mišljenja vještaka medicinske struke dr K. N., kao i njegovog izjašnjenja na glavnom pretresu, koje sud u cjelosti prihvata kao stručne i objektivne, nesporno utvrdio težinu tjelesnih povreda koje su u konkretnom slučaju zadobile oštećene, kao i mehanizam njihovog nanošenja. </span>
</p>
<p>
<span class="span1">U ovom postupku sud je proveo saobraćajna veštačenja po dva vještaka saobraćajne struke i to M. Š. i M. Č. koji su u konačnom usaglaslili svoje nalaze i mišljenja. Naime, vještak M. Š. je u svojoj drugoj dopuni nalaza i mišljenja od novembra 2016 godine, kao i na glavnom pretresu dana 20.02.2017.godine, naveo da su razlike u pokazateljima mjesta i načina fizičkog kontakta kao i brzine, koje su prezentovane u njegovom nalazu i nalazu vještaka Č. kreću u granicama standardnih odstupanja, tako da on u cjelosti prihvata nalaz i mišljenje vještaka Č. M., te njegova izjašnjenja na glavnim pretresima, pa se njegov i nalaz vještaka Č. mogu smatrati jedinstvenim nalazom u vještačenju ove nezgode. Takođe, sud u cjelosti prihvata nalaz i mišljenje vještaka saobraćajne struke M. Č. od 02.11.2015.godine, kao i njegov dopunski nalaz, te njegova izjašnjenja na glavnom pretresu, kao stručna, jasna i objektivna, jer su dati na osnovu kompletnih podataka u spisima predmeta i u cjelosti su saglasna sa pismenim dokazima provedinim na glavnom pretresu (zapisnikom o uviđaju , skicom lica mjesta). </span>
</p>
<p>
<span class="span1">Prema tome, tokom postupka je iz ovog saobraćajnog vještačenja nesporno je utvrđeno da se kritično mjesto nezgode nalazi na dijelu puta gdje je brzina kretanja vozila ograničena na 50km/h, a da je okrivljeni svojim motociklom upravljao na navedenom dijelu puta brzinom od 70km/h. Takođe je nesporno utvrđeno da se na odnosnom dijelu puta nalazi uzdužna razdjelna neisprekidana linija između kolovoznih traka, što znači da je na navedenom dijelu puta zabranjeno preticanje. </span>
</p>
<p>
<span class="span1">Iz nalaza i mišljenja vještaka saobraćajne struke M. Č. od 02.11.2015.godine se nesporno utvrđuje da je fizički kontakt motocikla sa oštećenom B.  M. ostvaren na desnoj kolovoznoj traci na udaljenosti od 3,30m od desne ivice kolovoza, a da je fizički kontakt motocikla sa oštećenom L. D. ostvaren na udaljenosti od 3,70m od desne ivice kolovoza. Takođe je iz ovog nalaza nesporno utvrđeno da je, u trenutku kada je oštećena L. stupila na kolovoz, okrivljeni svojim motorom bio udaljen od mjesta gdje je ona prelazila kolovoz oko 51,71m. </span><span class="span2">Na ovom putu opasnosti dužine 51,71m, motocikl se mogao zaustaviti intezivnim kočenjem na suvom asvaltnom kolovozu, do intenziteta kojim može održati stabilnost u kretanju kroz krivinu, pri brzini kretanja manjoj od 65,1km/h. </span><span class="span1">Vještak je dalje u svom nalazu naveo da je z</span><span class="span2">a zaustavljanje motocikla, preduzimenjem intezivnog kočenja na suvom asvaltnom kolovozu, do intenziteta kojim može motociklo održati stabilnost u kretanju u krivini, pri brzini kretanja od 70km/h bio je potreban zaustavni put od oko 58,41m i to za vrijeme od 5,84sekundi. Na glavnom pretresu dana 21.10.2016. godine je vještak saobraćajne struke Č., a izjašnjavajući se upravo na okolnosti prostorno vremenske analizi predmetne saobraćajne nezgode, odnosno da li je okrivljeni i pri brzini kojom se kretao (70 km/h) imao dovoljno prostorno vremenskih mogućnosti da zaustavi svoj motocikl i tako izbjegne nezgodu, naveo da je i pri brzini od oko 70 km/h imao mogućnost da izbjegne nezgodu. Naime, vještak je naveo da je okrivljeni u trenutku kada su oštećene započele prelazak kolovoza bio udaljen oko 51,71m i na tom putu mogao se zaustaviti neintezivnim kočenjem pri brzini oko 65,1km/h, a intezivnim kočenjem bio bi zaustavljen i pri brzini kretanja oko 70km/h, pojašnjavajući da je u svom </span><span class="span2">nalazu sve analize vezano za kretanje K. u poglavlju 2,4 vršene za usporenje kočenjem kojim se ostvaruje 4m/sec.</span><sup class="sup2">2</sup><span class="span2"> To je ono kočenje kojim se ni u najmanjoj mjeri ne može ugroziti stabilnost dvotočkaša kakav je K. i ta analiza pokazuje da bi K. bio zaustavljen pri brzini kretanja manjoj od 65km/h. Međutim, u okolnostima predmetne saobraćajne nezgode, nije postojao ni jedan jedini razlog da okrivljeni ne preduzme intezivno kočenje do maksimalnog usporenja kojim bi motocikl bio zaustavljen prije dolaska u presjek puta kojim prolaze pješaci, i to onoliko efektnog u mjeri da se zaustavi motocikl prije dolaska do pješaka, ne vodeći računa da li eventualno takvo kočenje možda može destabilizovati motocikl. Prema tome, iz nalaza vještaka saobraćajne struke M. Č. i njegovog izjašnjenja na glavnom pretresu se nesporno utvrđuje da je okrivljeni, krećući se brzinom oko 70 km/h, imao prostorno vremenskih mogućnosti da zaustavi svoj motocikl da je intezivno kočio, i to u onolikoj mjeri da se zaustavi prije kontakta sa pješacima-oštećenima bez obzira da li bi na taj način došlo do destabilizacije njegovog motocikla, a da se kretao brzinom oko 65,1km/h zaustavio bi svoj motocikl bez opasnosti od destabilizacije. </span>
</p>
<p>
<span class="span12"></span><span class="span2">Ono što nije precizno i pouzdano utvrđeno saobraćajnim vještačenjem je zapravo kada je završen proces preticanja teretnog vozila od strane okrivljenog, pa je u skladu sa tim vještak saobraćajne struke Č. u svom nalazu dao dvije moguće varijante vezano za uzrok ove saobraćajne nezgode, a koje su detaljno obrazložene na strani 12 i 13 njegovog nalaza i mišljenja.  </span>
</p>
<p>
<span class="span2">Iz odbrane okrivljenog te iskaza svjedoka G., koji je bio suvozač na motociklu, proizilazi da su oni, nakon što su pretekli kamion koji je bio ispred njih, vidjeli ovdje oštećene da stoje na trotoaru kao i sam trenutak kada započinju prelazak preko kolovoza. Prema tome, iz njihovih iskaza proizilazi da je, u trenutku kada oštećene započinju prelazak preko kolovoza, okrivljeni završio proces preticanja teretnog vozila ispred sebe. S druge strane, iz iskaza svjedoka P., te B. D. i L. D. proizilazi da je do kontakta motocikla i oštećenih pješakinja došlo u trenutku dok je okrivljeni preticao kolonu vozila. </span>
</p>
<p>
<span class="span1">Tokom postupka je nesporno utvrđeno da je okrivljeni preticao kolonu vozila, a što nesporno proizilazi iz iskaza svjedoka R. P. koji je upravljao kamionom iz pravca B.  prema S. , a koji je bio decidan da su se ispred njega nalazila dva vozila, i to jedan manji autobus i putničko vozilo, a iza njega je bilo još jedno putničko vozilo, pa je okrivljeni svojim motociklom preticao ova četiri vozila. Iz iskaza ovog svjedoka nesporno utvrđuje da je u trenutku kada ga je okrivljeni preticao, on bio u pokretu, odnosno da nije stajao.</span>
</p>
<p>
<span class="span12"></span><span class="span2">Ono što je sasvim pouzdano utvrđeno tokom postupka je to da okrivljeni na kritičnom dijelu puta nije smio vršiti preticanje jer je na putu bila uzdužna neisprekidana linija. Da okrivljeni nije preticao ovo vozilo ispred sebe, odnosno kolonu vozila, sasvim sigurno ne bi došlo do ove nezgode. Prema tome, osnovni uzrok ove saobraćajne nezgode je u tome što je okrivljeni preticao kolonu vozila na dijelu puta gdje to nije bilo dozvoljeno, čime je direktno prekršio odredbu čl. 49 st.3 tč.1 i tč.15 ZOBS-a na putevima kojim je propisano da vozač ne smije vozilom da započne preticanje ili obilaženje kolone vozila (čl. 49. st.3 tč.1 ZOBS-a na putevima) odnosno da ne smije vozilom da započne preticanje ili obilaženje na način da prelazi preko neisprekidane uzdužne linije pri čemu koristi saobraćajnu traku namijenjenu za kretanje vozila iz suprotnog smjera (čl. 49. st.3 tč.15 ZOBS-a na putevima). Da je okrivljeni koristio saobraćajnu traku namijenjenu za kretanje vozila iz suprotnog smjera proizilazi iz njegove odbrane koju je dao na glavnom pretresu gdje je naveo da je pretekao kamion koji se kretao ispred njega u desnoj kolovoznoj traci, i da je prešao u drugu kolovoznu traku da bi ga zaobišao, i potom se ponovo uključio u desnu kolovoznu traku. Okrivljeni je, što proizilazi iz njegove odbrane, vidio trenutak kada su oštećene započele da prelaze kolovoz, a u tom trenutku je bio udaljen od njih 51,71m, što je utvrđeno iz nalaza vještaka M. Č.. Da je u tom trenutku okrivljeni započeo da intezivno koči, mogao je zaustaviti svoj motocikl prije kontakta sa oštećenima. Međutim, okrivljeni nije preduzeo mjere intezivnog kočenja usled čega je došlo do kontakta njegovog motora i oštećenih, a što znači i da nije obratio dužnu pažnju na oštećene B.  i </span><span class="span2">L., koje su prelazile kolovoz sa desne na lijevu stranu. Postupajući na ovaj način okrivljeni je prekršio odredbu čl. 10 st.1 ZOBS-a na putevima kojom je propisano da je učesnik u saobraćaju dužan da se ponaša na način kojim neće ometati, </span><span class="span1">ugroziti ili povrijediti druge učesnike, kao i da preduzme sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, kao i odredbu čl. 17.st.1 ZOBS-a na putevima kojom je propisano da je v</span><span class="span2">ozаč je dužаn dа obrаti pаžnju nа pješаke koji se nаlаze nа kolovozu ili stupаju nа kolovoz ili iskаzuju nаmjeru dа stupe nа kolovoz i da ne ugrožava njihovu bezbjednost. </span><span class="span1">Prema tome, okrivljeni je vršeći preticanje kolone vozila na mjestu gdje je bila neisprekidana uzdužna linija izazvao opasnu saobraćajnu situaciju koja je uslovila nastanak ove nezgode, te u takvoj saobraćajnoj situaciji nije obratio dužnu pažnju na oštećene koje su prelazile kolovoz i nije preduzeo mjere intezivnog kočenja u trenutku kada su oštećene započele prelazak preko kolovoza, a za šta je imao prostorno vremenskih mogućnosti, pa je tako izazvao ovu saobraćajnu nezgodu. </span>
</p>
<p>
<span class="span1">Okrivljenom je stavljeno na teret da je nezgodu prouzrokovao i jer je postupao suprotno odredbama čl. 29 st.1, čl. 35 st. 1 i 36 st.1 ZOBS-a na putevima. Činjenica je da se okrivljeni kretao </span><span class="span2">kretao brzinom oko 70 km/h, a da je na ovom dijelu puta dozvoljena brzina kretanja 50 km/h. Iz nalaza i mišljenja vještaka saobraćajne struke M. Č. kao i njegovog izjašnjenja na glavnom pretresu utvrđuje se da ovo prekoračenje brzine nije uzrok nezgode jer je i pri toj brzini okrivljeni mogao izbjeći nezgodu da je preduzeo intezivno kočenje, već ova brzina kretanja okrivljenog predstavlja doprinos nastalim posledicama. S toga je sud iz izreke presude izostavio navedeni dio, odnosno da je prouzrokovao ovu nezgodu jer je postupao suprotno odredbama čl. </span><span class="span1">35 st. 1 i 36 st.1 ZOBS-a na putevima. Osim toga, optužni akt je nejasan u dijelu gdje je navedeno da okrivljeni "</span><span class="span2">brzinu kretanja vozila nije prilagodio frekvenciji saobraćaja i drugim saobraćajnim uslovima, tako da vozilo može zaustaviti pred svakom preprekom koju pod datim uslovima može da predvidi, upravljajući vozilom neprilagođenom brzinom od 70 km/h iako je dozvoljena brzina kretanja vozila na toj dionici puta 50km/h". Naime, neprilagođena brzina, koja je definisana u čl. 35 ZOBS-a na putevima nije isto što i dozvoljena brzina kretanja koja je definisana čl. 36 ZOBS-a na putevima, jer prilagođena brzina je ona koja se kreće u granicama dozvoljene brzine, a ne nikako ona koja je veća od dozvoljene brzine kretanja. Takođe je činjenica da se okrivljeni konkretnom prilikom nije kretao što bliže desnoj ivici kolovoza, koja je obaveza propisana čl. 29 ZOBS-a na putevima. Međutim, ovakvo njegovo kretanje je upravo posledica preticanja kolone vozila, a koje preticanje je uzok nezgode, tako da se, po mišljenju suda, ne može kumulativno obije blanketne norme staviti na teret okrivljenom. </span>
</p>
<p>
<span class="span1">Prema tome, postupanjem na način opisan u izreci presude okrivljeni je ostvario uzrok ove saobraćajne nezgode, odnosno prouzrokovao saobraćajnu nezgodu pri čemu je doveo u opasnost život oštećenih B.  M., koja je zadobila tešku tjelesnu povrdeu i L. D., koja je zadobila laku tjelesnu povredu. </span>
</p>
<p>
<span class="span1">Okrivljeni je bio svjestan da usled svog načina vožnje može ugroziti bezbjednost saobraćaja, odnosno ostvariti zabranjenu posledicu, pa je pristao na njeno nastupanje. U odnosu na krivično djelo ugrožavanje javnog saobraćaja okrivljeni je postupao sa eventualnim umišljajem. Kao posledica izvršenja osnovnog krivičnog djela nastupile su tjelesne povrede kod oštećenih, u odnosu na koje je povrede je okrivljeni postupao sa nehatom. Kako je utvrđeno da je okrivljeni ostvario sva subjektivna i objektivna obilježja krivičnog djela koje mu je stavljeno na teret, to je i oglašen krivim za izvršenje ovog krivičnog djela.</span>
</p>
<p>
<span class="span13"></span><span class="span1">Odlučujući se za krivičnu sankciju prema optuženom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike okrivljenog odnosno da se radi o mladom čovjeku, da do sada nije osuđivan, izraženo kajanje i njegovo loše imovno stanje. Otežavajućih okolnosti na strani okrivljenog nije bilo. </span><span class="span1">Imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, a u nedostatku otežavajućih okolnosti, ocijenjeno je da će se i sa kaznom zatvora ispod zakonskog </span><span class="span1">minimuma postići svrha kažnjavanja, zbog čega je okrivljenom primjenom čl. 45 i 46 </span><span class="span2">Krivičnog zakonika CG</span><span class="span1"> ublažena kazna. Izrečena kazna zatvora u trajanju od 6 mjeseca po ocjeni suda odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja</span><span>. </span><span class="span1">U navedenu kaznu zatvora sud je uračunao vrijeme koje je okrivljeni proveo u pritvoru u periodu od 02.08.2013. godine do 30.09.2013. godine.</span>
</p>
<p>
<span class="span1">Odluka o troškovima zasniva se na odredbi čl. 226 i 229 ZKP-a, pa je sud obavezao okrivljenog da naknadi troškove krivičnog postupka u iznosu od 2.591,00 eura, koji troškovi odnose na troškove vještačenja po vještaku medicinske struke dr. M. Š. u iznosu od 71,50 eura, po vještaku medicinske struke dr K. N. u iznosu od 484,00 eura, po vještaku saobraćajne struke M. Š. u iznosu od 720,50 eura, po vještaku saobraćajne struke M. Č. u iznosu od 885,50 eura</span><span>, </span><span class="span1">po vještaku mašinske struke B. I. u iznosu od 113,50 eura i troškove vještačenja</span><span> </span><span class="span1">po vještaku informacione struke M. L. u iznosu od 316,00 eura, kao i na troškove sudskog paušala u iznosu od 40,00 eura, a koji su odmjereni prema trajanju, složenosti krivičnog postupka i imovinskim prilikama okrivljenog.   </span>
</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 27.02.2017. godine</span>
</p>
<p>&nbsp;</p>
<p>
<span class="span1">        Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">               </span><span class="span1">           S U D I J A</span>
</p>
<p>
<span class="span1"> Danijela Marković</span><span class="span1">               </span><span class="span1"></span><span class="span1">                                      Aleksandra Leković </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">                               </span>
</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od</span>
</p>
<p>
<span class="span1">15 dana od dana prijema pismenog otpravka.Žalba se predaje ovom sudu u dva primjerka.</span>
</p>
<p>&nbsp;</p>
<p>
<span class="span1">DN-a:  - 1 x spisi</span>
</p>
<p>
<span class="span1">           - 1 x ODT B.  </span>
</p>
<p>
<span class="span1">           - 1 x okrilvjenom</span>
</p>
<p>
<span class="span1">-  braniocu okrivljenog Z. B.</span>
</p>
<p>
<span class="span1">- punomoćniku oštećene B.  M., adv. B. M.</span>
</p>
<p>
<span class="span1">- oštećenoj L. D.</span>
</p>
<p>
<span class="span1"></span>
</p>
<p>&nbsp;</p>
<p>&nbsp;</p>
</div>
</div>


</body>
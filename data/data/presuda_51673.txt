<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:5.054861in;text-align:start;hyphenate:auto;font-family:R;font-size:12pt;}
.p2{text-align:end;hyphenate:auto;font-family:R;font-size:13pt;}
.p3{text-align:justify;hyphenate:auto;font-family:R;font-size:13pt;}
.p4{text-align:center;hyphenate:auto;font-family:R;font-size:13pt;}
.p5{text-indent:0.5in;text-align:justify;hyphenate:auto;font-family:R;font-size:13pt;}
.p6{text-align:start;hyphenate:auto;font-family:Times New Roman;font-size:11pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-align:start;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
.p10{text-align:center;hyphenate:auto;font-family:Times New Roman;font-size:13pt;}
.p11{text-align:justify;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:R;font-size:13pt;}
.p13{text-indent:0.5in;text-align:justify;hyphenate:auto;font-family:Times;font-size:13pt;}
.p14{text-indent:0.49166667in;text-align:justify;hyphenate:auto;font-family:Times;font-size:13pt;}
.p15{text-indent:0.375in;text-align:justify;hyphenate:auto;font-family:Times;font-size:13pt;}
.p16{margin-right:0.0013888889in;text-align:justify;hyphenate:auto;font-family:R;font-size:13pt;}
.p17{margin-right:0.058333334in;text-align:justify;hyphenate:auto;font-family:Times New Roman;font-size:13pt;}
.p18{text-indent:0.16666667in;margin-right:0.0013888889in;text-align:justify;hyphenate:auto;font-family:R;font-size:13pt;}
.p19{margin-right:0.0013888889in;text-align:start;hyphenate:auto;font-family:R;font-size:13pt;}
.p20{margin-right:0.0013888889in;text-align:center;hyphenate:auto;font-family:R;font-size:13pt;}
.p21{text-indent:0.16666667in;margin-left:0.75in;margin-right:0.4826389in;text-align:justify;hyphenate:auto;font-family:R;font-size:13pt;}
.p22{text-align:start;hyphenate:auto;font-family:R;font-size:12pt;}
.s1{font-weight:bold;}
.s2{font-family:Times New Roman;color:black;}
.s3{color:black;}
.s4{color:black;font-variant:small-caps;}
.s5{font-family:Times;}
.s6{font-weight:bold;color:black;}
.s7{font-family:R;color:black;}
.s8{font-family:R;}
</style>
<meta content=" " name="author">
</head>
<body class="b1 b2">
<p class="p1"></p>
<p class="p2">
<span class="s1">K.br. 46/11</span>
</p>
<p class="p3"></p>
<p class="p4">
<span class="s1">U IME NARODA</span>
</p>
<p class="p5"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">O. S., </span><span>zbog krivičnog djela laka tjelesna povreda iz čl. 152 st.2 Krivičnog zakonika, po optužnom predlogu Osnovnog državnog tužilaštva Kt.br. 590/10 od 11.02.2011. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva C. A. i okrivljenog, dana 10.05.2010. godine donio je i javno objavio</span>
</p>
<p class="p3"></p>
<p class="p3"></p>
<p class="p4">
<span class="s1">P R E S U D U</span>
</p>
<p class="p4"></p>
<p class="p3"></p>
<p class="p5">
<span>Okrivljeni </span><span class="s1">O.  S.,</span><span> </span><span class="s2">JMBG ..., od oca T. i majke S., rođene B., rođen ... godine u B., sa prebivalištem u . ... bb, neoženjen, pismen, završio srednju školu, student, srednjeg imovnog stanja, neosuđivan,</span>
</p>
<p class="p6"></p>
<p class="p4">
<span class="s1">K r i v  j e :</span>
</p>
<p class="p3"></p>
<p class="p3">
<span>	Što je : </span>
</p>
<p class="p3"></p>
<p class="p7">
<span class="s3">Dana 18.11.2010. godine, oko 13,00 časova, na terasi kafe bara „P..“ u Baru, Opština Bar, lako tjelesno povrijedio oštećenog P. A., na način što ga je šakom stisnutom u pesnicu udario u</span><span class="s4"> </span><span class="s3">predjelu glave, a zatim i pepeljarom - sredstvom podobnim da tijelo teško povrijedi ili zdravlje teško naruši, od kojeg udarca je oštećeni pao na pod, kada mu je zadao </span><span class="s5">više udaraca rukama i nogama u predjelu glave i tijela,</span><span class="s3"> nanoseći mu tom prilikom povrede u vidu : tri razderne rane u čeonom predjelu sa lijeve strane, od po 1 cm, od kojih iz najvisočije prisutno krvarenje; nekoliko manjih rana razderina u čeonom predjelu sa lijeve strane, od po 2-3 mm, koje su bile plitke i bez krvarenja, otok u lijevom tjemenom predjelu, prečnika oko 4 cm; crvenilo i otok u oba jagodična prejela, izraženije desno,</span>
</p>
<p class="p7"></p>
<p class="p5">
<span>-čime je učinio krivično djelo - </span><span class="s1">laka tjelesna povreda iz čl. 152 st.2 u vezi st 1 Krivičnog zakonika.</span><span>   </span>
</p>
<p class="p8"></p>
<p class="p9">
<span>pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 359, 360 i 364  ZKP-a,  i z r i č e</span>
</p>
<p class="p8">
<span>      </span>
</p>
<p class="p10">
<span class="s1">USLOVNU OSUDU</span>
</p>
<p class="p8">
<span>        </span>
</p>
<p class="p11">
<span>             Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti, ne učini novo krivično djelo.</span>
</p>
<p class="p8"></p>
<p class="p11">
<span>	Oštećeni P. A. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p8"></p>
<p class="p11">
<span>	Okrivljeni je dužan da plati troškove krivičnog postupka u iznosu od 180,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p8"></p>
<p class="p4">
<span class="s1">O b r a z l o ž e n j e</span>
</p>
<p class="p3"></p>
<p class="p5">
<span>Optužnim predlogom Osnovnog državnog tužioca Kt.br. 590/10 od 11.02.2011. godine okrivljenom je stavljeno na teret izvršenje krivičnog djela bliže opisan u izreci presude.</span>
</p>
<p class="p3"></p>
<p class="p5">
<span>Okrivljeni je u svojoj odbrani izjavio da je dana 18.11.2010. godine oko 13,50 časova nalazio se na terasi kafe bara „P.“ u ul. V. R. sa drugovima N. V. i M. G.. Primijetio je da su pored njihovog stola prošla tri njemu nepoznata lica i to dva momka i jedna djevojka. Primijetio je da ga jedan od njih dvojice gleda provokativno. Okrenuo se, a oni su ušli u pomenuti lokal. Nakon pet minuta su izašli na terasu lokala i opet su prošli pored njihovog stola. Isti momak mu je opet uputio provokativni pogled. Prišao mu je i upitao ga „što me gledaš“. Ustao je i pitao ga u čemu je problem. Nakon toga ga je taj momak udario stisnutom šakom desne ruke u predjelu zadnjeg dijela glave tj.  potiljka. Uzvratio je udarac stisnutom šakom desne ruke u predjelu njegove glave. Tada je istog oborio na pod terase i osjetio je da ga neko udara tri do četiri puta nekim tvrdim predmetom u glavu. Kada se okrenuo vidio je da je to bila djevojka koja je bila sa njima. Nakon toga mu je prišao drug N. V. počupao ga za jaknu i izvukao unazad. Dok su išli unazad momak i djevojka koji su stajali gađali su ga pepeljarama i čašama koje su bile na stolu. Nakon toga su napustili lokal. Na glavnom pretresu je dodao da </span><span class="s3">u prethodnom postupku nije naveo da prošlog ljeta je imao sukob u S.u diskoteci kada ga grupa mladića povredila sa staklenom flašom. Zna da su u pitanju drugovi oštećenog P. A., ali nije siguran da je njega tom prilikom vidio u tom društvu. On je kritičnom prilikom u „P.“ P. zadao jedan udarac stisnutom šakom u predjelu glave i to je jedini udarac koji je njemu nanio. Ne može da se izjasni na koji način je oštećeni zadobio tako brojne povrede koje su navedene u optužnom predlogu. Nema istine u tome da je on  nekome iz društva podmetnuo nogu prije nego što je došlo do sukoba.. On je u ovom sukobu takođe zadobio nekoliko udaraca najviše od strane sestre oštećenog, ali se radi ukazivanja pomoći nije obraćao ljekaru. Sestra oštećenog prema njemu je bacala čaše i flaše sa stolova, a ni on ni G. ni V. koji su bili sa njim za stolom nisu bacali čaše i flaše sa stola, odnosno nisu nikoga gađali.</span>
</p>
<p class="p3"></p>
<p class="p5">
<span>U dokaznom postupku saslušani su svjedok oštećeni P. A., svjedoci P. N., P. N., V. N. i G. M., na saglasan predlog stranaka pročitani su iskazi svjedoka V. M. i J. Š., pročitani su : </span><span class="s3">izvještaj Doma zdravlja u Baru službe Hitne pomoći br. protokola 8890 na ime P. A. od 18.11.2010. godine, nalaz i mišljenje sudskog vještaka medicinske struke D Č od 11.11.2010. godine i izvod iz kaznene evidencije na ime okrivljenog  UP PJ Bar br. 24-03/3-245/11-2106/2 od 4.04.2011. godine.</span>
</p>
<p class="p3"></p>
<p class="p3">
<span>	Svjedok oštećeni </span><span class="s1">P. A.</span><span> je izjavio da je dana </span><span class="s2">18.11.2010. godine, bio treći dan Bajrama, N i N su došli iz S gdje studiraju kako bi zajedno proveli praznike. Oni su prvo pošli u Fond zdravstva kod Ž. R. kako bi ovjerili zdravstvene knjižice, on je rekao da dođu za četrdesetak minuta, dok sve to završi. Njih troje su potom pošli prema P., kao bi popili kafu dok čekaju da im knjižice budu ovjerene. Ušli su u P., ali su sa ulaza vidjeli da je sve zauzeto, pa su pošli dalje, prolazili su između stolova koji se nalaze ispred „P.“, kad im je neko iz društva koje je sjedilo za jednim od stolova koji su bliže ulici dobacio: „što je bilo, što gledaš“. Mahinalno se okrenuo da vidi ko je to, o čemu se radi i vidio je S. O. koji ga je udario stisnutom pesnicom u predjelu glave, sa lijeve strane, a potom ga je udario i sa pepeljarom. Od društva koje je bilo sa njim prepoznao je i G. M. sa kojim je trenirao karate. Od udarca pepeljarom on se povio, počeo je da gubi svijest, a društvo sa stola je počelo da ga gađa flašama. Vratio se korak dva unazad i tu je pao, a S. je nastavio da ga udara dok je bio na zemlji. Ne sjeća se najbolje što se dalje događalo, tek u hitnoj pomoći je došao sebi. O.S. ne poznaje, nije sa njim imao nikakav problem od ranije, niti je znao ko je on. Da ga je upravo on udario zna jer je ga njegova sestra N. poznaje iz škole. Ovom prilikom je zadobio povrede glave, više rasjekotina od kojih je jedna šivena, te velik hematom na glavi. Radio je i CT glave, tako da posjeduje snimak. Na glavnom pretresu je dodao da </span><span class="s3">je u prethodnom postupku izjavio da kada je pao na pod da je zadobio više udaraca od O. S.. On je u svojoj izjavi naveo da ga je O. udarao dok se nalazio na podu, međutim, naveo je da ga je tom prilikom udaralo više lica  rukama i nogama u predjelu glave i tijela, a on se zbog položaja i stanja u kome se nalazio ne može izjasniti ko ga je tačno udarao na koji način, zna da je O. bio iznad njega pa iz tog razloga pretpostavlja da mu je i on zadavao udarce, a zbog brojnosti udaraca sigurno je da ga je udaralo više lica. Ostala lica koja su mu zadavali udarce bila su u društvu O. S. za njegovim stolom. On u prethodnom postupku nije naveo da je nakon ovoga došlo do toga da su od strane društva O. S. prema njima počele da lete čaše i flaše, zna da je njegova sestra uzvratila sa jednom čašom ili flašom prema njima, ali niko nije tom prilikom pogođen. On je u predjelu iznad lijevog oka zadobio posjekotinu koja je ušivena sa nekoliko konaca, a ta povreda sigurno nije mogla biti nanijeta pesnicom. Takođe je dodao da nakon što je upoznat da je okrivljeni izjavio da je sa njegovim društvom imao sukob u S., da on tom prilikom nije bio prisutan niti se družio sa drugim ljudima u to vrijeme osim sa P. N.</span>
</p>
<p class="p8"></p>
<p class="p7">
<span class="s3">Svjedok </span><span class="s6">P. N. </span><span class="s3">je izjavila da</span><span class="s6"> </span><span class="s3">su ona i njen brat N. studenti. Studiraju u S., a u tom periodu su došli da provedu Bajramske praznike u krugu porodice. Predmetni događaj se odigrao 18.11.2010. godine, negdje oko 13:45 - 13.50 časova. Oni su tog dana prvo pošli u Fond zdravstva kako bi ovjerili zdravstvene knjižice, tamo su im rekli da dođu za četrdesetak minuta, dok se to završi, pa su pošli u „P.“, da popiju kafu. Prolazili su između stolova koji se nalaze ispred „P.“, svi su bili slobodni, osim jednog koji se nalazio sa desne strane, kad se gleda od pravca ulice, a za tim stolom je sjedilo pet momaka, od kojih zna O. S. iz škole i G. M. koji je trenirao karate sa njenim bratom. Ti momci su pili alkohol i na stolu se nalazio veći broj pivskih flaša i čaša. Prošli su pored njih, ušli u „P.“, međutim, unutra nije bio slobodnog mjesta, pa su odlučili da krenu prema moru. Ponovo su prolazili pored tih momaka, N. je prošao prvi, A. za njim, a taman kad je prolazio pored stola S. mu je dobacio, „što je što me gledaš“, A. nije stigao ni da se okrene, a S. ga je već udario stisnutom pesnicom desne ruke u pravcu glave. A. se zateturao, ona je bila šokirana i prosto je se skamenila, S. je zatim udario A. pepeljarom u pravcu glave, a momci koji su sjedili za stolom su ostali i počeli da ih gađaju flašama i čašama, od kojih je jedna A. koji je već bio ošamućen pogodila u glavu, tako da je on pao na zemlju. S. je nastavio da ga udara dok je A. ležao na zemlji, M. G. je tada uzeo stolicu i krenuo prema N., koji je isto zgrabio stolicu, presreo napad i uspio da odgurne M., koji se tada povukao. S. je i dalje udarao A. koji je ležao na zemlji, ali kad je vidio da se njegovo društvo povuklo, pobjegao je za njima u pravcu Lutrije Crne Gore. Ona je sve vrijeme stajala sa strane u šoku gledajući što se dešava. A. su poveli u Hitnu pomoć, bio je ošamućen i nije bio svjestan što se oko njega dešava. U Hitnoj je dobio uput za Bolnicu, policiju su sreli na parkingu ispred Gimnazije kada su krenuli da povezu A. u Bolnicu. Na glavnom pretresu je dodala da </span><span class="s7">je u prethodnom postupku propustila da navede da je prije nego što je počeo napad na A. O. njenom starijem bratu N. podmetnuo nogu, dok je prolazio, međutim, brat je to vidio, preskočio je njegovu nogu i nastavio je dalje i na to se nije osvrtao. U jednom trenutku O.se obratio A.  riječima „što me gledaš“, nakon toga prije nego što je on stigao da reaguje usledio je prvo udarac pesnicom  u predjelu glave, a nakon toga i udarac pepeljarom u predjelu iznad lijevog oka i u tom dijelu A. je zadobio posjekotinu koja je zašivena. Nakon toga momci koji su bili za stolom Obradovića počeli su da prema njima bacaju čaše i flaše, ali oni nisu pogođeni niti su njima uzvraćali istom mjerom. Vidjela je da je jedna flaša pogodila A.u predjelu glave i to misli u predjelu iznad lijevog uva bliže tjemenu. Dok je sve to trajalo O. je prišao A. i zadao mu nekoliko udaraca rukama i nogama u predjelu glave i tijela, a M. G. je nakon toga uzeo stolicu, krenuo je prema njenom bratu, međutim, on je takođe uzeo stolicu u ruke i odgurnuo je stolicu koju je G. držao ispred sebe i na tome se sve završilo. </span>
</p>
<p class="p3"></p>
<p class="p7">
<span class="s3">Svjedok </span><span class="s6">P. N.</span><span class="s3"> je izjavio da su sestra i on studenti postdiplomci, njoj nedostaje par ispita da bi postala magistar farmacije, a on je na postdiplomskim   studijama kriminalističkih nauka. Dana 18.11.2010. godine, bio je treći dan Bajrama. N. i on su došli iz S. gdje studiraju kako bi zajedno proveli praznike. Oni su tog dana prvo pošli u Fond zdravstva kod Ž. R. kako bi ovjerili zdravstvene knjižice, on je rekao da dođu za četrdesetak minuta, dok sve to završi. Sve to se dešavalo oko 13:50 časova. Njih troje su potom pošli prema „P.“, kako bi popili kafu dok čekaju da im knjižice budu ovjerene. Iz pravca ulice su krenuli prema „P.“, sa desne strane za jednim stolom je sjedjelo pet momaka, pili su alkohol. Dok su prolazili, on je prolazio prvi, jedan od njih je probao da ga saplete, tako što mu je podmetnuo nogu, ali je to na vrijeme primijetio, preskočio i nastavio dalje, jer nije htio da sa njima dolazi u bilo kakvi kontakt. Ušli su u P., taj dan je bilo oblačno vrijeme, svi su sjedjeli unutra, nije bilo mjesta pa su odlučili da krenu prema obali kako bi tamo popili kafu. Opet su morali da prođu pored tih momaka, on je prošao prvi, ne obraćajući pažnju na te momke, ali kada je prošao čuo je da se jedan od njih obraća njegovom bratu riječima : „šta gledaš, što je bilo“, okrenuo je se i vidio da taj momak udara brata pesnicom, a potom je zgrabio pepeljaru i udario ga još jednom. Momci koji su sjedjeli za stolom, od kojih je prepoznao M. G. koji je trenirao karate sa njegovim bratom su kao po komandi ustali i počeli da gađaju bocama i čašama. A. je izgubio ravnotežu i pao, a taj momak što ga je udario je nastavio da ga udara na zemlji. Tog momka ne poznaje, a od sestre je kasnije saznao da je riječ o O. S.. G. je zgrabio stolicu i podigao je na njih, i u tom trenutku je i on zgrabio stolicu i podigao je kako bi odbranio brata koji je ležao bez svijesti i krvario i sestru. Nakon te reakcije oni su stali, O. se povukao par koraka, a nakon toga su svi pobjegli. Poveo je brata u Hitnu pomoć i on je tek tamo došao sebi. Došla je i policija i cijeli događaj su prijavili, a događaj su vidjeli svi ljudi koji su sjedili u P.. Na glavnom pretresu je dodao da </span><span class="s7">je u prethodnom postupku naveo da nakon što je A.pao na pod O.je nastavio da mu zadaje udarce, a to su bili udarci u predjelu glave i tijela nogama i rukama, a i ako to ranije nije naveo da su prišla još dva momka iz O. društva koji su A. takođe zadavali udarce rukama i nogama. Sa njihove strane nije bilo uzvraćanja  čaša i flaša, tako da su iste dolazile samo sa strane O. društva. Udarac koji je A. zadobio na samom početku ovog događaja pepeljarom bio je iznad lijevog oka, a prije nego što je pao A. je zadobio jedan udarac flašom koja je doletjela od strane O.društva, ali ne zna ko je  bacio tu flašu.</span>
</p>
<p class="p8"></p>
<p class="p11">
<span class="s3">	Svjedok </span><span class="s6">V. N.</span><span class="s3"> je izjavio da se dana 18.11.2010. godine nalazio se u kafe baru „P.“ u društvu O. S. i G. M., gdje su sjedjeli za jednim od stolova na terasi. U jednom trenutku terasom lokala prošli su njemu nepoznata dva momka i jedna djevojka. Oni su došli iz pravca „S. k..“ i kada su se penjali na terasu „P.“ tačno su gledali na njih. Primijetio je da jedan od dvojice momaka poprijeko gleda O. S.. Dalje je primijetio da su ta tri lica nastavili ka ulazu u unutrašnjost lokala, a zatim su se naglo okrenuli i krenuli put njihovog stola. Djevojka i momak iz te grupe su prošli, a taj drugi momak je opet stao pored njihovog stola i drsko gledao O. S.. Kada se O. S. okrenuo put tog momka taj ga je odmah upitao „što gledaš“. S. se ustao sa stola i tu je zadobio prvi udarac u predjelu zadnjeg dijela glave tj. potiljka i to na način što ga taj momak udara stisnutom pesnicom. O. S. je reagovao tako što je odmah uzvratio udarac i tu dolazi do tuče - jedan na jedan između O.S.i tog momka. Zatim su S. i taj momak pali na pod terase, činilo mu se kao da se rvaju, i zna da tu nije bilo udaraca između njih dvojice, zatim je njima prišla djevojka koja je bila u društvu dva momka i udarila O. S. 4-5 puta pepeljarom u predjelu zadnjeg dijela glave. Kada je to vidio, prišao je njima i uspio je nekako da istrgne S. od njih. Odmah nakon toga on S. i G. M. su se povukli na jednu stranu, a dva momka i djevojka na drugu stranu i tu se sve završilo. U trenutku kada su se O. i taj momak tukli u njihovom pravcu su letjeli mnogobrojni predmeti koji su se našli u tom lokalu - čaše, pepeljare, flaše itd., što ga je primoralo da uzme jednu stolicu kao zaštitu. G. M. u predmetnom događaju nije razdvajao niti je u bilo kom pogledu učestvovao, jer je on te momke i tu djevojku znao sa karatea. Nakon ovog događaja on je odmah pošao za Podgoricu zbog obaveza na fakultetu i misli da S. nije pošao do Hitne pomoći i ako je vidio da mu je glava bila sva u čvorugama. O. S.zna, često se nađu u istom društvu, učili su u Osnovnoj školi ali se nisu nešto intezivno družili. Intenzivno se druže možda nekih godinu dana unazad.</span>
</p>
<p class="p12"></p>
<p class="p7">
<span class="s3">Svjedok G. M. je izjavio da se dana 18.11.2010. godine nalazio u kafe baru „P.“ u društvu O. S. i V. N., gdje su sjedjeli za jednim od stolova na terasi. U jednom trenutku terasom lokala prošli su poznata lica P. N., P. N.a i P. A., a iste poznaje jer je sa njima trenirao karate. U tom trenutku P. A. je poprijeko pogledao O. S.. Nakon toga P. su napustili terasu lokala, da bi se poslije par minuta opet vratili. Tada je P. A. stao pored njihovog stola i uputio provokativni pogled prema Obradoviću koji je sjedio, a zatim mu je uputio riječi „zašto me gledaš“ i odmah mu zadao udarac stisnutom šakom u predjelu glave. O. S. je reagovao tako što je odmah uzvratio udarac stisnutom šakom u predjelu glave. Nakon toga, obojica su jedan drugome uputili više udaraca, a zatim su obojica pali na pod terase gdje su nastavili da se rvaju držeći se rukama za tijelo. Zatim je njima prišla P. N.a djevojka koja je bila u društvu ta dva momka i udarila više puta O. S. pepeljarom u predjelu zadnjeg dijela glave. On nije ni na koji način učestvovao u tome, jer kao što je naveo poznaje P.. Sve se završilo tako što su P. otišli na jednu stranu, a on sa O. i V. na drugu stranu. On je odmah pošao kući i ne zna da li je O. zatražio medicinsku pomoć. Tvrdi da O. nije koristio pepeljaru niti bilo koji drugi predmet, jednostavno nije imao vremena, sve se brzo odvijalo, P. je njega udario, O. mu odmah uzvratio udarac, a zatim su se obojica našli na pod.</span>
</p>
<p class="p8">
<span class="s3">O. S. zna dosta dobro, druže se.</span>
</p>
<p class="p8"></p>
<p class="p7">
<span class="s3">Svjedok </span><span class="s6">V. M.</span><span class="s3"> je izjavio da se nalazio je se u kafe baru „P.“, na radnom mjestu menadžera. Kritičnom prilikom nalazio se na zadnjim vratima pomenutog lokala, kod magacina gdje je preslagao robu. U jednom momentu, čuo je viku i galamu, koja je dolazila iz unutrašnjosti odnosno, tačnije sa terase. Krenuo je prema terasi, i jedino što je zapazio je to da je bila velika gužva i narod koji se povlači prema unutrašnjosti lokala. Vidio je i čuo da lete čaše, stolice, ali ne može da kaže ko je bacao stolice i čaše jer od naroda nije uspio da vidi. Toga dana je terasa bila puna, tako da mu je trebalo vremena da dođe do nje. Kada je došao do terase, narod se razišao i jedino što je vidio polomljene čaše i razbacane stolice. O. S. moguće da zna iz viđenja, a po imenu i prezimenu ne znači mu ništa. Ne zna da li je on bio toga dana tamo  jer dnevno skoro 1000 ljudi prodefiluje, a u kritičnom vremenu kao što je naveo bio je van objekta to jest na zadnjim vratima. Takođe za oštećenog P. prvi put čuje danas i ne zna ko je u pitanju.</span>
</p>
<p class="p8"></p>
<p class="p7">
<span class="s3">Svjedok </span><span class="s6">J. Š.</span><span class="s3"> je izjavio da se dana 18.11.2010. godine nalazio na radnom mjestu konobara u kafe baru „P.“. Konkretnom prilikom njegov reon je bila terasa pomenutog lokala. Pošao je do jednog stola, da primi narudžbu, a zatim je otišao do kuhinje kako bi naručio hranu. U kuhinji se zadržao nekih 4-5 minuta i kada se vraćao nazad vidio je na terasi gužvu i goste koji se povlače sa terase u unutrašnjost lokala. Nije uspio odmah da izađe na terasu, radi ljudi koji su se povlačili, a kada je izašao primijetio je kako lete čaše, pepeljare, boce od nepoznatih lica. To je jedino što je vidio, samu tuču i ko je koga udario nije vidio jer se nije nalazio tada u tom trenutku. O. S. ne poznaje, to mu ime ništa ne znači, momka možda zna iz viđenja. Takođe oštećenog P. A.a ne zna, i prvi put je saznao za njega u policiji kada je davao i on izjavu. Nakon sukoba, počistili su pod od nereda, na podu je bilo dosta slomljenih čaša, pepeljara, čak je i sto bio slomljen.</span>
</p>
<p class="p8"></p>
<p class="p5">
<span class="s3">Iz izvještaja Doma zdravlja u Baru službe Hitne pomoći br. protokola 8890 na ime P. A. od 18.11.2010. godine utvrđene su povrede koje je zadobio oštećeni P. A.. </span>
</p>
<p class="p5"></p>
<p class="p5">
<span class="s3">Iz nalaza i mišljenja sudskog vještaka medicinske struke D. Č. od 11.11.2010. godine utvrđeno e da je oštećeni P. A. zadobio </span><span class="s2">tri rane razderine u čeonom predjelu sa lijeve strane, od po 1 cm, plitke od kojih iz najvisočije prisutno krvarenje; nekoliko  manjih rana razderina  u  čeonom  predjelu sa lijeve strane, od po 2-3 mm, koje su bile plitke i bez krvarenja; otok u lijevom tjemenom predjelu, prečnika oko 4 cm; crvenilo i otok u oba jagodična predjela, izraženije desno. Navedene povrede, u vrijeme nanošenja, pojedinačno i zbirno, kvalifikuju se kao laka tjelesna povreda. Rane razderine u čeonom predjelu nastale su djelovanjem polomljenih djelića stakla, vjerovatno predmetne pepeljare, moguće jednokratnim djelovanjem; ostale navedene povrede nastale su djelovanjem tupine mehaničkog oruđa, gdje spada i šaka stisnuta u pesnicu i druga tupa sredstva, najmanje trokratnim djelovanjem. </span>
</p>
<p class="p5"></p>
<p class="p5">
<span class="s3">Iz izvoda iz kaznene evidencije na ime okrivljenog  UP PJ B. br. 24-03/3-245/11-2106/2 od 4.04.2011. godine utvrđeno je da okrivljeni nije osuđivan. </span>
</p>
<p class="p3"></p>
<p class="p5">
<span>Ocjenom izvedenih dokaza utvrđeno je da je okrivljeni učinio krivično djelo na način predstavljen u dispozitivu. Okrivljeni u svojoj odbrani ne priznaje da je učinio krivično djelo navodeći da je on bio napadnut od strane oštećenog P. A. koji mu je zadao udarac stisnutom šakom desne ruke u predjelu zadnjeg dijela glave tj.  potiljka, a nakon toga on je njemu uzvratio udarac. Odbrana okrivljenog saglasna je sa iskazima svjedoka V. N. i G. M. Sud je odbranu okrivljenog cijenio kao neosnovanu i kao pokušaj izbjegavanja krivice, dok je iskaze svjedoka cijenio kao pokušaj svjedoka koji su drugovi okrivljenog da istom pomognu. </span>
</p>
<p class="p5"></p>
<p class="p5">
<span>Sud je činjenično stanje utvrdio iz iskaza oštećenog P. A., i svjedoka P. N. i P. N., koji su u bitnom saglasno opisali tok predmetnog događaja. Oštećeni i svjedoci su izjavili da napad na oštećenog nije bio ni na koji način izazvan ponašanjem oštećenog i svjedoka P. N. i P. N. Dok su prolazili ispred lokala „P.“ okrivljeni je pokušao da svjedoku P. N. podmetne nogu, ali je svjedok uspio da izbjegne tu prepreku. Nakon toga, okrivljeni je oštećenom uputio riječi </span><span class="s2">„što je što me gledaš“, a odmah nakon toga okrivljeni je oštećenom zadao udarac stisnutom pesnicom desne ruke u predjelu glave, a nakon toga i udarac pepeljarom u predjelu glave iznad desnog oka. Nakon toga okrivljeni je oštećenom zadao nekoliko udaraca rukama i nogama u predjelu glave i tijela. Oštećeni je naveo da je okrivljenog vidio iznad sebe, a da nije vidio da mu je on zadavao udarce nakon udarca pepeljarom, a svjedoci P. N. i P. N. su vidjeli trenutak kada je okrivljeni oštećenom zadavao navedene udarce rukama i nogama u predjelu glave i tijela. Iz pravca stola za kojim su sjedjeli okrivljeni i svjedoci V. N. i G. M. prema oštećenom i svjedocima bačene su čaše i flaše, tom prilikom niko nije zadobio povrede, a iz iskaza oštećenog utvrđeno je da je jedan stakleni predmet prema okrivljenom i svjedocima V. N. i G. M. bacila i svjedok P. N. </span>
</p>
<p class="p7"></p>
<p class="p7">
<span class="s3">Iskazi oštećenog i svjedoka </span><span class="s8">P. N. i P. N. potvrđeni su medicinskom dokumentacijom i nalazom i mišljenjem vještaka medicinske struke D. Č. Prema navedenim dokazima oštećeni je u predmetnom događaju zadobio brojne povrede od kojih </span><span class="s3">su prema mišljenju vještaka rane razderine u čeonom predjelu nastale djelovanjem polomljenih djelića stakla, vjerovatno predmetne pepeljare, moguće jednokratnim djelovanjem, dok su ostale povrede nastale djelovanjem tupine mehaničkog oruđa, u što spada i šaka stisnuta u pesnicu i druga tupa sredstva, najmanje trokratnim djelovanjem. Oštećeni i svjedoci </span><span class="s8">P. N. i P. N. su izjavili da je oštećeni zadobio udarac pepeljarom u predjelu čela, a mehanizam nanošenja povreda na navedeni način potvrđuje vještak medicinske struke.  </span>
</p>
<p class="p5"></p>
<p class="p5">
<span>Da je tačna odbrana okrivljenog i svjedoka V. N. i G. M., i da je okrivljeni oštećenom zadao samo jedan udarac oštećeni ne bi zadobio tako brojne povrede koje su konstatovane od strane ljekara. Osim toga, da je okrivljeni zadobio povrede koje su opisali okrivljeni i navedeni svjedoci, a posebno više udaraca pepeljarom u predjelu  glave, okrivljeni bi se radi ukazivanja medicinske pomoći obratio ljekaru, što je izostalo, pa je očigledno da okrivljeni inje imao razlog za obraćanje ljekaru. </span>
</p>
<p class="p5"></p>
<p class="p7">
<span class="s3">Okrivljeni je oštećenog fizički napao bez ikakvog povoda, jer ni oštećeni ni svjedoci </span><span class="s8">P. N. i P. N. svojim ponašanjem nisu izazvali reakciju okrivljenog, već je upravo okrivljeni pokušao da isprovocira oštećenog podmetanjem noge, a kada u tome nije uspio uslijedio je fizički napad. </span>
</p>
<p class="p5"></p>
<p class="p5">
<span>Iskaze svjedoka V. M. i J. Š. sud je cijenio kao irelevantne prilikom utvrđivanja činjeničnog stanja jer svjedoci nisu posmatrali fizički sukob.    </span>
</p>
<p class="p7"></p>
<p class="p13">
<span>Ocijenjeno je da staklena pepeljara predstavlja sredstvo podobno da se tijelo teško povrijedi ili zdravlje teško naruši. Okrivljeni je krivično djelo učinio sa direktnim umišljajem. On je bio svjestan da predmetna pepeljara predstavlja sredstvo podobno da se tijelo teško povrijedi ili zdravlje teško naruši.</span>
</p>
<p class="p14"></p>
<p class="p13">
<span>Sud je precizirao optužni predlog navodeći da je okrivljeni oštećenom zadao i više udaraca rukama i nogama u predjelu glave i tijela, jer da to sud nije uradio izreka presude bi bila protivrječna, budući da se iz nalaza i mišljenja vještaka medicinske struke utvrđuje da tako brojne povrede koje su navedene u optužnom predlogu oštećeni nije mogao zadobiti samo od jednog udarca pesnicom i jednog udarca pepeljarom. </span><span class="s7">Ocijenjeno je da se navedenim preciziranjem ne narušava identitet optužnog akta i presude. </span>
</p>
<p class="p15">
<span> </span>
</p>
<p class="p16">
<span>          Odlučujući se za krivičnu sankciju sud je na strani optuženog cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike, jer je okrivljeni mlad čovjek do sada neporočnog vladanja. Otežavajućih okolnosti nije bilo. Cijeneći kvalitet olakšavajućih okolnosti sud je okrivljenom izrekao uslovnu osudu kojom mu je utvrdio kaznu zatvora u trajanju od trideset dana i istovremeno odredio da se kazna neće izvršiti ukoliko okrivljeni u roku od dvije godine ne učini novo krivično djelo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne čini krivična djela.</span>
</p>
<p class="p16"></p>
<p class="p17">
<span>            Odluka o imovinsko pravnom zahtjevu zasniva se na odredbi čl. 212 st.2 KZP. Oštećeni P. A. je postavio imovinsko pravni zahtjev, koji nije precizirao. Oštećeni sudu nije dostavio ni jedan dokaz na osnovu koga bi se moglo odlučiti o osnovanosti imovinsko pravnog zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenog da imovinskopravni zahtjev ostvari u parničnom postupku.</span>
</p>
<p class="p16"></p>
<p class="p5"></p>
<p class="p18">
<span>         Odluka o troškovima zasniva se na odredbi čl. 202 ZKP-a. Dosuđeni iznos se odnosi na plaćanje nalaza vještaka medicinske struke D. Č. u iznosu od 115,50 €  kao i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p3"></p>
<p class="p19">
<span>           Na osnovu izloženog odlučeno je kao u izreci presude</span>
</p>
<p class="p19"></p>
<p class="p20">
<span class="s1">OSNOVNI SUD U BARU</span>
</p>
<p class="p20">
<span class="s1">Dana 10.05.2011. godine</span>
</p>
<p class="p20"></p>
<p class="p19">
<span>						                    </span>
</p>
<p class="p19">
<span class="s1">ZAPISNIČAR,				             		       S U D I J A </span>
</p>
<p class="p19">
<span class="s1">					</span>
</p>
<p class="p19">
<span class="s1">Milijana Minić				                                 Goran Šćepanović</span>
</p>
<p class="p19"></p>
<p class="p19"></p>
<p class="p19"></p>
<p class="p19">
<span class="s1">PRAVNA POUKA</span><span>:Protiv ove presude može se </span>
</p>
<p class="p19">
<span>izjaviti žalba Višem sudu u Podgorici u roku od</span>
</p>
<p class="p19">
<span>8 dana od dana prijema pismenog otpravka.</span>
</p>
<p class="p19">
<span>Žalba se predaje ovom sudu u dva primjerka.</span>
</p>
<p class="p19"></p>
<p class="p19"></p>
<p class="p19">
<span class="s1">DNA:</span><span> -1 x ODT</span>
</p>
<p class="p19">
<span>           - 1 x okrivljenom </span>
</p>
<p class="p19">
<span>           - 1 x oštećenom P. A. nakon pravosnažnosti	</span>
</p>
<p class="p19">
<span>           -  u spise</span>
</p>
<p class="p21"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p22"></p>
<p class="p22"></p>


</body>
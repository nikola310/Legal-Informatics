<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.37430555in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> </span>
</p>
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">									K.br.139/12</span>
</p>
<p class="p2"></p>
<p class="p2">
<span>				</span><span class="s1"> 	 U IME CRNE GORE  </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud,  po sudiji Ljiljani  Popović, uz sudjelovanje zapisničara Zore Leković, u krivičnom predmetu protiv optuženog  P.N.iz P., koga brani K.R., advokat iz P., zbog krivičnog  djela ugrožavanje sigurnosti iz čl.168 st.1  Krivičnog  zakonika  a po optužnom predlogu ODT Pljevlja Kt.br.241/12 od 25.09.2012.godine,  nakon održanog glavnog i javnog pretresa u prisustvu  zamjenika ODT Pljevlja Djurović Veljka,  oštećenog P.M., optuženog  P.N. i njegovog branioca advokata  K.R.,  dana  28.12.2012.godine  donio je i javno  objavio </span>
</p>
<p class="p2"></p>
<p class="p2"></p>
<p class="p2">
<span>					   </span><span class="s1">P R E S U D U </span>
</p>
<p class="p2"></p>
<p class="p2"></p>
<p class="p2">
<span>		Optuženi </span><span class="s1"> P.N., JMBG....,</span><span>od oca M.i majke  J.rodjene V.,rodjen u P. dana 25.08.1949.godine, sa prebivalištem u mjestu  P.-G. opština P., državljanin CG,oženjen, otac dvoje punoljetno djece, penzioner,pismen, završio osam razreda osnovne škole,govori srpskim jezikom, razumije crnogorski jezik,srednjeg imovnog stanja, neosudjivan.    </span>
</p>
<p class="p2"></p>
<p class="p2">
<span>  </span>
</p>
<p class="p2">
<span>		</span><span class="s1">Na osnovu čl.373 st.1 tačka 2  ZKP-a</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>				</span><span class="s1">OSLOBADJA SE OD OPTUŽBE</span>
</p>
<p class="p2">
<span>	</span><span class="s1"> </span>
</p>
<p class="p2"></p>
<p class="p2">
<span>		</span><span class="s1">Da je :</span>
</p>
<p class="p2"></p>
<p class="p2">
<span>		 Dana 30.08.2012.godine oko 13,00 časova u mjestu V.u selu P., opština P.  ugrozio sigurnost  oštećenom P.M. prijetnjom da  će napasti na život i tijelo oštećenog  na način što je oštećenom uputio riječi prijetnje "ja ću tebe izrešetati,srešću ja tebe" koja prijetnja je izazvala osjećaj straha kod oštećenog,</span>
</p>
<p class="p2"></p>
<p class="p2">
<span>		 </span><span class="s1">čime bi izvršio krivično  djelo  ugrožavanje  sigurnosti  iz čl.168 st.1 Krivičnog zakonika</span>
</p>
<p class="p2"></p>
<p class="p2">
<span>		 </span><span class="s1">Jer u postupku nije dokazano  da je optuženi  izvršio krivično djelo koje mu je javnom optužbom stavljeno na teret.	</span>
</p>
<p class="p2"></p>
<p class="p2">
<span class="s1">	           Troškovi krivičnog postupka  padaju na teret  budžetskih sredstava.</span>
</p>
<p class="p2">
<span class="s1"> </span>
</p>
<p class="p2">
<span class="s1">		Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>		Osnovno državno tužilaštvo u Pljevljima optužnim predlogom Kt.br.241/12 od 25.09.2012.godine optužilo je P.N. iz P. da je izvršio krivično djelo ugrožavanje sigurnosti  iz čl.168 st.1 Krivičnog zakonika a na način, mjesto i vrijeme bliže opisano izrekom ove presude.U završnoj riječi zamjenik ODT Pljevlja nakon što je precizirao optužni predlog ostajući pri preciziranom  optužnom  predlogu  istakao je  da je mišljenja da je u postupku u cjelosti dokazano da je optuženi  počinio krivično djelo  koje mu je  javnom optužbom stavljeno na teret i  predložio  da sud optuženog  oglasi krivim  i osudi  po  zakonu. </span>
</p>
<p class="p2"></p>
<p class="p2">
<span>		Oštećeni P.M. se pridružio krivičnom gonjenju protiv optuženog  ističući  da  imovinsko pravni zahtjev ne postavlja. </span>
</p>
<p class="p2"></p>
<p class="p2">
<span>		Optuženi P. N. u svojoj odbrani datoj na glavnom pretresu  ne priznajući izvršenje krivičnog djela ni svoju krivicu kazao je  da su on i oštećeni rodjaci ali da nijesu u dobrim odnosima već  četrdeset godina kao i da je dana 30.08.2012.godine  negdje oko 09,00 časova izjutra pustio  krave na ispašu i stjerao ih na M. a sa M. negdje  oko 11,30 časova  potokom  potjerao krave  prema V., krave su išle  uz potok a on za njima polako jer ima aratmiju. Krave su došle  na mjesto gdje su trebale da skrenu prema  V. a on je bio jedno 100m od krava, sjedio je na kamenu  i u tom momentu mu je zazvonio  mobilni telefon, zvala ga je kćerka M. i pitala ga gdje je  i rekla mu da je ona sa djecom i sinom od djevera na M. i da hoće da roštiljaju  i zove i njega da dodje  i kad joj je on kazao gdje je sa kravama kćerka je rekla da će doći da natoči vode  na izvoru  i da će mu pomoći da satjera krave. Dalje  je kazao  da kad je završio razgovor sa kćerkom  začuo je galamu i psovku sa mjesta gdje su mu bile krave pa je pošao ka kravama  i vidio oštećenog  da sjedi u strani  iznad potoka  na jedno 30m od potoka  a pred njim rgenja kamenja  kojim je gadjao  njegove krave  a unuk oštećenog  koji ima 10-11godina  stajao je u potoku i kamenjem  gadjao krave. Rekao je oštećenom "M. kukala ti majka šta to radiš, jesi li ti normalan"  a M.je tada počeo da ga psuje  govoreći mu da mu jebe majku , da mu jebe raspalu majku, da mu majku nabije na kurac, da mu je  majka ćorava  i da mu jebe vrljavu majku. Potjerao je krave u nazad prema M. i M.je tada rekao " udrite ga da mu danas jebemo majku, ovdje nema niko"  i tada  usuo kamenjem. Optuženi je kazao  da su ga i oštećeni i njegov unuk  gadjali kamenjem  i da nezna  da li je još neko bio  a on nije vidio  nikog sem oštećenog i njegovog unuka. Pošao je prema M. a onda sa ceste začuo  kćerkin glas  koji mu je govorio "tata bježi poginu" a on je kćerki rekao da ona bježi  da ne ubiju nju  i njegova kćerka je prije njega stigla na M. i rekla da je pozvala policiju  a on je grdio što je zvala policiju. Policija nije došla. Kazao je da može  da se zakune u Crkvu i boga  i u svoju djecu  da oštećenom toga dana  nije rekao  da će ga izrešetati  i da će ga sresti  kao i da je  otac oštećenog  napadao  njegovog oca  kao što sada  oštećeni napada njega. Kazao je da od oružja posjeduje samo lovčaku pušku koju mu je prije 30 i više godina  kupio pokojni otac  kao i da je kritičnog dana negdje oko 16,30 časova na mobilni telefon  pozvao  inspektor K.D. koji ga je pitao šta je to bilo  pa mu je ispričao  sve ovo što i sudu  i K. mu rekao  da je zvao M. i da se javila M. žena  koja je rekla da je M. za kravama  i da ona nezna ništa o tome  te da će se on čuti sa M.i obavijestiti ga  i negdje oko 20,20 časova  ponovo ga je nazvao K. i rekao mu  da mu je M.priznao  da je njega-optuženog  kamenovao i vrijedjao  i  K. ga pitao da li želi da tuži M. a on mu rekao da mu je M.rodjak  i da ima i gorih stvari za koje nije tužio  pa neće  ni sada da ga tuži a K.mu rekao da je u pravu.  </span>
</p>
<p class="p2"></p>
<p class="p2">
<span>		 Branilac  optuženog u završnoj riječi je predložio  da sud optuženog P.N.oslobodi od optužbe  jer izvedenim dokazima nije utvrdjeno  da je optuženi izvršio krivično djelo koje mu je stavljeno na teret.Troškove postupka je tražio. </span>
</p>
<p class="p2"></p>
<p class="p2">
<span>		 Optuženi P. N. u završnoj   riječi je usvojio odbranu  svog branioca .</span>
</p>
<p class="p2"></p>
<p class="p2">
<span>            	 U dokaznom postupku sud je saslušao svjedoka- oštećenog P.M.,  saslušao svjedoke A.M.,K.D.,P.M.,K.D.,M.Z. i Č.Z., izveo dokaz suočenjem oštećenog P.M.i svjedoka K.D.,pročitao službene zabilješke UP PJ P.broj 02-224/12-8543/1 od 03.09.2012. godine i broj 02-224/12-8543/2 od 30.08.2012.godine, pročitao akt UP PJ P.broj 02-240/12-11807/2 od 03.12.2012.godine sa službenom zabilješkom broj 02-224/12-11939/1 od 03.12.2012.godine i dnevnikom dogadjaja na dan 30.08.2012.godine  i pročitao izvod i iz KE za optuženog. </span>
</p>
<p class="p2">
<span> </span>
</p>
<p class="p2">
<span>		Nakon provedenog dokaznog postupka  i ocjene izvedenih dokaza  i to kako  svakog pojedinačno  tako  i u medjusobnoj povezanosti a pri tom cijeneći  i odbranu optuženog P.N.ovaj sud   nije mogao  na pouzdan način utvrditi  da je optuženi izvršio  krivično djelo ugrožavanje sigurnosti  iz čl.168 st.1 Krivičnog zakonika  kako mu je to  javnom optužbom stavljeno na teret  pa ga je usled nedostatka dokaza  a primjenom čl.373 st.1 tačka 2  ZKP-a  oslobodio od  optužbe. </span>
</p>
<p class="p2"></p>
<p class="p2">
<span>		Ovakvu svoju odluku  sud temelji na činjenicama  utvrdjenim u postupku. </span>
</p>
<p class="p2"></p>
<p class="p2">
<span>		</span><span class="s1"> </span><span>Naime, svjedok-oštećeni  P.M. je  kazao  da mu je optuženi daljni rodjak  sa kojim dugo godina nije u dobrim odnosima, da su  u negovoru  kao i da je dana 30.08.2012.godine  negdje  oko 11,00 časova sa svojim unukom M. sjavio  krave  pored potoka  jer su imali namjeru da roštiljaju  i ponijeli sa sobom roštilj, šarenu slaninu i ćevape ali nijesu uspjeli da nalože roštilj kad su uz potok  došle krave optuženog, optuženog nije bilo nigdje  pa je krave optuženog vratio  da ne idu u njegove krave da se ne bodu. Nakon toga izbio je optuženi uz potok  i ćerao krave  ponovo ka njegovim kravama. Oštećeni navodi da je stajao kraj potoka a optuženi bio u strani, u šumi na jedno 15 do 20m od njega  pa je rekao optuženom da ne goni krave gore  jer su njegove krave gore  a optuženi na  silu potjerao svoje krave. Oštećeni dalje navodi da nije dao  kravama optuženog  da prodju  i tada, dok je stajao u strani  na jedno 15 do 20m od njega  optuženi se uhvatio  za džep šarene  vojničke bluze  govoreći "ja ću tebe izrešetati, sad će djeca u  školu, srešću ja tebe". Optuženi  nije ništa izvadio iz džepa. Oštećeni navodi da se prepao  i da mu je od straha narasla kosa. Nije imao kod sebe telefon  inače bi zvao sina  R.koji je policajac  da dodje  sa policijom  da vataju N. da vide  ima li N.oružje. Ninko je otjerao svoje krave a on i unuk ostali i kući je krave dotjerao pred sumrak  te da je tačno da ga je zvao policajac K.i pitao šta  se desilo i on mu sve ispričao.Oštećeni je kazao da sve dok mu optuženi  nije zapalio  šumu ovo nije prijavljivao policiji, to je bilo  desetak dana nakon ovog dogadjaja  i on nije vidio da mu je optuženi N.zapalio  šumu  ali je prijavio N. jer niko nije zapalio šumu sem N.. Kada mu je kritične prilike  optuženi uputio riječi prijetnje  njegov unuk je bio u potoku, desetak metara od njega i mogao je čuti sve što je rekao optuženi. Tvrdio je da optuženi nije prijetio njegovom unuku već samo njemu  i bio se prepao za  sebe,  narasla mu kosa i bojao se  da će N.pucati  jer nije znao  imali  N.oružje uzase. Toga dana nije vrijedjao optuženog već samo branio  kravama optuženog  da ne idu u njegove krave. </span>
</p>
<p class="p2"></p>
<p class="p2">
<span>		</span><span class="s1">Svjedok A.M. </span><span>je kazao da je  toga dana  sa djedom-oštećenim M.sidio  u jednoj šumi, da su čuvali krave  i da ništa drugo nisu trebali da rade a N.je potjerao krave uz potok  i djed je vratio N. krave  pa je N.ponovo potjerao krave uz potok a djed mu ponovo vratio krave  i  rekao N.da ne ćera krave u njihove krave  i da ima neki drugi put da ih ćera a N.je tada  djedu rekao  da će ga rešetati pištoljem  i vatao se za džep od majice kratkih rukava koju je imao na sebi  i koja je bila zelene boje. Nakon toga N. je otjerao  krave uz potok a on otišao na vodu  i čuo kako N.govori  "vodiš djecu sa sobom da te čuvaju, otići će djeca u školu, srešću ja tebe samog"  i kad je N.ovo govorio  djed je bio udaljen pedesetak metara i nije mogao  da čuje ove N. riječi.Kazao je da ne može da se izjasni  koliko je N.bio udaljen od njega i djeda kad je govorio da će izrešetati djeda  te da je vidio kako se N. udara rukom u predjelu džepa na majici ali nije  vidio da li je imao nešto u džepu a prije nego što je N. rekao njegovom djedu da će ga izrešetati djed je N. a i N.  djedu psovao majku. Nakon što je N. otjerao krave  on i djed su roštiljali  i djed  nije ništa rekao zbog ovog što se desilo sa N. niti se djed bio prepao, da se djed nije prepao zna po tome  što je djed bio smiren. Kad su dotjerali krave kući  djeda je zvala policija i djed  je pričao sa policijom a on nezna šta su razgovarali. Svjedok A.je kazao da zna kako izgleda  vojnička bluza,  da je ona  zeleno šarena  te da nikad  nije vidio  zelenu šarenu  vojničku bluzu kratkih rukava  i prepoznaje  kad neko obuče  vojničku bluzu.  Nakon što je N.otišao njegov  djed nije govorio  da će da  zove policiju  i nezna  da li je djed ovaj dogadjaj  prijavio  policiji. Tvrdio je  da ni  on ni djed nijesu gadjali  N. krave kamenjem.  </span>
</p>
<p class="p2">
<span> </span>
</p>
<p class="p2">
<span>		Cijeneći iskaz svjedoka A.M. sud je  stekao ubjedjenje  da je ovaj svjedok  bio  istinit  i iskren  u svom kazivanju  kada je istakao  da je  optuženi  N.kritične prilike  bio u zelenoj majici kratkih rukava, da je bio istinit  kada je kazao  da se njegov djed  nije prepao  od  N.riječi  niti pominjao  da će da zove  policiju. Svjedok je bio jasan  da  zna kako izgleda  vojnička bluza,  opisao je kao zeleno šarenu  a to je  inače  opšte poznata činjenica  da je  vojnička bluza  šarena sa pretežno  dominantnom zelenom bojom. Sud je prihvatio  kao istinit  navod  ovog svjedoka da je  njegov djed  psovao  majku   optuženom N. kao i  N. njegovom djedu. Medjutim,  sud nije prihvatio  kao istinite navode  svjedoka A. da je kritične prilike  optuženi  njegovom djedu rekao " izrešetaću  te" kao ni navode  da on  i njegov djed  nijesu kamenjem gadjali  krave optuženog  smatrajući  da su ovi navodi svjedoka A. koji je inače unuk oštećenog  smišljeni  kako bi svjedok  prikazao dogadjaj  onako kako to odgovara oštećenom. </span>
</p>
<p class="p2"></p>
<p class="p2">
<span>		 Cijeneći iskaz  oštećenog P.M. i dovodeći ga u vezu  sa iskazom  njegovog unuka  svjedoka A.M.ovaj sud je stekao ubjedjenje  da  oštećeni  nije bio  ni iskren  ni istinit  u svom kazivanju. Ovo iz razloga  što  oštećeni tvrdi  da kritične prilike  nije  vrijedjao optuženog  a svjedok A.je kazao da je njegov djed-oštećeni M.opsovao  majku  optuženom. Dalje,  oštećeni navodi  da je  optuženi kritične prilike na sebi imao šarenu vojničku bluzu  dok svjedok A.  navodi  da je optuženi bio u majici zelene boje  i kratkih rukava  a pri tom  i da zna  kako izgleda vojnička bluza.Svjedok A.je kazao  da se njegov djed nije prepao, da je bio smiren  i  nije govorio  da će da zove policiju  dok  oštećeni M. navodi  da  se toliko prepao  da mu je  narasla kosa  od straha. I on tvrdi  da nije  gadjao kamenjem  krave optuženog. Svjedok A.je tek  nakon što  mu je oštećeni na pretresu  rekao  da su trebali da roštiljaju toga dana  kazao da su on i oštećeni  toga dana roštiljali. Obzirom da  optuženi i oštećeni  nijesu dugi niz godina  u dobrim odnosima, da su u negovoru  i obzirom da  oštećeni  i njegov unuk svjedok A.drugačije prikazuju  dogadjaj  a bili su zajedno  sud je mišljenja  da  oštećeni P.M.nije bio  ni istinit  ni  ubjedljiv  u svom kazivanju. U prilog ovakvog zaključka  idu i navodi oštećenog  dati u toku postupka da je  iste večeri  u razgovoru sa  policajcem K. prijavio  optuženog P.N.odnosno rekao  da mu je  toga dana optuženi prijetio  a sam oštećeni  je na glavnom pretresu  dana 22.10.2012.godine  kada je saslušan u svojstvu svjedoka  izjavio  da dogadjaj  od 30.08.2012.godine  nije prijavio  sve dok mu  optuženi  nije zapalio  šumu  što je bilo desetak dana nakon kritičnog dogadjaja  te da  nije vidio  da mu je  optuženi zapalio šumu  ali da je prijavio optuženog  smatrajući  da  nema ko drugi da mu zapali šumu  osim optuženog. </span>
</p>
<p class="p2"></p>
<p class="p2">
<span>		</span><span class="s1">Svjedok K.D., </span><span>policajac UP PJ P. je izjavio  da je dana 30.08.2012.godine  bio dežurni  i da su ga negdje oko 14,30 časova  iz dežurne službe obavijestili da ih je  iz P.pozvala P.M.i prijavila da je njen otac  imao problema  sa P.M. u mjestu M. i ostavila broj telefona njenog oca. Svjedok  K.je dalje kazao da je zbog zauzetosti policije  zbog  velikog požara koji je bio toga dana  negdje oko 17,00 časova pozao P.N. koji mu je kazao da je u šumi  imao problema  sa  bratom od strica M. sa kojim duže vremena nije u govoru, da je problem nastao  zato što im se stoka pomiješala  i M. gadjao kamenjem njegovu stoku  a N. je tražio  samo da se M.upozori. Od kolege P. R. dobio je  broj mobilnog telefona  P.M. pošto je M.R.otac  i nekoliko puta pozivao taj broj, javila se  M.žena  koja je rekla  da M. nije kući   i da nije ponio telefon  pa je M. dobio na telefon negdje oko 19,30 časova  i M. mu potvrdio da je došlo do nesporazuma u šumi  zbog stoke  ali je rekao  da nije bilo psovke ni svadje niti da je on  gadjao kamenom  N.stoku.  Ni M. nije tražio službeno postupanje  već da se samo N.upozori. Svjedok K.je kazao  da je o svemu obavijestio dežurnog tužioca  koji je kazao da nema elemenata krivičnog djela koje se goni po službenoj dužnosti. Poslije 10 do 15 dana  pozvao ga je P.N.koji je tražio izvještaj  o  postupanju  od 30.08.2012.godine  navodeći da ga je M. prije 5-6 dana prijavio u policiju  da mu je zapalio  neke borove i sitno rastinje.  Ovaj svjedok je tvrdio  da mu prilikom tog telefonskog razgovora 30.08.2012.godine  P.M. nije rekao  da mu je optuženi N.prijetio  riječima " ja ću tebe izrešetati"  te da policija  nije  za ovaj  dogadjaj podnosila  krivičnu prijavu protiv  M.jer je  dežurni tužilac rekao  da nema elemenata krivičnog djela koje se goni po službenoj dužnosti. Tvrdio je da mu  oštećeni  prilikom tog  telefonskog razgovora nije  rekao da mu je N.prijetio niti potezao pištolj niti ga psovao. I prilikom suočenja sa oštećenim M.svjedok K. je  ostao pri tvrdnji  da mu oštećeni kritične prilike  rekao  da nije bilo nikakve svadje, da nije gadjao  N.stoku  i da mu nije rekao  da je N.potezao pištolj niti prijetio da će ga ubiti i izrešetati  navodeći da, da mu je to oštećeni rekao  morao bi izaći na lice mjesta i uzeti izjave  kao i da je oštećeni otac njegovog kolege R. sa kojim je u dobrim odnosima  i  prije bi pomogao oštećenom zbog  toga nego optuženom  ali  oštećeni mu nije rekao ni za pištolj ni za prijetnju, nebi smio da slaže tužioca i da mu  ne navede  da mu je oštećeni  kazao  za pištolj i prijetnje. Toga dana je postupao po prijavi P. N..protiv oštećenog i da toga dana oštećeni nije prijavio  optuženog već optuženi oštećenog. Iskaz svjedoka K. je jasan,detaljan, ubjedljiv  i po mišljenju suda  u cjelosti istinit  a pri tom i logičan. Naime, svjedok  je  kazao  da je sa sinom oštećenog  kolega  i u dobrim odnosima  i da bi  iz tih razloga  pomogao  prije oštećenom nego optuženom,  dogadjaj je  odnosno  ono što mu je poznato  ispričao  kako se desio  a što ne odgovara oštećenom  i  logičan je i zaključak suda  da je  svjedok K. bio istinit u svom kazivanju i nepristrasan. Takodje, logični su navodi  svjedoka K. da, da je oštećeni  u telefonskom razgovoru  30.08.2012.godine  prijavio  optuženog  za prijetnje  i potezanje pištolja  da bi  i o tom dogadjaju  kao i o prijavi optuženog protiv  oštećenog  morao upoznati  dežurnog  tužioca. U prilog zaključka suda  da je  svjedok  K. bio  istinit u svom kazivanju  a da  oštećeni  nije istinito  svjedočio  idu  i navodi  oštećenog  izjavljeni prilikom suočenja  sa svjedokom K., naime  oštećeni je  prilikom suočenja tvrdio  da je  u tom telefonskom razgovoru  rekao  svjedoku K. za pištolj i za prijetnje  a sam  oštećeni  je na  pretresu  22.10.2012.godine  kazao  da je dogadjaj prijavio policiji nakon desetak dana  kada je  optuženog  prijavio  da mu je zapalio šumu. </span>
</p>
<p class="p2"></p>
<p class="p2">
<span>		Svjedok K. je kazao  da mu je  kolega M.Z. kazao  da je oštećeni kada je prijavio  paljenje šume  rekao "prošli put je on mene prijavio  sad ću ja njega".Sud je saslušao svjedoka M.Z.koji je izjavio  da je  kao policajac  izlazio na lice mjesta po prijavi  P. M.  protiv P.N.zbog paljenja  šume  te da se ne sjeća  da li je  kolegi K.rekao  da je P.M. koga zna kao oca kolege P.R.tada rekao "prije on mene prijavio pa sad ja prijavljujem njega" . Sud je mišljenja  da svjedok M.Z.ovakvim svojim iskazom  nije htio  da se stavlja  ni na stranu optuženog  ni na stranu oštećenog  te da iz  kolegijalnih razloga  sa sinom oštećenog  nije posvjedočio  ono što mu je poznato  odnosno  ono što je čuo  jer je sud  stekao ubjedjenje  da je  svjedok K.bio istinit  u potpunosti. </span>
</p>
<p class="p2"></p>
<p class="p2">
<span>		Kako je  svjedok-oštećeni P.  i dalje tvrdio  da je kritičnog dana  prijavio dogadjaj  odnosno prijetnje i potezanje pištolja od strane optuženog  policiji  te da je  policajca Č.Z.  prilikom prijave za požar  u svojoj šumi pitao  šta je sa njegovom prijavom  protiv optuženog što se optuženi vatao za pištolj u šumi  i htio da ga ubije  sud je saslušao  i svjedoka Č.Z. koji je kazao  da poznaje i optuženog i oštećenog  jer žive u blizini sela  odakle je on, da je sin oštećenog R.njegov kolega sa kojim je u dobrim odnosima  kao i sa  optuženim i oštećenim. Dalje je kazao  da  septembra mjeseca 2012.godine  došao je u dežurnu službu policije  P.M.i  prijavio  da je  prije desetak ili više dana   imao u šumi nesporazum  sa  P.N. kao i da mu je N.upućivao prijetnje  i istog tog dana  M.je prijavio  N.da mu je  zapalio šumu  iako  nije vidio N. da pali šumu. Ovaj svjedok je tvrdio  da je  P.M. istog dana prijavio  u policiju  i dogadjaj od 30.08.2012.godine  i  paljenje šume  te da je  tužiocu podnio prijavu za dogadjaj  od 30.08.2012.godine  a za paljenje šume  nije podnosio  prijavu tužilaštvu već upoznao  M. da za to može podnijeti privatnu  tužbu. </span>
</p>
<p class="p2"></p>
<p class="p2">
<span>		Po mišljenju suda  i svjedok Č.je  bez obzira na činjenicu da je u dobrim odnosima  i sa oštećenim i sa optuženim  kao i da je kolega sa sinom oštećenog  bio  i istinit  i nepristrasan  u svom kazivanju  a da su njegovi navodi  da je  oštećeni  istog dana  prijavio  i dogadjaj od 30.08.2012.godine  i  navodno paljenje šume  proizilazi  iz samog iskaza  oštećenog P.M.  datog u svojstvu svjedoka  koji je izjavio  da je dogadjaj  od 30.08.2012.godine prijavio  kad  i  paljenje šume.   </span>
</p>
<p class="p2"></p>
<p class="p2">
<span>		</span><span class="s1"> </span><span> Optuženi P.N.je u svojoj odbrani tvrdio  da  kritične prilike nije prijetio  oštećenom,da nije imao oružje kod sebe već da su oštećeni i njegov unuk svjedok A. M.kamenjem gadjali njegove krave,da ga je  oštećeni psovao  odnosno psovao  mu  majku kao i da je  njegova kćerka  koja je bila pošla  na izvor  i da njemu pomogne  da satjera krave u M.sve to čula  i  njegova kćerka prijavila dogadjaj  policiji  a ne on.Na ove navode optuženog  sud je saslušao svjedokinju P.M. koja je kazala  da je  na dva dana prije početka škole  sa svojom djecom i sinom od  djevera  otišla na M.da roštilja, da je telefonom poizvala majku i pitala za oca  a majka joj rekla da je otac  na M. pa kako  njenog oca nije bilo na M.pozvala je oca na telefon  a on joj rekao da se nalazi  u V.vrelu, ona njemu da potjera krave prema M.i pošto se na pola  puta nalazi izvor  rekla je ocu  da će doći da natoči vode i da mu pomogne da satjera krave  pa je krenula  i na jedno 30 do 40 m od oca, i ako ga nije vidjela, pozivala ga je  i on joj se odazvao  i na jedno 30 do 40 m od oca  čuje galamu, prepoznaje glas strica M.,čuje još i  dječije glasove ali nezna koliko je bilo djece i čuje kako  M.govori njenom  ocu  da mu jebe majku, da mu jebe raspalu majku, da mu jebe mrtvu majku i da  mu nabije majku na kurac. Vidi kako kamenje sijeva oko njenog oca pa je zavrištala i rekla "kuka  tata bježi ubiše te"  a otac  joj govori "bježi sine  da mi tebe  ne ubiju a lako je za mene" i rekao joj je da se odmah vrati djeci  pa je uplakana krenula  prema djeci  i čula  M.kako govori " udri te ga sad da mu jebemo majku". Vratila se na M.a poslije  desetak minuta došao je i njen otac  i govorila mu je pošto je bio uplakan i preplašen da zovu policiju  a on joj   nije dao  da zove policiju govoreći "nemoj sine da se brukamo, bilo je i gorih stvari".  Naljutila se na oca  zbog toga i kad se vratila u P. telfonom je pozvala policiju i prijavila dogadjaj  i policajcima  dala podatke o sebi rekavši im  da nije ona u pitanju već njen otac, rekla   je policiji da joj tatu ubi P.M. a otac joj rekao da su ga tog dana zvali iz policije. Kazala je i to  da je njen otac kritične prilike   bio obučen  u donji dio trenerke teget  boje, sivu majicu  kimono rukava  a na nogama je imao  opanke. </span>
</p>
<p class="p2"></p>
<p class="p2">
<span>		Svjedokinja P.M. je kćerka optuženog  i u njenom je interesu  da posvjedoči  ono što  odgovara  optuženom. Medjutim,  sud je mišljenja  da je  ova svjedokinja  bez obzira na srodstvo sa optuženim bila  i istinita  i nepristrasna  u svom kazivanju. Da je ona  telefonom prijavila  kritični dogadjaj  posvjedočio je  i  svjedok K.D. policajac UP PJ Pljevlja koji je kazao  da je kritičnog dana  bio dežurni  u vremenu od 07,00  do 19,00 časova, i da je negdje oko 14,35 časova  mada nije siguran  u tačno vrijeme  jer dnevno primi po 50 prijava, zaprimio  prijavu od P.M., da je prijavu zaprimio telefonom  koja je kazala  da joj  je oca  u  mjestu M.psovao i kamenjem  gadjao  P.M.i o toj prijavi je upoznao  sektorskog radnika  K.D. i dežurnog starješinu A.D. i tu se njegovo službeno postupanje završava. Navodi svjedoka  K. potvrdjeni su  dnevnikom dogadjaja UP PJ P.od 30.08.2012.godine.  I svjedok A.je posvjedočio  da je njegov djed - oštećeni M.  kritične prilike  psovao  majku  optuženom  kao i da je  optuženi  bio obučen  u majicu kratkih rukava  što potvrdjuje navode  svjedokinje  M. da je čula da oštećeni  psuje majku  njenom ocu  i da je njen otac na sebi imao majicu kratkih rukava. Svjedokinja je kazala  da je pored  glasa  strica M. čula i dječiji glas  a u postupku je utvrdjeno  da su kritične prilike  zajedno bili  oštećeni  i njegov unuk  pa su samim tim  i ovi navodi svjedokinje M.istinit. Svjedokinja  je kazala da je vidjela  da sijeva kamenje oko njenog oca, oštećeni i svjedok A. negiraju da su kritične prilike  gadjali kamenjem  optuženog  ali je sud mišljenja da nijesu bili istiniti  u ovim svojim navodima  već samo  da su  htjeli  da  dogadjaj prikažu  drugačije  nego se  desio. Obzirom na sve ovo sud u cjelosti  prihvata kao istinit  i nepristrasan iskaz  svjedokinje P.M..    </span>
</p>
<p class="p2"></p>
<p class="p2">
<span>		 Radnja izvršenja  krivičnog djela  ugrožavanja  sigurnosti iz čl.168  Kz  je prijetnja  da će se napasti na život i tijelo nekog lica  ili njemu bliskog lica.  Posledica ovog krivičnog   djela jeste ugroženost  lica  kome je ta prijetnja upućena  a koja  ugroženost se ogleda  u njegovom osjećanju nesigurnosti   odnosno osjećaju ugroženosti i straha. Oštećeni P.M. je kazao da se  od riječi prijetnje  "izrešetaću te, srešću ja tebe"  koje mu je  kako tvrdi  uputio  optuženi N.kritične prilike  toliko prepao  da mu je narasla kosa  a njegov  unuk  M. koji je i u vrijeme dogadjaja i  nakon dogadjaja  bio sa oštećenim  tvrdi da se  oštećeni nije prepao  i da to zna  zato što je bio smiren  te da nije pominjao  da  dogadjaj prijavi policiji. Oštećeni  je  ovaj navodni dogadjaj  prijavio  desetak dana  nakon što se desio  i to  kada je  prijavio  optuženog  da mu je zapalio šumu  iako nije vidio  da mu je optuženi  zapalio  šumu.  Čak  ni istog dana  prilikom razgovora  sa  policajcem K.nije  pominjao  ni prijetnje  ni  potezanje pištolja  od strane  optuženog  što je potvrdio svjedok K.. Oštećeni i njegov unuk  različito opisuju  gardarobu  optuženog, dok   oštećeni  navodi da je  optuženi na sebi imao  vojničku bluzu, njegov unuk tvrdi  da  je optuženi na sebi imao  majicu kratkih rukava kao i da  njegov djed nije mogao čuti navodne  riječi optuženog " vodiš djecu sa sobom da te čuvaju, otići će djeca  u školu, srešću ja tebe samog" jer je bio  pedesetak metara udaljen  a oštećeni  da je čuo kad  mu je optuženi rekao " ja ću tebe izrešetati, sad će djeca u školu, srešću ja tebe". Dakle, obzirom na ovako utvrdjene činjenice  u postupku se  nije moglo  na pouzdan način utvrditi  da je optuženi P.N.uputio  riječi prijetnje  oštećenom "ja ću tebe izrešetati, srešću ja tebe"  niti pak  da se optuženi uhvatio  za džep šarene vojničke bluze  prije nego što je izgovorio  ove riječi prijetnje. U postupku se nije moglo utvrditi  ni da se kritične prilike  oštećeni prepao  niti  imao osjećaj ugroženosti  a ovo iz razloga  što  dogadjaj prijavljuje  nakon desetak dana  i to kad  istovremeno prijavljuje  optuženog  da mu je zapalio šumu  iako po sopstvenim navodima  oštećeni  nije vidio optuženog da mu je zapalio šumu.Oštećeni  dugi  niz godina nije u govoru sa optuženim, navodi da, da je kritične prilike imao kod sebe telefon  pozvao  bi sina koji je policajac da dodje sa policijom da vataju optuženog  da vide ima li  optuženi oružje. Ovo upućuje  na logičan zaključak da, da se oštećeni kritične prilike prepao dogadjaj bi prijavio policiji ako ne ranije a ono u večernjim časovima  kada ga je policajac K. nazvao na telefon. Sve  ovo upućuje na zaključak suda  da se dogadjaj nije desio  onako kako ga prikazuje oštećeni.Sud nije mogao  na pouzdan način  iz dokaza  izvedenih u postupku  a prevashodno imajući  u vidu  protivrječnost  izmedju iskaza oštećenog  i njegovog unuka  svjedoka A.M. utvrditi  da je  optuženi P.N.izvršio krivično djelo ugrožavanje sigurnosti  iz čl.168 st.1 Krivičnog zakonika  kako mu se to javnom optužbom  stavlja na teret    pa   je sud  optuženog usled nedostatka dokaza  a primjenom čl.373 st.1 tačka 2 ZKP-a  oslobodio od optužbe  kako je to bliže opisano  izrekom  ove presude. </span>
</p>
<p class="p2">
<span> </span>
</p>
<p class="p2">
<span>	          Shodno čl.230 ZKP-a obzirom da je sud oslobodio od optužbe optuženog P.N.sud je odlučio  da  troškovi krivičnog postupka  padaju na teret budžetskih sredstava a o istim će biti odlučeno posebnim rješenjem shodno čl.227 ZKP-a.	</span>
</p>
<p class="p2"></p>
<p class="p2">
<span>		 Imovinsko pravnog zahtjeva nije bilo. </span>
</p>
<p class="p2"></p>
<p class="p2">
<span>		 Sud je  odbio predlog ODT P.za pribavljanjem podatka dežurne službe UP PJ P. o prijavi  oštećenog  od 12.09.2012.godine  a ovo iz razloga  što je  izvedenim dokazima  u postupku  činjenično stanje utvrdjeno  a sam oštećeni  je  kazao  da je  kritični dogadjaj  od 30.08.2012. godine  prijavio  nakon desetak dana  kada je  prijavio optuženog  da mu je zapalio šumu  a tu činjenicu je potvrdio  i svjedok  Č.Z.. </span>
</p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana  28.12.2012.godine.</span>
</p>
<p class="p2"></p>
<p class="p2"></p>
<p class="p2">
<span>Zapisničar, 						  			       S u d i j a, </span>
</p>
<p class="p2">
<span>Zora Leković 									  Ljiljana Popović</span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>		Protiv ove presude dozvoljena je žalba u roku od 8.dana po prijemu </span>
</p>
<p class="p2">
<span>		Iste Višem sudu B. Polje, a preko  ovog suda. </span>
</p>
<p class="p2"></p>
<p class="p2">
<span class="s1">DOSTAVITI :</span>
</p>
<p class="p2">
<span class="s1">1 x ODT Pljevlja </span>
</p>
<p class="p2">
<span class="s1">1 x Oštećenom</span>
</p>
<p class="p2">
<span class="s1">1 x Optuženom</span>
</p>
<p class="p2">
<span class="s1">1 x Braniocu optuženog </span>
</p>
<p class="p2">
<span class="s1"> </span>
</p>
<p class="p2"></p>
<p class="p1"></p>


</body>
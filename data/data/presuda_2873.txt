<div style="text-align: right">
	K.br. 54/11</div>
&nbsp;
<div style="text-align: center">
	&nbsp;</div>
&nbsp;
<div style="text-align: center">
	U IME CRNE GORE</div>
&nbsp;<br>
OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog B.A. iz D., zbog krivičnog djela kradja iz čl.239 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1569/10 od 04.04.2011.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 06.10.2011.godine u prisustvu zastupnika optužbe i okrivljenog, donio je dana 06.10.2011.godine i istog dana javno objavio&nbsp;<br>
&nbsp;
<div style="text-align: center">
	PRESUDU</div>
<div style="text-align: center">
	&nbsp;</div>
Okrivljeni B.A., od oca G. i majke G.2, rodjene B., rodjen ...godine u P., sa mjestom prebivališta u selu T. - opština D., državljanin Crne Gore, radnik, oženjen, otac dvoje djece, pismen, završio srednju trgovinsku školu, lošeg imovnog stanja, kome je presudom Osnovnog suda u Podgorici K.br.705/91 od 06.06.1992.godine, zbog krivičnog djela iz čl.185 st.1 KZ RCG izrečena uslovna osuda, tako što mu je utvrdjena kazna zatvora u trajanju od 1 godine, sa rokom provjere od 3 godine, a koja osuda je brisana dana 24.06.2003.godine.<br>
&nbsp;
<div style="text-align: center">
	Kriv je</div>
&nbsp;<br>
Što je:<br>
&nbsp;<br>
Dana 06.10.2010.godine, u selu T., opština D., oduzeo drugom tudju pokretnu stvar - električnu energiju, vlasništvo oštećenog preduzeća "Elektrodistribucija" Podgorica, u namjeri da sebi pribavi protivpravnu imovinsku korist preko 150,00 eura, na način što je na električnom brojilu marke "Iskra" br.46946477, koje se nalazilo na spratu kuće, skinuo sva tri naponska mosta, a zatim sa tog brojila kablom 3x2,5 mm prikopčao rasvjetu na pomoćnom objektu, tako da se utrošak električne energije, vlasništvo oštećene Elektrodistribucije Podgorica, nije mogao registrovati,&nbsp;<br>
&nbsp;<br>
- čime je počinio krivično djelo kradja iz čl.239 st.1 KZ.<br>
&nbsp;<br>
Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
&nbsp;
<div style="text-align: center">
	USLOVNU OSUDU</div>
&nbsp;<br>
Kojom mu utvrdjuje kaznu zatvora u trajanju od 30 (trideset) dana&nbsp; i istovremeno odredjuje da se ista neće izvršiti ako okrivljeni za vrijeme od 1 (jedne)&nbsp; godine po pravosnažnosti presude ne učini novo krivično djelo.<br>
&nbsp;<br>
Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku od 15 dana po pravosnažnosti presude.<br>
&nbsp;
<div style="text-align: center">
	O b r a z l o ž e nj e</div>
&nbsp;<br>
Optužnim predlogom ODT Podgorica Kt.br.1569/10 od 04.04.2011.godine, stavljeno je na teret okrivljenom B.A. da je izvršio krivično djelo kradja iz čl. 239 st.1 KZ. Zastupnik optužnog predloga je na glavnom pretresu u završnoj riječi precizirao činjenični opis krivičnog djela iz optužnog predloga, na način kako je to činjenično predstavljeno u izreci presude, dok je pravna kvalifikacija ostala ista. Predložio je da sud okrivljenog oglasi krivim i kazni u okviru zakonom propisane kazne.&nbsp; &nbsp;<br>
&nbsp;<br>
Okrivljeni B.A. u odbrani datoj u istražnom postupku i na glavnom pretresu u bitnom je naveo da je tačno da je prilikom kontrole radnika Elektrodistribucije od električnog brojila sa gornjeg sprata kuće, koja se nalazi u selu T., bio sproveden jedan kabl presjeka 3x2,5 mm do pomoćnog objekta i na tom objektu je jedino bila uključena jedna sijalica, a da se potrošnja električne energije kojom se napajala ova sijalica nije mogla registrovati preko brojila, jer su bila skinuta sva tri naponska mosta.&nbsp;<br>
&nbsp;<br>
Sud je na glavnom pretresu u dokaznom postupku pročitao iskaz svjedoka V.D. iz istražnog postupka sa zapisnika o saslušanju svjedoka Kri.br.10/1360 od 11.03.2011.godine i sa glavnog pretresa od 15.07.2011.godine, pročitao iskaz svjedoka S.Lj. iz istražnog postupka sa zapisnika o saslušanju svjedoka Kri.br.10/1360 od 11.03.2011.godine i sa glavnog pretresa od 15.07.2011.godine, pročitao zapisnik o kontroli mjernog mjesta Elektrodistribucije Podgorica br.14278 od 06.10.2010.godine i pročitao izvod iz kaznene evidencije Uprave policije PJ Podgorica br.11-245/11-6409/2-1020 od 11.03.2011.godine, izdat na ime okrivljenog.<br>
&nbsp;<br>
Svjedok V.D., ovlašćeni službenik Elektrodistribucije Podgorica, u iskazu datom u istražnom postupku i na glavnom pretresu u bitnom je naveo da je dana 06.10.2010.godine, prilikom kontrole kod okrivljenog A.B., našao da su na brojilu, na spratu kuće, bila pomaknuta sva tri naponska mosta, da je sa tog brojila kablom bio prikopčan pomoćni objekat, a u kom pomoćnom objektu je putem tog kabla bila spojena rasvjeta, koja je u trenutku kontrole bila uključena. Za ovo brojilo na spratu kuće okrivljeni nije imao saglasnost Elektrodistribucije.&nbsp;<br>
&nbsp;<br>
Svjedok S.Lj., ovlašćeni službenik Elektrodistribucije Podgorica, u iskazu datom u istražnom postupku i na glavnom pretresu u bitnom je naveo da je prilikom kontrole dana 06.10.2010.godine, utvrdjeno da je brojilo potrošača na spratu kuće bilo priključeno bez saglasnosti Elektrodistribucije, da su na tom brojilu bila pomjerena sva tri naponska mosta, što znači da se uopšte nije registrovala potrošnja električne energije. Preko tog brojila kablom je bio prikopčan pomoćni objekat, u kom objektu je u trenutku kontrole radila samo rasvjeta.&nbsp; &nbsp;&nbsp;&nbsp;<br>
&nbsp;<br>
Iz sadržine zapisnika o kontroli mjernog mjesta Elektrodistribucije Podgorica br.14278 od 06.10.2010.godine, utvrdjuje se da su ovlašćeni službenici Elektrodistribucije u trenutku vršenja kontrole brojila marke "Iskra" br.46946477, koje se nalazilo na spratu kuće, vlasništvo okrivljenog B.A., u mjestu T. u D., zatekli da su na istom pomjerena sva tri naponska mosta, tako da se ne registruje utrošak električne energije. Sa ovog brojila kablom 3x2,5 mm bila je prikopčana rasvjeta na pomoćnom objektu.<br>
&nbsp;<br>
Iz izvoda iz kaznene evidencije Uprave policije PJ Podgorica br.11-245/11-6409/2-1020 od 11.03.2011.godine, utvrdjuje se da je okrivljenom B.A. presudom Osnovnog suda u Podgorici K.br.705/91 od 06.06.1992.godine, zbog krivičnog djela iz čl.185 st.1 KZ RCG izrečena uslovna osuda, tako što mu je utvrdjena kazna zatvora u trajanju od 1 godine, sa rokom provjere od 3 godine, a koja osuda je brisana dana 24.06.2003.godine.<br>
&nbsp;<br>
Sud je cijenio iskaze svjedoka V.D. i S.Lj., pa&nbsp; je našao da su se isti istinito izjašnjavali o činjenicama važnim za ovu krivično-pravnu stvar. Iskazi ovih svjedoka stoje u skladnoj vezi sa zapisnikom o kontroli mjernog mjesta Elektrodistribucije Podgorica br.14278 od 06.10.2010.godine.<br>
&nbsp;<br>
Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog B.A. stekla sva obilježa bića krivičnog djela kradja iz čl.239 st.1 Krivičnog zakonika. Naime, okrivljeni je dana 06.10.2010.godine, u selu T., opština D., oduzeo drugom tudju pokretnu stvar - električnu energiju, vlasništvo oštećenog preduzeća "Elektrodistribucija" Podgorica, u namjeri da sebi pribavi protivpravnu imovinsku korist preko 150,00 eura, na način što je na električnom brojilu marke "Iskra" br.46946477, koje se nalazilo na spratu kuće, skinuo sva tri naponska mosta, a zatim sa tog brojila kablom 3x2,5 mm prikopčao rasvjetu na pomoćnom objektu, tako da se utrošak električne energije, vlasništvo oštećene Elektrodistribucije Podgorica, nije mogao registrovati.<br>
&nbsp;<br>
Sve naprijed navedene činjenice utvrdjene su iz odbrane okrivljenog B.A. date u istražnom postupku i na glavnom pretresu, iskaza svjedoka V.D. i S.Lj. i zapisnika o kontroli mjernog mjesta Elektrodistribucije Podgorica br.14278 od 06.10.2010.godine.<br>
&nbsp;<br>
Naime, iz odbrane okrivljenog B.A. iz istražnog postupka i sa glavnog pretresa, koja ima kvalitet priznanja, utvrdjuje se da je isti sa gornjeg sprata kuće, koja se nalazi u selu T., opština D., sproveo jedan kabl presjeka 3x2,5 mm do pomoćnog objekta, da je na tom objektu jedino bila uključena jedna sijalica, da se potrošnja električne energije kojom se napajala ova sijalica nije mogla registrovati preko brojila, jer su bila skinuta sva tri naponska mosta, a što je zatečeno prilikom kontrole ovlašćenih radnika Elektrodistribucije.&nbsp;<br>
&nbsp;<br>
Ovakvo priznanje okrivljenog sud je cijenio kao istinito, potpuno, jasno, dato svjesno i dobrovoljno, uz razumijevanje posljedica datog priznanja.<br>
&nbsp;<br>
Priznanje okrivljenog stoji u skladnoj vezi sa iskazima svjedoka V.D. i S.Lj. i zapisnikom o kontroli mjernog mjesta Elektrodistribucije Podgorica br.14278 od 06.10.2010.godine. Iz ovih dokaza utvrdjeno je i da je predmetna kontrola bila dana 06.10.2010.godine, te da se radilo o električnom brojilu marke "Iskra" br.46946477.<br>
&nbsp;<br>
Krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Iz provedenih dokaza koji su već analizirani, proizilazi da namjera okrivljenog nije bila da pribavi malu imovinsku korist, jer učinilac koji krade struju, na način što priključuje električnu instalaciju na električnu mrežu mimo brojila, odnosno što struju uvodi do potrošačkih tačaka, tako da se njen utrošak ne registruje preko brojila, ima namjeru da to čini dok god bude u mogućnosti.<br>
&nbsp;<br>
Sud nalazi da je okrivljeni imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio je njegovo izvršenje, a sa namjerom pribavljanja protivpravne imovinske koristi preko 150,00 eura. Zbog toga se u njegovim radnjama stiču sva bitna obilježja bića krivičnog djela krađa iz čl.239 st.1 KZ, pa je istog valjalo oglasiti krivim i izreći mu krivičnu sankciju.&nbsp;<br>
&nbsp;<br>
Zastupnik optužbe je na glavnom pretresu odustao od predloga da se u dokaznom postupku saslušava ovlašćeni predstavnik oštećene Elektrodistribucije Podgorica.&nbsp;<br>
&nbsp;<br>
Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljenog našao da je isti priznao izvršenje krivičnog djela, da je oženjen, otac dvoje djece, te da je neosudjivan, obzirom da je okrivljenom B.A. presudom Osnovnog suda u Podgorici K.br.705/91 od 06.06.1992.godine, zbog krivičnog djela iz čl.185 st.1 KZ RCG izrečena uslovna osuda, tako što mu je utvrdjena kazna zatvora u trajanju od 1 godine, sa rokom provjere od 3 godine, a koja osuda je brisana dana 24.06.2003.godine, što se utvrdjuje iz citiranog izvoda iz kaznene evidencije, pa se shodno čl.118 st.1 KZ okrivljeni ima smatrati neosudjivanim licem, dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 30 (trideset) dana&nbsp; i istovremeno odredio rok provjeravanja od 1(jedne ) godine, odnosno da se utvrdjena kazna neće izvršiti ako okrivljeni za vrijeme od 1 godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.<br>
&nbsp;<br>
O &nbsp;troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka &nbsp;- sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana od dana pravosnažnosti presude.<br>
&nbsp;<br>
Sa iznijetog, a primjenom čl.374 ZKP-a, odlučeno je kao u izreci ove presude.<br>
&nbsp;<br>
&nbsp;<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,<br>
Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
&nbsp;<br>
&nbsp;<br>
<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.<br>
<br clear="all">
&nbsp;<br>
&nbsp;<br>
&nbsp;<br>
&nbsp;<br>

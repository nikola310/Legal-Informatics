<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.375in;text-align:center;hyphenate:auto;font-family:Arial;font-size:12pt;}
.p8{text-indent:0.375in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 609/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p4"></p>
<p class="p5">
<span>Osnovni sud u Bijelom Polju, kao prvostepeni krivični, u vijeću sastavljenom od sudije Rahma Bande kao predsjednika vijeća i sudija porotnika Pešić Miljana i Bećirović Gana, kao članova vijeća uz učešće zapisničara Zorice Šćekić, u krivičnom predmetu protiv optužene R.E.iz Bijelog Polja, zbog krivičnog djela posebni slučajevi falsifikovanja isprave iz čl. 413. st. 1. tač. 3. u vezi sa čl. 412. st. 2. u vezi st. 1. Krivičnog Zakonika,po Optužnici  Odt iz Bijelog Polja Kt.br. 326/10 od 01.11.2010.godine, nakon održanog usmenog, glavnog i javnog pretresa, u prisustvu zamjenika  ODT iz B.Polja Nišavić Tanje i optužene E.E., dana 13.01.2011. godine, donio je i javno objavio:</span>
</p>
<p class="p5"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p5">
<span class="s1">Optužena  R.E.A</span><span>, od oca M. i majke Lj. rodjene K., rodjena ....godine u Z. Opština Bijelo Polje, živi u Bijelom Polju - N.LJ., Crnogorka, državljanka Crne Gore, pismena, završila Trgovinu, trgovac, udata, majka četvoro djece, lošeg imovnog stanja, ne osudjivana. </span>
</p>
<p class="p2"></p>
<p class="p6">
<span class="s1">K r i v a    j e </span>
</p>
<p class="p5"></p>
<p class="p5">
<span class="s1">Što  je :</span>
</p>
<p class="p5">
<span>- dana 01.07.2008.godine u bijelom Polju u ime P.S.i P.D., bez njihovog ovlašćenja, izdala ispravu - mjenicu serijskog broja AA 0490010, na način što je na mjenici iste potpisala kao izdavaoce, koju mjenicu je uz zahtjev za podizanje kredita u iznosu od 5.000 eura, predala N.M.B.- F.B.P., </span>
</p>
<p class="p5"></p>
<p class="p5">
<span>- čime je izvršila krivično djelo posebni slučajevi falsifikovanja iz čl. 413. st. 1. tač. 3. u vezi čl. 412. st. 2. u vezi st. 1. Krivičnog Zakonika.  </span>
</p>
<p class="p5"></p>
<p class="p5">
<span>-pa joj sud primjenom citiranog zakonskog propisa i čl, 2,4,5,13,15,32,36,42,52,53, i 54 Krivičnog zakonika, te čl. 199 i 364. ZKP-a, </span><span class="s1">i z r i č e :</span>
</p>
<p class="p5"></p>
<p class="p7">
<span class="s1">USLOVNU OSUDU</span>
</p>
<p class="p7">
<span class="s1"> </span>
</p>
<p class="p8">
<span> Kojom joj utvrdjuje kaznu zatvora u trajanju od 3 ( tri ) mjeseca, i istovremeno odredjuje da se kazna neće izvršiti ukoliko optužena u roku od 2 ( dvije ) godine, ne izvrši neko novo krivično djelo. </span>
</p>
<p class="p8"></p>
<p class="p8">
<span>Optužena se obavezuje da plati ovom sudu na ime paušala iznos od 30 € / trideset eura/, u roku od 15. dana po pravosnažnosti presude, dok drugih troškova krivičnog postupka nije bilo. </span>
</p>
<p class="p8"></p>
<p class="p2">
<span>	 </span>
</p>
<p class="p2"></p>
<p class="p6">
<span class="s1">O b r a z l o ž e nj e</span>
</p>
<p class="p9"></p>
<p class="p5">
<span>Optužnicom ODT iz Bijelog Polja Kt.br. 326/10 od 01.11.2010.godine, optuženoj R.E.i iz Bijelog Polja, stavljeno je na teret izvršenje krivičnog djela posebni slučajevi falsifikovanjaj isprave iz čl. 413. st. 1. tač. 3. u vezi sa čl. 412. st. 2. u vezi st. 1. Krivičnog Zakonika.</span>
</p>
<p class="p5"></p>
<p class="p5">
<span>Zamjenik ODT u završnoj riječi je izjavila, da ostaje pri podnijetoj optužnici i predlaže sudu da optuženu oglasi krivom i osudi na kaznu po zakonu. </span>
</p>
<p class="p5"></p>
<p class="p5">
<span>Optužena R.E.a u svojoj odbrani tokom postupka je istakla,  da je tačno da je 01.07.2008.godine u N.M.B.u Bijelom Polju u prisustvu službenika te Banke a nezna kojih, ispunila mjenicu tako što je u istu podpisala P.D., pa je nakon toga istu mjenicu predala uz zahtjev za odobrenje kredita u pomenutoj Banci u iznosu od 5.000 eura. Istakla je i to da mjenicu je ispunila iz razloga što je predhodno dobila saglasnost od strane P.D. da joj ista bude žirant za pomenuti kredit i koja je ispunila sve obrasce, koji se odnose nan žiranta. A P.D.a nije ispunila mjenicu iz razloga što je istu dobila u Banci a ne uz formulare za dobijanje kredita i istu mjenicu je ispunila po slobodi, obzirom da je D.a pristala da joj bude žirant i podpisala obrasce za žirante. Posebno je istakla da što se tiče iznosa kredita od 5.000 eura, ona je P.D.i koja je zaposlena u Opštoj bolnici u B.Polju predhodno pomenula kredit u iznosu od 3.000 eura, koliki iznos novca joj je bio potreban za operaciju sina u Beogradu. Medjutim, kako joj je bilo potrebno više novca ona je u obrasce za kredit nakon što su bili ispunjeni ispisala cifru od 5.000 eura, ali bez neke namjere da tim iznosom naškodi žirantima. Inače napominje da joj je drugi žirant po ovom kreditu bila S.a P.. Ovaj kredit je godinu dana redovno odplaćivala tj. do 01.06.2009.godine, nakon čega je ostala bez posla i napravila zastoj od 5. mjesjeci u plaćanju rata kredita, tako da je u tom vremenu opomena za žirante stigla P.D.i, iz kog razloga je ista podnijela krivičnu prijavu protiv nje. Napomenula je da nije napravila lažnu ispravu - mjenicu, već je u istu koja joj je naknadno predata u Banci u žurbi i po slobodi upisala kao jemca P.D., a koja je predhodno pristala da bude žirant. U završnoj riječi je izjavila,  da ostavlja sudu da odluči o njenoj krivici, a uvjerava sud da će P.D.i vratiti novac. Ukoliko sud nadje da je kriva moli da je što blaže kazni. </span>
</p>
<p class="p5"></p>
<p class="p8">
<span>Na glavnom pretresu, sud je u dokazanom postupku u svojstvu svjedoka saslušao svjedokinju P.D., na saglasni predlog stranaka pročitao iskaz svjedokinje P. S.e, dat na zapisniku kod istražnog sudije od  06.09.2010. godine, pročitao ugovor N.M.B.AD P. br. Ugkr 2008/9157 od 04.07.2008. godine, izvršio uvid u mjenicu br. AA0490010, i izvršio uvid u izvod iz KE na ime optužene E.E., izdat od strane Uprave Policije PJ Bijelo Polje  br. 2801 od 15.12.2010.godine.</span>
</p>
<p class="p5"></p>
<p class="p5">
<span>Cijeneći odbranu optužene i izvedene dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje kao u izreci presude. </span>
</p>
<p class="p5"></p>
<p class="p5">
<span>Naime, odbranu optužene na način kako je iznešena sud je cijenio kao priznanje krivice i izvršenja krivičnog djela. Tako i sama optužena u svojoj odbrani ne spori činjenice tj. istakla je, da je tačno da je 01.07.2008.godine u N.M.B.u bijelom Polju ispunila mjenicu, tako što je u istu podpisala R. D.u, pa je nakon toga istu mjenicu predala uz zahtjev za odobrenje kredita u pomenutoj Banci u iznosu od 5.000 eura.  A to je uradila u žurbi i po slobodi, obzirom da je P.D.a ispunila sve obrasce koji se odnose na žiranta a koja je predhodno pristala da joj bude žirant za kredit samo u manjem iznosu. Takodje, je kazala da joj je novac bio potreban za operaciju sina u Beogradu uz napomenu da nije imala namjeru da naškodi žirantima. A da joj je drugi žirant bila P. S.a i da je kredit odplaćivala do 01.06.2009.godine, uz uvjeravanja da će P.D.i vratiti novac. </span>
</p>
<p class="p5"></p>
<p class="p5">
<span>Iz iskaza svjedokinje P.D. se utvrdjuju odlučne činjenice, da je pristala da R.E.i bude žirant za kredit u iznosu od 2.000 eura, kod N.M.B.u B.Polju, a nije pominjala iznos 3.000 ili 5.000 eura. Na obrasce za kredit koje joj je E.a donijela nije bio upisan iznos kredita i kada ih je popunila iste je predala E.i.  Prilikom popunjavanja obrazaca za žirante, nije vidjela mjenicu, ali je mislila da će prilikom završavanja ugovora o podizanju kredita E.a donijeti mjenicu  koju po propisima mora ona lično ispuniti. Tako da nije ni sumnjala da će E.a zloupotrijebiti njeno povjerenje i bez njene saglasnosti ispuniti mjenicu podpisujući njeno ime i broj lične karte. A od stepembmra mjeseca 2009.godine aktivirana je adminisitrativna zabrana za iznos od 152,30 eura, zbog toga što nosilac kredita E.a ne izmiruje obaveze. A iz iskaza svjedokinje P. S.e, se utvrdjuje, da je negdje u junu mjesecu 2008.godine kod nje u Sud došla R.E.a, tražeći da joj bude žirant za kredit kod N.M.B.u B.Polju u iznosu od 2.000 eura, i to u prisustvu još jedne službenice suda. Ona tom prilikom nije prihvatila da bude žirant. A sjutradan je R.E.a došla uplakana tražeći od nje da joj bude žirant navodeći da joj je novac hitno potreban zbog operacije sina u Beogradu, te je ona pristala da joj bude žirant na iznos od 2.000 eura. Tom prilikom joj je rekla da je zaposlena i da je neće dovesti u situaciju da joj kredit vraća i ona je E.i ispunila obrasce za žirante u kojima nije bio označen iznos kredita. Zna da joj E.a nije donosila mjenicu, niti je istu popunjavala a ona je mislila da će joj naknadno donijeti mjenicu, kako bi istu podpisala. O tom kreditu ništa nije znala dok nije dobila opomenu od M.B.. Naglasila je da je E.a dovela u zabludu po pitanju iznosa kredita, a što se tiče popunjavanja mjenice E.a je popunila svojeručno mjenicu upisujući u istoj ime i prezime bez njenog znanja i odobrenja. </span>
</p>
<p class="p5"></p>
<p class="p5">
<span>Sud je predhodne iskaze cijenio kao tačne i istinite jer su isti odredjeni i  jasni i od strane optužene istima nije prigovoreno. </span>
</p>
<p class="p5"></p>
<p class="p5">
<span>U prilog predhodno izloženom idu pisani dokazi. Tako se iz ugovora o kreditu UGKR 2008/9157 zaključenog dana 04.07.2008.godine izmedju N.M.B.AD P. i E.E., vidi da je od strane Banke istoj odobren kredit u iznosu od 5.000 eura, sa rokom vraćanja od 60 mjesjeci u jednakim mjesečnim anuitetima u iznosu od 111,83 eura, i da su žiranti po ovom kreditu P. S.a i P.D.a i upisane ostale pojedinosti. A uvidom u mjenicu ser.br. AA0490010, se vidi da su P. S.a i P.D.a podpisane kao izdavaoci mjenice. </span>
</p>
<p class="p5"></p>
<p class="p5">
<span>Dakle, kod ovakvog stanja stvari od strane ovog suda je na nesumnjiv način utvrdjeno da je optužena R.E.a, dana 01.07.2008.godine u bijelom Polju u ime P.S.i P.D., bez njihovog ovlašćenja, izdala ispravu - mjenicu serijskog broja AA 0490010, na način što je na mjenici iste potpisala kao izdavaoce, koju mjenicu je uz zahtjev za podizanje kredita u iznosu od 5.000 eura, predala N.M.B.- F.B.P., a što znači da su u radnjama optužene sadržani svi bitni elementi bića krivičnog djela posebni slučajevi falsifikovanja iz čl. 413. st. 1. tač. 2. u vezi čl. 412. st. 1. Krivičnog Zakonika, za koje je i oglašena krivom. Optužena je postupala sa umišljajem, obzirom da je bila svjesna da takvim postupanjem vrši krivično djelo. </span>
</p>
<p class="p5"></p>
<p class="p5">
<span>Odlučujući u pogledu vrste i visine kazne sud je imao u vidu sve okolnosti predvidjene čl. 42 KZ, koje utiču na to da kazna bude veća ili manja, pa je od olakšavajućih okolnosti na strani optužene cijenio, da se radi o porodičnoj osobi, majci četvoro djece, ranija neosudjivanost, lošeg imovnog stanja, priznanja i obećanja da će vratiti novac, te okolnosti uzimanja kredita ( operacije djeteta ) dok otežavajućih okolnosti nije bilo. Imajući u vidu predhodno utvrdjene olakšavajuće okolnosti, sud je optuženoj za predmetno krivično djelo utvrdio kaznu zatvora u trajanju od 3. mjeseca, i istovremeno odredio da se ista neće izvršiti pod uslovom da optužena u roku od 2. godine ne učini neko novo krivično djelo. Ovaj sud je mišljenja da u konkretnom slučaju prema optuženoj radi krivično pravne zaštite nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na optuženu da više ne vrši krivična djela, odnosno da će se postići svrha izricanja uslovne osude iz čl. 52, u vezi čl. 4. st. 2. KZ. </span>
</p>
<p class="p5"></p>
<p class="p5">
<span>Shodno čl. 199 ZKP-a, sud je obavezao okrivljenu na plaćanje paušala u iznosu od 30,00€, vodeći pri tome računa o trajanju i složenosti krivičnog postupka, kao i imovnom stanju optužene, dok drugih troškova krivičnog postupka nije bilo. </span>
</p>
<p class="p2">
<span>	</span>
</p>
<p class="p5">
<span>Sa iznijetih razloga shodno čl. 364. ZKP-a, odlučeno je kao u izreci presude.</span>
</p>
<p class="p5"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana:  13.01.2011.godine</span>
</p>
<p class="p6"></p>
<p class="p6"></p>
<p class="p2">
<span class="s1">Zapisničar,				                         Predsjednik vijeća - sudija,</span>
</p>
<p class="p2">
<span class="s1">Zorica Šćekić           		                                Rahmo Banda </span>
</p>
<p class="p2"></p>
<p class="p2"></p>
<p class="p2"></p>
<p class="p9"></p>
<p class="p4"></p>


</body>
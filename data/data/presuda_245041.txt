<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.5in 0.37430555in 1.0in;}
.s1{font-weight:bold;}
.s2{font-weight:bold;text-decoration:underline;}
.p1{text-align:justify;hyphenate:auto;keep-with-next.within-page:always;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:14pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p7{margin-bottom:0.083333336in;text-align:justify;hyphenate:auto;font-family:Times New Roman;font-size:14pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:14pt;}
.p9{text-align:justify;hyphenate:auto;font-family:Verdana;font-size:11pt;}
.p10{text-align:start;hyphenate:auto;font-family:Verdana;font-size:11pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	</span><span class="s2">K. br. 151/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span>	Osnovni sud u Bijelom Polju, kao krivični prvostepeni sud,  sudija Svetlana Načić, kao sudija pojedinac, uz učešće zapisničara Ljubinke Femić, rješavajući po optužnom predlogu Osnovnog državnog tužilaštva  u B.Polju, Kt.br.782/2009 od 15.02.2010.g. protiv okrivljene S.S., iz B., opština Bijelo Polje, nakon održanog glavnog i javnog pretresa, u prisustvu savjetnika ODT- u B.Polju – Ljubice Jelić, okrivljene i oštećenog Z.H.a, dana 24.03.2010.g. donio je i javno objavio  </span>
</p>
<p class="p2"></p>
<p class="p4">
<span class="s1">P R E S U D U</span>
</p>
<p class="p5"></p>
<p class="p2">
<span>	Okrivljena</span><span class="s1">, </span><span>S.S.a, od oca M., majke Š., rođene M., rođena ...godine u B.Polju, sa prebivalištem u mjestu B., Opština Bijelo Polje, po zanimanju radnica, udata, majka dvoje mldb djece, sa završenom OŠ, dobrog imovnog stanja, neosudjivana.</span>
</p>
<p class="p2"></p>
<p class="p4">
<span class="s1">K r i v a   j e</span>
</p>
<p class="p2">
<span>	</span>
</p>
<p class="p6">
<span>-što je:</span>
</p>
<p class="p2">
<span>	-dana 22.11.2009.g. izmedju 14,00h i 15,00, u porodičnoj kući u mjestu B., opština Bijelo Polje, primjenom nasilja ugrozila tjelesni i duševni integritet člana svoje porodice –nevjenčanog supruga , oštećenog Z.H.a , na način što je kuhinjskim nožem, sredstvom podobnim da tijelo teško povrijedi ili zdravlje teško naruši ,zamahnula u pravcu oštećenog , koji je da bi se zaštitio od udarca , lijevom rukom uhvatio za oštricu noža i tom prilikom zadobio lake tjelesne povrede u vidu posekotina drugog, trećeg ,četvrtog i petog prsta lijeve šake sa prednje strane,  </span>
</p>
<p class="p2">
<span>	</span>
</p>
<p class="p6">
<span>-čime je izvršila krivično djelo nasilje u porodici ili u porodičnoj zajednici, iz čl. 220 st. 2 u vezi st. 1 Krivičnog zakonika CG,  </span>
</p>
<p class="p2"></p>
<p class="p6">
<span> -pa joj sud primjenom čl. 2, 4, 5, 13, 15, 32, 36, 52, 53 i 54   Krivičnog zakonika RCG, i čl. 199, 202  i 364 Zakonika o krivičnom postupku RCG,   </span><span class="s1">i z r i č e,</span>
</p>
<p class="p2"></p>
<p class="p4">
<span class="s1">USLOVNU OSUDU</span>
</p>
<p class="p6"></p>
<p class="p6">
<span>Kojom joj utvrdjuje kaznu zatvora u trajanju od 3 ( tri) mjeseca i istovremeno odredjuje da se neće izvršiti ukoliko u roku od  jedne godine ne učini novo krivično djelo.</span>
</p>
<p class="p2"></p>
<p class="p6">
<span>Okrivljena se obavezuje da ovom sudu plati na ime paušala iznos od 30,00€, kao i na ime troškova krivičnog postupka  iznos od 44,00 €,  koje iznose će uplatiti na račun br. 530-4149-79, u roku od 15 dana, po pravosnažnosti presude, pod prijetnjom prinudnog izvršenja. </span>
</p>
<p class="p6"></p>
<p class="p6">
<span> Imovinsko-pravnog zahtjeva nije bilo.</span>
</p>
<p class="p6"></p>
<p class="p4">
<span class="s1">O b r a z l o ž e nj e</span>
</p>
<p class="p5"></p>
<p class="p2">
<span>	Optužnim predlogom Osnovnog državnog tužilaštva u B.Polju, Kt. br. 782/2009 od 15. 02. 2010.godine, optužena je S.S.a, iz B., opština B.Polje, zbog krivičnog djela nasilje u porodici ili u porodičnoj zajednici iz čl. 220  st.2 u vezi st. 1 Krivičnog zakonika CG.  </span>
</p>
<p class="p6">
<span> </span>
</p>
<p class="p6">
<span>Glavni pretres je održan i zaključen  u prisustvu savjetnika ODT-a u B.Polju, Ljubice Jelić, okrivljene i oštećenog Z.H.a.	</span>
</p>
<p class="p2">
<span>	</span>
</p>
<p class="p6">
<span>Zastupnik javne optužbe, u završnoj riječi, ostao je u svemu pri podnijetom optužnom predlogu i tražio od suda da okrivljenu oglasi krivim i osudi na kaznu po zakonu.</span>
</p>
<p class="p2"></p>
<p class="p6">
<span>Oštećeni Z.H. se u toku postupka nije pridružio krivičnom gonjenju protiv okrivljene niti je postavio imovinsko pravni zahtjev.</span>
</p>
<p class="p2"></p>
<p class="p6">
<span>Okrivljena S.S.a je u svojoj odbrani istakla da je kritičnog dana i vremena u porodičnoj kući u mjestu B., opština Bijelo Polje, nasrnula na svog vanbračnog supruga  Z.H.a, na način što je kuhinjskim nožem, veličine oko deset santimetara, zamahnula u njegovom pravcu, ali ne sa namjerom da ga povrijedi već sa namjerom da ga uplaši da ne bi više konzumirao alkohol.Naime, kada je ona zamahnula nožem on je instiktivno reagovao i lijevom rukom se uhvatio za oštricu noža kojom prilikom se posjekao. Dalje je navela da je imala namjeru da kuhinjskim nožem prepadne supruga  Z.H.a, ali bez namjere da ga posječe.Inače ona i njen suprug žive u skladnom braku  i poslije kritičnog dogadjaja su dobili još jedno dijete. </span>
</p>
<p class="p2"></p>
<p class="p6">
<span>U završnoj riječi, izjavila je da se osjeća krivom, da se kaje što je došlo do kritičnog dogadjaja  i molila je sud da je što blaže kazni. </span>
</p>
<p class="p2">
<span> 	</span>
</p>
<p class="p6">
<span>Radi utvrdjivanja odlučnih činjenica i donošenja pravilne i zakonite odluke, sud je izveo dokaze: pročitao nalaz i mišljenje vještaka med. struke dr. M.D.a sa zapisnika Kri. br. 468/09 od 26. 01. 2010.g.; izvršio uvid u medicinsku dokumentaciju na ime oštećenog; te pribavio i izvršio uvid u izvod iz KE na ime okrivljene.   </span>
</p>
<p class="p6"></p>
<p class="p6">
<span>Cijeneći odbranu okrivljene i dokaze pojedinačno i u medjusobnoj vezi, a shodno čl. 360  st. 2 Zakonika o krivičnom postupku CG, sud je utvrdio činjenično stanje i na osnovu istog zaključio da je okrivljena izvršila krivično djelo koje joj je stavljeno na teret javnom optužbom, za koje je kriva.</span>
</p>
<p class="p6">
<span> </span>
</p>
<p class="p6">
<span>Naime, sud je odbranu okrivljene cijenio kao djelimično priznanje izvršenog krivičnog djela, jer ista nije sporila činjenicu da je kritičnom prilikom kuhinjskim nožem zamahnula u pravcu svog nevjenčanog muža, koji je da bi se zaštitio od udarca, lijevom rukom uhvatio za oštricu noža i tom prilikom zadobio tjelesne povrede u vidu posekotina drugog, trećeg ,četvrtog i petog prsta lijeve šake sa prednje strane, ali nije prihvatio navode iz njene odbrane da je to učinila, navodno, samo da bi ga uplašila kako ne bi više konzumirao alkohol jer takvi navodi su po ocjeni suda, usmjereni na izbjegavanje sopstvene krivice. Iz nalaza i mišljenja vještaka med. struke dr. M.D.a, a koji je dat po osnovu medicinske dokumentacije na ime oštećenog kada je isti pregledan neposredno nakon kritičnog događaja, utvrđuje se da je oštećeni zadobio povrede u vidu posekotina drugog, trećeg, četvrtog i petog prsta lijeve šake sa prednje strane, koje povrede spadaju u lake tjelesne povrede, a povrede su nastale dejstvom oštrog predmeta u šta spada i nož, i nastale su dejstvom blage sile u predjelu kostiju , s obzirom da su nastale sa prednje strane drugog, trećeg ,četvrtog i petog prsta, mogle su nastati kako povlačenjem nožem u predjelu prstiju tako i hvatanjem šakom za nož u predjelu oštrice. Sud je u potpunosti prihvatio nalaz vještaka med. struke, jer je isti dat po osnovu medicinske dokumentacije, kao objektivnog pokazatelja povreda kod oštećenog, konstatovanih neposredno nakon kritičnog događaja, a oslanja se na pravila struke i nauke i kao takav je, po ocjeni suda, objektivan i nepristrasan. </span>
</p>
<p class="p2">
<span>	</span>
</p>
<p class="p2">
<span>	Sud nije izveo dokaz predložen javnom optužbom saslušanjem oštećenog u svojstvu svjedoka Z.H.a jer je isti iskoristio  zakonsko pravo i odbio da svjedoči.</span>
</p>
<p class="p2">
<span>	</span>
</p>
<p class="p2">
<span>	Postupajući na navedeni način – primjenjujući nasilje i nanoseći mu lake tjelesne povrede, upotrebom kuhinjskog noža,  okrivljena je ugrozila tjelesni i duševni integritet člana svoje porodice –  nevjenčanog supruga,  pri tom imajući u vidu navode iz odbrane okrivljene, koji su u pogledu načina nastanka povreda, potvrđeni kroz nalaz vještaka medicinske struke, sud je utvrdio da  su se u radnjama okrivljene stekli svi elementi bića krivičnog djela nasilje  u porodici ili porodičnoj  zajednici, iz čl. 220 st. 2 u vezi st. 1 KZ CG. </span>
</p>
<p class="p6"></p>
<p class="p2">
<span>	Krivično djelo nasilje u porodici ili u porodičnoj zajednici, sastoji se u drskom i bezobzirnom ponašanju, te primjeni nasilja, prema članu porodice ili porodične zajednice. Kako se u konkretnom slučaju radi o članu porodice, nevjenčanog supruga u zajedničkom domaćinstvu sa okrivljenom, a  kako je tokom postupka sud utvrdio da je  okrivljena  ugrozila tjelesni i duševni integritet člana svoje porodice nevjenčanog supruga na način što je kuhinjskim nožem, koje predstavlja sredstvo podobno da tijelo teško povrijedi ili zdravlje teško naruši, zamahnula u pravcu svog nevjenčanog muža, koji da bi se zaštitio od udarca , lijevom rukom uhvatio za oštricu noža i tom prilikom zadobio lake tjelesne povrede bliže navedene u izreci presude, pri čemu je bila  svjesna da nasilje vrši prema članu svoje porodice. Okrivljena je krivično djelo izvršila s direktnim umišljajem, jer je bila svjesna da zamahujući nožem ka oštećenom koji se nalazio u njenoj neposrednoj blizini može nanijeti  povrede istom  što je i htjela. </span>
</p>
<p class="p2"></p>
<p class="p2">
<span>	Za krivično djelo  nasilje u porodici ili porodičnoj zajednici iz čl. 220  st. 2 u vezi st.1 Krivičnog zakonika CG, predviđena je kazna zatvora od 3 mjeseca do 3 godine. </span>
</p>
<p class="p7"></p>
<p class="p8">
<span>Odlučujući u pogledu vrste i visine kazne, sud je razmotrio okolnosti od uticaja na odmjeravanje iste, te shodno čl. 42 KZ CG, na strani okrivljene našao da se radi o mladoj i porodičnoj osobi, majki dvoje  mldb. djece, koja je priznala izvršenje krivičnog djela, izrazila kajanje zbog istog, po ocjeni suda iskreno, koja  nije osudjivana, što govori da se radi o licu koje nije sklono izvršenju krivičnih djela, s tim što je sud posebno cijenio okolnost da se oštećeni nije pridružio krivičnom gonjenju, kao i da su isti nastavili bračnu zajednicu u skladnim odnosima. Otežavajućih okolnosti nije bilo.</span>
</p>
<p class="p2">
<span>	</span>
</p>
<p class="p2">
<span>	Imajući u vidu navedene olakšavajuće okolnosti, uz odsustvo otežavajućih okolnosti, sud je stekao uvjerenje  da prema okrivljenoj nije nužno odrediti  sprovodjenje utvrdjene kazne u trajanju od tri mjeseca, već je nužno odrediti da se ona neće izvršiti, ako u vrijeme provjeravanja ne učini novo krivično djelo. Sud je okrivljenoj izrekao uslovnu osudu  primjenom čl.52, 53 i 54 Krivičnog zakonika Crne Gore,  u uvjerenju da će se istom u svemu  postići svrha krivičnih  sankcija shodno čl. 4 st. 2 i čl. 32 Krivičnog zakonika CG. Istovremeno okrivljenoj je ukazano na značaj uslovne osude  i mogućnost njenog opoziva.</span>
</p>
<p class="p2"></p>
<p class="p6">
<span>Shodno čl. 199 st. 2 Zakonika o krivičnom postupku CG, odlučeno je da okrivljena plati sudu na ime  troškova postupka iznos od 44,00 €,  koji se odnose na naknadu na ime vještačenja vještaka med. struke, kao i na ime  paušala, iznos od 30,00 €, pri tome imajući u vidu složenost i trajanje krivičnog postupka, te imovinske prilike okrivljene.</span>
</p>
<p class="p2"></p>
<p class="p2">
<span>	 Imovinsko-pravnog zahtjeva nije bilo.   </span>
</p>
<p class="p2"></p>
<p class="p6">
<span>Iz iznijetih razloga shodno čl. 364 Zakonika o krivičnom postupku CG, odlučeno je kao u izreci presude.</span>
</p>
<p class="p2"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">Dana  24.03.2010</span><span>.</span><span class="s1"> godine, </span>
</p>
<p class="p3">
<span class="s1"> </span>
</p>
<p class="p2"></p>
<p class="p2">
<span class="s1">ZAPISNIČAR,				  			         S U D I J A,   </span>
</p>
<p class="p2">
<span class="s1">Ljubinka Femić,s.r.                                         	               Svetlana Načić,s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p9"></p>
<p class="p9"></p>
<p class="p9"></p>
<p class="p10"></p>
<p class="p11"></p>


</body>
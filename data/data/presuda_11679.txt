<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{display: inline-block; text-indent: 0; min-width: 0.4861111in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:14pt;}
.p4{margin-left:0.25in;text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="mirjana.cepic" name="author">
</head>
<body class="b1 b2">
<p class="p1">
<!--Image link to '0.png' can be here-->
<span class="s1">				K.br. 59/12-11</span>
</p>
<p class="p1"></p>
<p class="p1"></p>
<p class="p1">
<span>			</span><span class="s1">U IME CRNE GORE</span>
</p>
<p class="p1"></p>
<p class="p2">
<span class="s1">	OSNOVNI SUD U KOLAŠINU, </span><span> kao prvostepeni krivični, po sudiji Mirjani Čepić, uz učešće zapisničara Vrhovac Nade, u krivičnom predmetu protiv okrivljenog B. N. iz P., zbog krivičnog djela gradjenje objekta bez gradjevinske dozvole iz čl. 326 a Zakona o izmjenama i dopunama Krivičnog Zakonika /Sl. list CG br. 40/08/ postupajući  po optužnom aktu ODT iz Kolašina Kt.br. 103/11 od 22.12.2011. godine, nakon održanog glavnog javnog pretesa, u prisustvu zastupnika optužnog akta ODT – Kolašin Šćepanović Maje,  kao i okrivljenog, donio je i javno objavio dana 10.07.2012. godine –</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>				</span><span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span class="s1">	OKRIVLJENI:</span>
</p>
<p class="p2"></p>
<p class="p2">
<span class="s1">	B. N., jmbg ..., od oca M. .i majke S. rodjene N., rodjen ... godine u K., nastanjen u P., Ul. P. P. br. .., državljanin Crne Gore, oženjen, otac dvoje djece, završio srednju saobraćajnu školu, srednjeg imovnog stanja, do sada neosudjivan,</span>
</p>
<p class="p2"></p>
<p class="p2"></p>
<p class="p2">
<span class="s1">				K r i v  j e</span>
</p>
<p class="p2"></p>
<p class="p2">
<span class="s1">	</span><span>Zato što je:</span>
</p>
<p class="p2">
<span>	Tokom oktobra 2011. godine na katas. Parceli 70/2 KO – B. – Opština K., kao investitor protivno propisima o uredjenju prostora i izgradnji objekata, planiranju i uredjenju prostora započeo gradjenje objekta bez prethodno pribavljene gradjevinske dozvole, na način što je protivno čl. 69 gradio objekat gabarita u osnovi cca 50 m2, spratnosti P,</span>
</p>
<p class="p2"></p>
<p class="p3">
<span class="s2">-​&nbsp;</span><span>čime je izvršio krivično djelo gradjenje objekta bez gradjevinske dozvole iz čl. 326 a, Zakona o izmjenama i dopunama Krivičnog Zakonika /Sl. list CG 40/08/</span>
</p>
<p class="p2"></p>
<p class="p2">
<span>	Pa mu sud primjenom citirane zakonske odredbe I čl. 2, 4, 32, 46 st. 1 tačka 5 I čl. 52, 53 I  54 Krivičnog Zakonika I čl. 229 I 374 ZKP-a, </span><span class="s1"> I z r i č e –</span>
</p>
<p class="p2"></p>
<p class="p2"></p>
<p class="p2">
<span class="s1">			USLOVNU OSUDU</span>
</p>
<p class="p2"></p>
<p class="p2">
<span class="s1">	Kojom okrivljenom UTVRDJUJE kaznu zatvora u trajanju od 3 /tri/ mjeseca i istovremeno odredjuje da se ista neće izvršiti ukoliko okrivljeni u roku od 1 /jedne/ godine ne počini novo krivično djelo.</span>
</p>
<p class="p2"></p>
<p class="p2">
<span class="s1">	OBAVEZUJE SE okrivljeni da na ime sudskog paušala  uplati iznos od 30,00 €ura, prednje u roku od 15 dana od dana pravosnažnosti presude, pod prijetnjom prinudnog sudskog izvršenja, na žiro račun br. 832-196-94 koji se vodi na ime Osnovnog suda – Kolašin.</span>
</p>
<p class="p2"></p>
<p class="p2"></p>
<p class="p2">
<span class="s1">			O b r a z l o ž e nj e </span>
</p>
<p class="p2"></p>
<p class="p2">
<span>	ODT iz Kolašina svojim optužnim aktom Kt.br. 103/11 od 22.12.2011. godine stavio je na teret okrivljenom B. N. da je počinio krivično djelo gradjenje objekta bez gradj. Dozvole iz čl. 326 a Zakona o izmjenama i dopunama Krivičnog Zakonika /sl. list CG br. 40/08/, na način, mjesto i vrijeme činjenično I pravno opisano izrekom presude. Pri podnijetom optužnom aktu  zamjenik ODT-a Šćepanović Maja ostala je do okončanja glavnog pretresa i u završnoj riječi  ostala pri završnoj riječi datoj u toku dosadašnjeg postupka u kojoj je predložila  da se okrivljeni za predmetno krivično djelo oglasi krivim i osudi po Zakonu. </span>
</p>
<p class="p2"></p>
<p class="p2">
<span>	Okrivljeni je prisustvovao glavnom pretresu održanom 10.07.2012. godine i u svojoj odbrani ostao pri navodima datim u toku dosadašnjeg postupka ističući da  ne priznaje izvršenje krivičnog djela, niti prihvata krivicu za isto, stim što ostaje pri odbrani datoj na zapisnik pred ODT – Kolašin od 19.12.2011. godine, gdje je u bitnom istakao da je dana 23.05.2006. godine u svojstvu kupca zaključio ugovor o kupoprodaji sa A. S. iz K.,  kojim ugovorom je kupio parcelu 70/2, knjiženu u listu nepokretnosti br. 642 – KO K.. 2002 godine okrivljeni je A. isplatio kupoprodajnu cijenu i te godine počeo sa izgradnjom stambenog objekta tako što je izveo ravnicu na parceli i izlio ploču.  Zbog činjenice da još uvijek nije bio zaključen ugovor i izvršen prevod parcele na njegovo ime obustavio je izvodjenje radova. Tokom oktobra mjeseca 2011. godine nastavio je sa izvodjenjem gradj. Radova i izgradnjom stambenog objekta, tako što je izgradio jedan sprat u osnovi 50 m2, od blokova.  Dana 1.11.2011. godine od strane Ministarstva izvršen je inspekcijski nadzor i sačinjen zapisnik od strane inspektora V. P.koji je u istom konstatovao  izvodjenje gradj. Radova i zakazao okrivljenom da dodje u P. 3.11.2011. godine o čemu je sačinjen zapisnik, a nakon toga je donijeto rješenje  kojim se nalaže rušenje izgradjenog objekta.  Obzirom na činjenicu da je već u toku bio postupak za dobijanje potrebne dokumentacije smatrao je da nesmetano može da gradi i da time ne postupa protivno bilo kom Zakonu, da bi se njegova komunikacija ostvarivala sa Opštinskom inspekcijom, Opštini K. je dostavio projekat gradjevinskog objekta, podnio zahtjev za izdavanje urbanističko tehničkih uslova koji su mu i izdati 15.11.2011. godine  rješenjem Opštine – K. od 13.12.2011. godine utvrdjena je naknada za uredjivanje gradskog gradjevinskog zemljišta, a 28.11.2011. godine  podnešen je zahtjev za izdavanje gradjevinske dozvole Opštini – K.kojoj je i predao  potrebnu dokumentaciju za izdavanje iste, i čim izvrši isplate po ovom osnovu gradjevinska dozvola će biti izdata u skladu sa generalnim detaljnim urbanističkim planom.  Dalje je dodao da za činjenicu da mu je potrebna gradj. Dozvola prije nego što započne izgradnju objekta okrivljeni nije znao, a takodje obzirom da je u medjuvremenu predao dokumentaciju vezano za projekat gradnje nije znao da će u medjuvremenu Republička inspekcija vršiti kontrolu. U završnoj riječi ostao je pri završnoj riječi datoj u toku dosadašnjeg postupka gdje je istakao da se ne osjeća krivim i tražio je oslobadjajuću presudu. </span>
</p>
<p class="p2"></p>
<p class="p2">
<span>	U dokaznom postupku sud je pročitao list nepokretnosti br. 642 KO – K., izvršio uvid u rješenje Sekretarijata za uredjenje prostora komunalno stambene poslove i zaštitu životne sredine Opštine – K. br. 05-551/UP  od 13.12.2011. godine,  izvršio uvid u zahtjev B. N. za izdavanje gradj. dozvole upućen Sekretarijatu za uredjenje prostora Opštine – K. od 28.11.2011. godine,  izvršio uvid u ugovor o kupoprodaji br. 1588/02 od 24.10.2002. godine, izvršio uvid u urbanističko tehničke uslove Sekretarijata za uredjenje prostora Opštine – K. br. 05-513/UP od 15.11.2011.godine, izvršio uvid u zapisnike o inspekcijskoj kontroli br. 1003-44/11 od 1.11.2011. godine i br. 1003-45/11 od 3.11.2011. godine sa fotoelaboratom, izvršio uvid  u rješenje Ministarstva održivog razvoja i turizma Republike Crne Gore, izvršio uvid u  izvod iz KE izdat na ime okrivljenog od strane Uprave policije – Ispostave K. br. 245/12-119/2 od 25.02.2012.godine.  </span>
</p>
<p class="p2"></p>
<p class="p2">
<span>	Iz lista nepokretnosti br. 642 KO – K. utvrdjuje se da je B.Nebojša V. parcele br. 70/2 u obimu prava 1/1 </span>
</p>
<p class="p2"></p>
<p class="p2">
<span>	Iz rješenja Sekretarijata za uredjenje prostora komunalno stambene poslove I zaštitu životne sredine Opštine – K. od 13.12.2011. godine utvrdjuje se da je okrivljenom utvrdjena naknada za uredjivanje gradskog radj. Zemljišta po osnovu ranijih ulaganja za izgradnju  stambenog objekta na kat. Parceli br. 70/2 KO – K. u naselju  B., te da ukupno obračunate naknade za komunalno opremanje gradj. Zemljišta iznose 2.141,41 €uro. </span>
</p>
<p class="p2"></p>
<p class="p2">
<span>	Iz zahtjeva B. N. za izdavanje gradjevinske dozvole utvrdjuje se da je okrivljeni podnio zahtjev za izdavanje gradj. Dozvole koji je u Opštinu K. zaprimljen 28.11.2011. godine.</span>
</p>
<p class="p2"></p>
<p class="p2">
<span>	Iz ugovora o kupoprodaji br. 1588/02 od 24.10.2002. godine utvrdjuje se da je B.N. zaključio ugovor o kupoprodaji sa M. V., da je predmet ugovora kupovina parcele 70/2 upisana u listu nepokretnosti br. 642 KO – K..</span>
</p>
<p class="p2"></p>
<p class="p2">
<span>	Iz urbanističko tehničkih uslova izdatih od strane Sekretarijata Opštine – K. od 15.11.2011. godine utvrdjuje se da su okrivljenom izdati urbanistički uslovi za izradu investiciono tehničke dokumentacije za izgradnju individualnog stambenog objekta na katas. Parceli br. 70/2 KO – K. u naselju B. – K..</span>
</p>
<p class="p2"></p>
<p class="p2">
<span>	Iz zapisnika o inspekcijskoj kontroli od 1.11.2011. godine I 3.11.2011. godine sa fotoelaboratom utvrdjuje se da je u dva navrata vršena inspekcijska kontrola, da je prvi put na licu mjesta zatečeno dva radnika koji su izjavili da je gradj. Objekat na kojem rade vlasništvo B.N., da im nije poznato da li isti ima dozvolu ili ne za gradnju, i da je objekat u osnovi 50 m2 spratnosti P. Investitoru odnosno okrivljenom naloženo je da se javi 2.11.2011.godine Republičkoj inspekciji. Iz zapisnika od 3.11.2011. godine sa fotoelaboratom, utvrdjuje se da se pozivu odazvao B. N., da je isti vlasnik kat. Parcele 70/2, koji izjavljuje da gradj. Dozvolu za objekat ne posjeduje da je 2.11. podnio zahtjev Opštini – K. za izdavanje iste, da je objekat započet sa gradnjom tokom 2002. godine u vrijeme kada je od V. J.kupio navedenu parcelu, te da u medjuvremenu do 2006. godine nije izvršio prevod parcele na svoje ime.</span>
</p>
<p class="p2"></p>
<p class="p2">
<span>	Iz rješenja Ministarstva održivog razvoja i turizma Republike Crne Gore od 16.11.2011. godine utvrdjuje se da je B. N. naloženo da poruši vanjske zidove spratnog dijela objekta, izliveni serklaž i grede koje se nalaze na predmetnoj katastarskoj parceli, a da je  rok za izvršenje naloženih radnji tri dana. </span>
</p>
<p class="p2"></p>
<p class="p2">
<span>	Iz izvoda iz KE izdatog na ime okrivljenog utvrdjuje se da je isti do sada neosudjivan.</span>
</p>
<p class="p2"></p>
<p class="p2">
<span>	Cijeneći se izvedene dokaze kako pojedinačno tako i u njihovom medjusobnom odnosu na nesumnjiv način je utvrdjeno da su se u radnjama okrivljenog stekli svi elementi bića krivičnog djela gradjenje objekta bez gradj. Dozvole iz čl. 326 a Zakona o izmjenama i dopunama Krivičnog Zakonika, naime nesporno je utvrdjeno da je okrivljeni  tokom oktobra 2011. godine na katas. Parceli 70/2 KO – B. – Opština K., kao investitor protivno propisima o uredjenju prostora i izgradnji objekata, planiranju i uredjenju prostora započeo gradjenje objekta bez prethodno pribavljene gradjevinske dozvole, na način što je protivno čl. 69 gradio objekat gabarita u osnovi cca 50 m2, spratnosti P. Ovakav zaključak suda proizilazi iz svih provedenih dokaza prvensstveno iz zapisnika o izvršenoj inspekcijskoj kontroli, kao i rješenja nadležnog Ministarstva iz kojeg se utvrdjuje da su gradjevinski radovi  započeti i izvodjeni tokom 2011. godine, te da okrivljeni nije posjedovao gradjevinsku dozvolu za iste. Očigledno je da je okrivljeni tek nakon  izvršene prve inspekcijske kontrole koja je kako se utvrdjuje iz zapisnika obavljena 1.11.2011. godine podnio zahtjev Opštini – K. za izdavanje gradjevinske dozvole, koji je zahtjev datiran na 28.11.2011. godine, te da je procedura dobijanja gradjevinske dozvole u toku. Iz akta Opštine – K. od 15.11.2011. godine utvrdjuje se da su ovog datuma od strane Sekretarijata za uredjenje prostora okrivljenom izdati urbanističko tehnički uslovi. Nesporna je činjenica da je okrivljeni vlasnik predmetne parcele i objekta na njoj, što se utvrdjuje iz posjedovnog lista i ugovora o kupoprodaji,  a koju činjenicu potvrdjuje kroz svoju odbranu i okrivljeni. Dio odbrane okrivljenog u kojem navodi da nije znao da objekat ne smije graditi bez gradjevinske dozvole sud je odbacio kao sračunatu na izbjegavanje krivično pravne odgovornosti obzirom da je riječ o  činjenici koja je poznata svima, pa je samim tim morala biti poznata i okrivljenom.</span>
</p>
<p class="p2"></p>
<p class="p2">
<span>	Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste, a tiču se njegove ličnosti i djela stavljenog mu na teret, pa je od olakšavajućih okolnosti na njegovoj strani našao da je riječ o porodičnom čovjeku, ocu dvoje djece, te da isti do sada nije osudjivan, kao i činjenicu da je okrivljeni pokrenuo proceduru za dobijanje gradjevinske dozvole koja je u toku. Obzirom  da otežavajućih okolnosti nije bilo, a da je za ovo krivično djelo predvidjena kazna zatvora od 6 mjeseci do 5 godina, sud je  primjenjujući odredbe o ublažavanju krivične sankcije shodno čl. 46 st. 1 tačka 5 Krivičnog Zakonika,okrivljenom izrekao uslovnu osudu,  kojom mu je utvrdio kaznu zatvora u trajanju od tri mjeseca i istovremeno istu uslovio na period od jedne godine, koja  sankcija je po mišljenju suda primjerena ličnosti počinioca i djela koje mu se stavlja na teret, te je nadalje mišljenja da će se istom ostvariti svrha kažnjavanja predvidjena čl. 32 Krivičnog Zakonika.</span>
</p>
<p class="p2"></p>
<p class="p2">
<span>Kako je okrivljeni oglašen krivim to ga  je sud shodno čl. 229 u vezi čl. 226 ZKP-a, obavezao na plaćanje sudskog paušala u iznosu od 30,00ura koji je srazmjeran dužini trajanja postupka i imovinskim prilikama okrivljenog.</span>
</p>
<p class="p2"></p>
<p class="p2">
<span>	Sa svega unarpijed iznijetog odlučeno je kao u izreci presude shodno čl. 374 ZKP-a.</span>
</p>
<p class="p2"></p>
<p class="p2"></p>
<p class="p2">
<span>			</span><span class="s1">OSNOVNI SUD U KOLAŠINU,</span>
</p>
<p class="p2">
<span class="s1">			   Dana, 10.07.2012. godine.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">Zapisničar,							S U D I J A,</span>
</p>
<p class="p2">
<span class="s1">Vrhovac Nada s.r.				        Mirjana Čepić s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span>PRAVNA POUKA: Protiv ove presude dozvoljena je žalba Višem sudu Bijelo Polje i to u roku od 8 dana od dana prijema iste, a preko ovog suda.</span>
</p>
<p class="p2"></p>
<p class="p2">
<span>	</span>
</p>
<p class="p5"></p>
<p class="p2"></p>


</body>
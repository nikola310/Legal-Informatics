<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:center;">
<span class="span1">                                                                                                                  K. br. 115/</span><span class="span1">16</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog V. P., zbog krivičnog djela teška tjelesna povreda iz čl. 151 st. 1 Krivičnog zakonika Crne Gore, nakon javnog glavnog pretresa održanog dana 18.11.2016. godine, u prisustvu državne tužiteljke A. B., okrivljenog, njegovog branioca adv. M. M. i punomoćnice oštećene N. V. - adv. A. I., dana 21.11.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni: V. P.</span><span class="span1">, JMB .............,</span><span class="span2"> od oca M. i majke M., rođene Z., rođen .. ..19.. godine u R., sa prebivalištem u Pg – ul. . j. br. .., državljanin Crne Gore</span><span class="span1">, razumije crnogorski jezik, koji je i njegov jezik, nezaposlen, oženjen, otac troje djece, pismen, završio srednju školu, lošeg imovnog stanja, osuđivan presudom Osnovnog suda u Titogradu K. br. 707/90 od 25.04.1991. godine zbog krivičnog djela sitno djelo krađe, utaje ili prevare iz čl. 166 st. 1 KZ SRCG (uslovna osuda) i presudom Osnovnog suda u Podgorici K. br. 516/91 od 26.06.1995. godine zbog krivičnog djela teška tjelesna povreda iz čl. 45 st. 1 KZ SRCG (uslovna osuda), protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span2">Kriv je</span>
</p>
<p>
<span class="span2">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 28.11.2015. godine u P., u naselju Z., u blizini Pasarele, na autobuskom stajalištu, svjestan svog djela čije je izvršenje i htio i znajući da je njegovo djelo zabranjeno, teško tjelesno povrijedio oštećenu V. N., na način što joj je glavom zadao udarac u predjelu glave od kojeg udarca je oštećena pala, nanoseći joj na taj način tešku tjelesnu povredu u vidu preloma nosnih kostiju sa pomijeranjem koštanih ulomaka, krvnog podliva u predjelu čela i oguljotina na dlanovima,</span>
</p>
<p>&nbsp;</p>
<p>
<span class="span1">- čime je izvršio krivčno djelo teška tjelesna povreda iz čl. 151 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud na osnovu čl. 4 st. 2, čl. 32, čl. 36, čl. 42 st. 1, č. 45 st. 1 tač. 3 i čl. 46 st. 1 tač. 5 Krivičnog zakonika Crne Gore, te čl. 226, čl. 229 i čl. 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 154,50 €, u roku od 15 dana po pravosnažnosti presude, pod prijetnjom prinudnog izvršenja, kao i </span><span class="span1">troškove na ime nagrade i nužnih izdataka punomoćnika oštećene o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1363/15 od 23.02.2016. godine okrivljenom V. P. stavljeno je na teret izvršenje krivičnog djela teška tjelesna povreda iz čl. 151 st. 1 Krivičnog zakonika Crne Gore. Državna tužiteljka je na glavnom pretresu izmijenila činjenični opis dispozitiva optužnog predloga na način predstavljen u izreci presude, a u završnoj riječi je ostala pri izmjenjenom optužnom predlogu i</span><span class="span1"> predložila sudu da okrivljenog oglasi krivim i osudi po zakonu.</span>
</p>
<p>
<span class="span1">Punomoćnica oštećene se </span><span class="span1">u završnoj riječi pridružila završnoj riječi zastupnice optužbe, i ukazala na otežavajuće okolnosti na strani okrivljenog. Što se tiče imovinskopravnog zahtjeva oštećena će isti ostvariti u parničnom postupku.</span>
</p>
<p>
<span class="span1">Okrivljeni je u odbrani datoj u prethodnom postupku u bitnom naveo da mu je oštećena N. V. ostala dužna novac za telefon koji joj je prodao, te da je dugo vremena tražio oštećenu kako bi mu taj novac vratila, pokušavao je da stupi u kontak sa njom, ali mu se ona nije javljala na telefon. Dana 28. novembra 2015. godine sasvim slučajno dok je prolazio svojim vozilom primijetio je oštećenu kako ide pješke u blizini pasarele na Z. Zaustavio je vozilo, izašao iz istog, prišao oštećenoj i počeo razgovor sa njom oko duga. Ona mu je rekla da nema novca i dala mu je mobilni telefon marke "Iphone 5" koji je imala kod sebe rekavši mu da ga računa kao dio duga. To je odbio i rekao joj da mu donese novac koji duguje, a da će joj nakon toga vratiti telefon, koji je zatim stavio u svoju torbicu. Oštećena se tada predomislila, pa je tražila da joj vrati mobilni telefon, nudeći mu njenu ličnu kartu kao garanciju da će isplatiti dug. To je odbio, a ona je tada počela da ga vuče za torbicu pokušavajući na silu da uzme mobilni telefon, pa su se otimali oko torbice i ona je u jednom trenutku pala prema klupi na autobuskom stajalištu. Tada je otišao u svoje vozilo i napustio lice mjesta, i nije tačno da je oštećenoj nanio bilo kakvu povredu, jer je uopšte nije udarao. Kasnije je taj mobilni telefon predao policijskim službenicima kada ga je oštećena prijavila policiji. Nije mu poznato da li je oštećena prilikom pada zadobila bilo kakve povrede. Na glavnom pretresu je dodao da se nakon predmetnog događaja sastao sa majkom oštećene i rekao joj da od oštećene ne traži da mu izmiri bilo kakvu obavezu, da ga više ne interesuje i da jedino što želi jeste to da ga ostave na miru, a dug joj je oprostio jedino iz razloga da više ne bude bilo kakvih problema, kao i da njegova porodica ne bi saznala šta je oštećena njemu uradila. Sa njim je u kritičnoj prilici bila S. H. B., sa kojom je bio u emotivnoj vezi. Iako mu je oštećena u prvi mah predala svoj mobilni telefon želeći time da izmiri dio duga, ona prethodno iz tog telefona nije izvukla svoju sim karticu. Sjeća se da je telefon kada mu ga je predala bio upaljen, ali se ne sjeća da li je isti imao sim karticu. U završnoj riječi je naveo da smatra da je kritični događaj mogao da se završi na miran način, a upravo u tom pravcu je i krenuo da se razrješava, ali se oštećena predomislila i tražila od njega da joj vrati telefon, jer se naknadno sjetila da treba da joj stignu neke poruke u vezi posla, pa je onda počela da histeriše i da se sa njim otima oko torbice i moguće je da ga je takvim svojim postupkom i iznervirala. Nije sporio da je između njih bilo kontakta, ali oštećenu sigurno nije udario, a da je to htio udario bi je, jer se ne boji nikoga. Po prirodi je miran i neće svađu, ali kad hoće onda baš ide do kraja i to bude baš strašno. Nakon tog događaja je zamolio majku oštećene koja je željela da mu vrati novac u ratama da se sav odnos završi na događaju koji se desio i rekao joj je da joj ne traži novac. </span>
</p>
<p>
<span class="span1">Branilac okrivljenog je u završnoj riječi naveo da izmijenjeni dispozitiv optužnog akta tužilac nije potkrijepio kako i na koji način dodatna tjelesna povreda može imati kategoriju teške tjelesne povrede, tačnije krvni podliv na čelu i oguljotine u predjelu dlanova. Ta činjenica govori samo o vjerodostojnosti iskaza okrivljenog i svjedoka S. H. B. da je oštećena N. V. pala na leđa, pa su tako i nastale povrede na dlanovima. Takođe, o načinu nastanka povrede ni sama oštećena nije dala dovoljno dokaza, niti utemeljenja u materijalnoj istini, pa i dalje stoji da je ta povreda mogla i morala nastupiti na drugačiji način. Iskaz oštećene je usmjeren samo na otežavanje položaja okrivljenog, i u krajnjem izbjegavanje obiligaciono pravog odnosa koji je imala prema okrivljenom. Ukazao je na nedostatke optužnog akta u dijelu koji se tiče tačne godine rođenja okrivljenog. Predložio je da sud oslobodi okrivljenog za izvršenje navedenog krivičnog djela ili istog blaže kazni, s obzirom da u konkretnom niti je postojala, niti je mogla postojati namjera za izvršenje bilo kojeg krivičnog djela nad oštećenom, jer je cjelokupna situacija učinjena u afektivnom stanju kako okrivljenog, tako i oštećene. </span>
</p>
<p>
<span class="span1">Sud je u dokaznom postupku saslušao svjedokinju oštećenu N. V. i svjedokinju S. H. B., saslušao sudskog vještaka medicinske struke dr N. R. koji je prethodno pročitao svoj pisani nalaz i mišljenje od 06.02.2016. godine, pročitao potvrdu Uprave policije CB Podgorica o privremeno oduzetim predmetima Ku. br. 950/2015 od 28.11.2015. godine, potvrdu Uprave policije CB Podgorica o vraćanju privremeno oduzetih predmeta Ku. br. 950/2015 od 28.11.2015. godine, medicinsku dokumentaciju na ime oštećene N. V. i izvod iz registra kaznenih evidencija Ministarstva pravde KE 383/16 od 29.02.2016. godine.</span>
</p>
<p>
<span class="span1">Svjedokinja oštećena N. V. je u iskazu datom u predhodnom postupku i na glavnom pretresu saglasno </span><span class="span1">navela da se 28. novembra 2015. godine kretala putem u blizini pasarele na Z. U jednom trenutku nedaleko od nje zaustavilo se vozilo, iz kojeg je izašao okrivljeni V. P., koga je poznavala od ranije, a od njega je tokom ljeta te godine kupila mobilni telefon marke "Iphone 6". Prilikom kupovine telefona dala je prvu ratu u iznosu od 300 eura, dok ostale rate nije platila zato što je njen prijatelj, za kojeg je kupila taj telefon, tu obavezu preuzeo na sebe. Čim joj je prišao okrivljeni je počeo da viče na nju, vrijeđao je i tražio od nje da mu da novac koji mu se duguje za telefon. Pokušala je da mu objasni da prijatelja nije čula duže vrijeme i da joj da malo vremena kako bi sa njim stupila u kontakt. Međutim, okrivljeni je i dalje vikao, a u jednom trenutku je uhvatio za ruku i nogom je udario u predjelu zadnjice. Tada je odlučila da ode odatle i uputila se prema obližnjem kiosku. Nije se okretala iza sebe, jer je mislila da je okrivljeni otišao. Međutim, kada je prišla kiosku, koji se nalazio u sklopu autobuskog stajališta, osjetila je da joj je neko prišao sa leđa i istrgnuo iz ruke njen telefon "Iphone 5". Okrenula se i ponovo ugledala okrivljenog iza sebe, koji je nastavio da viče na nju. Sjeća se da je govorio nešto u smislu da će on sam u njenom mobilnom telefonu da pronađe broj njenog prijatelja i da će joj vratiti telefon kada mu se on javi, te da mu ne bi bilo žao da je odrobija i tome slično. Kada je krenuo da ide sa njenim telefonom, uhvatila ga je za ruku pokušavajući da povrati svoj telefon, a okrivljeni je tada glavom, tačnije svojim čelom, udario u predjelu nosa, nakon čega je otišao. Pala je na beton i počela je da joj ide krv iz nosa. Prišao joj je neki taksista koji joj je pomogao da ustane i prevezao je u policiju, odakle su je odmah uputili u Urgentni centar gdje su je ljekari pregledali i rekli da joj je polomljen nos. Taksista je vidio cio događaj, ali ne zna kako se on zove. Poslije izvjesnog vremena okrivljeni je razgovarao sa njenom majkom i preko njene majke pokušavao da utiče na nju da povuče prijavu, što nije htjela da uradi. </span><span class="span1">Na glavnom pretresu je dodala da se sjeća da joj je okrivljeni rekao da neće da se raspravlja sa njom, jer su mu u autu žena i djeca, a ona nije obraćala pažnju da li ima neko sa njim u autu. </span><span class="span1">Kao oštećena pridružila se krivičnom gonjenju protiv okrivljenog.</span>
</p>
<p>
<span class="span1">Svjedokinja S. H. B. je u iskazu datom na glavnom pretresu navela da poznaje okrivljenog i sa njim je izuzetno prisna, a poznaje i oštećenu N. V. Sa okrivljenim je išla u T. </span><span class="span1">kako bi on od oštećene uzeo ratu koju mu je ona bila dužna za telefon, ali je tada nijesu pronašli. Zna da je oštećena blokirala okrivljenog tako da je nije mogao dobiti telefonom, i izbjegavala je susret, iako mu je bila dužna novac. Kritičnog dana okrivljeni je došao kako bi vozilom prebacio nju i njene dvije ćerkice, i vozeći se primjetila je kako oštećena prelazi pješački prelaz kod Pasarele na Z., kod semafora. Okrivljenom je rekla "evo ti je N.", nakon čega je on svoje vozilo parkirao na proširenju koje je namijenjeno za stajalište autobusa i izašao je iz vozila, a ona je ostala u vozilu kako bi pazila na ćerke koje su se nalazile na zadnjem sjedištu. Okrivljeni se obratio oštećenoj, koja ga je samo gledala, a što je djelovalo kao da se izgubila. Iz vozila je primjetila da njih dvoje komuniciraju, ali nije mogla čuti njihov razgovor. Jasno je vidjela kako je oštećena okrivljenom pružila telefon, a nakon toga telefon vratila prema sebi, da bi potom ponovo okrivljenom dala telefon koji je on uzeo i stavio u torbu. Nakon par trenutaka oštećena je okrivljenom pružila neki papir, djelovalo je kao da on taj papir neće da uzme i zatim je primjetila kako je oštećena počela da se otima sa okrivljenim, a vukla ga je za njegovu tobru koju je i okrivljeni držao rukama. Iako se događaj dešavao sa njene desne strane, a njene ćerke su bile na zadnjem sjedištu, pa se okretala i na lijevu stranu prema njima, čitav događaj oko otimanja torbe ispratila je bez okretanja i jasno je vidjela kako se okrivljeni i oštećena čupaju oko torbe, kako puca kaiš na torbi i kako oštećena pada na zemlju zadnjicom i okreće se unazad, odnosno preko leđnog dijela tijela, i nakon toga ustaje. Navela je da se uznemirila i počela da plače, a plakale su i njene dvije ćerke, pa je zamolila okrivljenog da se vrati u vozilo. Vidjela je da je oštećena ustala i držala je obije ruke na licu, a dlanovi su joj bili okrenuti prema licu. Okrivljeni se okrenuo, uzeo torbicu i ušao u vozilo, a ona je bila usplahirena i više nije obraćala pažnju na oštećenu. Kada je okrivljeni ušao u vozilo odvezao je nju i ćerke kući, a bio je usplahiren i rekao je "pih ne znam što mi je sve ovo trebalo". Smirivala je okrivljenog i rekla mu da ga ne krivi ni za šta i da je oštećena doprinijela što je došlo do tog incidenta. Misli da je okrivljeni bio usplahiren zbog toga što se taj incident dogodio. Zna da je veče nakon tog događaja oštećena slala okrivljenom slike njenog natečenog nosa i sa tim slikama ga je ucjenjivala da joj oprosti dug i tražila mu je novac. Oštećena je u kritičnoj prilici pala na leđa i to je bilo na autobuskom stajalištu, a ona je i pored toga što se okretala u drugu stranu kako bi smirila ćerke koje su bile na zadnjem sjedištu to uspjela da vidi. Nije primjetila kako se oštećena ustala sa zemlje, ali je vidjela da je ustala i da se držala rukama u predjelu lica, a zatim je desnom rukom pravila pokret kao da se pipa po desnom kuku, a to joj je djelovalo kao da traži torbicu. Ne zna zašto se oštećena držala u predjelu lica, a pretpostavlja da se držala zato što je plakala i zato što je znala da je okrivljenom dužna novac. Kada su krenuli vozilom vidjela je da oštećena stoji i ona sigurno nije ležala. Da je oštećena ležala izašla bi da joj pomogne. Oštećena nije plakala prije nego što je pala na leđa, nego se drala i histerisala iz svega mozga. Nije primjetila da je na oštećenoj bilo tragova krvi. Na pitanje suda da li se okrivljeni nakon što mu je oštećena predala telefon vraćao do vozila, pa nakon toga ponovo išao prema oštećenoj, je izjavila da jeste, da je uzeo telefon i krenuo je prema vozilu, ali se oštećena predomislila i počela je da viče i da traži da joj on vrati telefon. Okrivljeni se nije vraćao do vozila već se samo okrenuo prema vozilu, nakon čega je oštećena odmah počela da viče, pa se on okrenuo prema njoj, ona mu je nešto nudila, a on je to odbio, nakon čega su počeli da se vuku oko torbice.</span>
</p>
<p>
<span class="span1">Iz medicinske dokumentacije na ime oštećene N. V., i to: izvještaja ljekara specijaliste hirurga Ugrentnog centra KCCG br. protokola 23973 od 28.11.2015. godine, CT nalaza br. 5611 od 28.11.2015. godine, izvještaja ljekara specijaliste za ORL KCCG br. protokola 3717 od 28.11.2015. godine, izvještaja ljekara specijaliste za ORL KCCG br. protokola 13828 od 30.11.2015. godine i izvještaja ljekara specijaliste za ORL KCCG br. protokola 13888 od 02.12.2015. godine proizilazi da se oštećena javljala u navedenu zdravstvenu ustanovu radi ukazivanja ljekarske pomoći i kontrolnih pregleda, zbog povreda zadobijenih u nasilju od </span><span class="span1">strane poznate osobe udarcom glave u glavu, a da su ljekari postavili dijagnoze koje su date na latinskom jeziku, te da joj je propisana terapija.</span>
</p>
<p>
<span class="span1">Iz nalaza i mišljenja sudskog vještaka medicinske struke dr N. R. od 06.02.2016. godine, a koji je vještak dao na osnovu medicinske dokumentacije koja je pročitana na glavnom pretresu, proizilazi da je oštećena N. V. u kritičnom događaju zadobila krvni podliv u predjelu čela i prelom nosnih kostiju sa pomjeranjem koštanih ulomaka. Navedene povrede posledice su dejstva tupine mehaničke sile i iste su mogle nastati usled direktnog dejstva aktivno zamahnutog mehaničkog oruđa - udarca, moguće glavom druge osobe, moguće i u jednom aktu, a u vrijeme nanošenja zadobijene povrede zbirno se kvalifikuju kao teška tjelesna povreda. Na glavnom pretresu vještak je naveo da osim zadobijenih povreda koje su opisane u pisanom nalazu oštećena N. V. je zadobila i nekoliko oguljotina na dlanovima, a koje povrede su bile navedene u dostavljenoj medicinskoj dokumentaciji, ali ih nije obradio u pisanom nalazu i mišljenju. Zadobijene oguljotine posledica su dejstva tupine mehaničke sile i iste su nastale usled pada i udara o tvrdu i neravnu podlogu. U vrijeme nanošenja zadobijene povrede se kvalifikuju kao laka tjelesna povreda i ista ne utiče na prethodno datu zbirnu kvalifikaciju tjelesnih povreda. Prelom nosnih kostiju kod oštećene je bio sa pomijeranjem koštanih ulomaka odnosno sa dislokacijom ("impresivna povreda"... "fractura osesium nasalium cum dislocationem"...), a takođe je urađena i repozicija preloma nosnih kostiju. S obzirom na to da je nos bio pomjeren ulijevo, medicinska intervencija repozicije znači da se prelomljeni nos vraća u desnu stranu do središnje linije. Prilikom udarca mehaničkim oruđem u predio nosa može doći do nekih od bočnih dislokacija nosa ili do utisnuća ka nazad. U konkretnom slučaju pomjeranje nosa je bilo u lijevu stranu što znači da je sila djelovala na desnu bočnu stranu i leđa nosa. U medicinskoj dokumentaciji nisu opisani krvni podlivi u okolini nosa osim krvnog podliva u čeonom predjelu, a isto može biti u vezi sa brzinom javljanja pacijenta ljekaru imajući u vidu da ovi podlivi, tipično očnih kapaka, nastanu nekoliko sati kasnije ili čak sledećeg dana. Zadobijeni prelom nosa sa dislokacijom nije mogao nastupitu usled pada i udara o tvrdu podlogu, pa ni o dio klupe. Radi se o vrlo tipičnoj povredi koja nastaje mehanizmom udarca. Imajući u vidu da je u medicinskoj dokumentaciji opisan krvni podliv u predjelu čela bez bliže lokalizacije te povrede na čelu, moguće je da je samo ovaj podliv nastao usled pada, ukoliko je oštećena pala ka naprijed. Ovaj krvni podliv u predjelu čela zasebno posmatrano se kvalifikuje kao laka tjelesna povreda, a prelom nosnih kostiju sa dislokacijom zasebno se kvalifikuje kao teška tjelesna povreda. Okolnost da spolja na koži nosa nije opisana nikakva povreda upravo govori u prilog da je sila koja je djelovala na nos bila veće površine, što bi moglo odgovarati čelu druge osobe, pesnici i slično. Da je pad bio na ravnu površinu klupe ne bi nastao prelom sa dislokacijom, već eventualno neka druga povreda nosa, a da je pad bio na ćošak ili ivicu klupe zasigurno bi lakše nastala spoljašnja povreda na koži nosa u vidu oguljotine ili neke rane, pa tek onda prelom nosnih kostiju sa dislokacijom. Imajući u vidu da ne postoji spoljašnja povreda na koži nosa, vještak je apsolutno siguran da se nije radilo o padu, već o udarcu u nos. U medicinskoj dokumentaciji ne postoje podaci na osnovu kojih bi se tvrdilo da je oštećena zadobila potres mozga, posebno zato što je u dokumetnaciji navedeno da u cjelosti rekonstruiše događaj, kao i da negira druge propratne neurološke simptome, a što se takođe jasno vidi i iz njenog iskaza na glavnom pretresu da se u potpunosti sjeća događaja. Gubitak svijesti koji je oštećena pomenula kao medicinski laik u datoj okolnosti je objasnio kao osjećaj ošamućenosti zbog jakog bola koji se pojavio u trenutku zadobijanja povrede nosa, a ne kao posledicu povrede mozga u vidu potresa. </span>
</p>
<p>
<span class="span1">Iz potvrde Uprave policije CB Podgorica o privremeno oduzetim predmetima Ku. br. 950/2015 od 28.11.2015. godine, proizilazi da su ovlašćena službena lica UP CB Podgorica navedenog dana od okrivljenog privremeno oduzeli mobilni telefon marke "Iphone 5" IMEI br. 358 826 057 343 135, crne boje.</span>
</p>
<p>
<span class="span1">Iz potvrde Uprave policije CB Podgorica o vraćanju privremeno oduzetih predmeta Ku. br. 950/2015 od 28.11.2015. godine, proizilazi da su ovlašćena službena lica UP CB Podgorica navedenog dana izvršili vraćanje privremeno oduzetih predmeta - stvari svjedokinji oštećenoj, i to mobilni telefon "Iphone 5" IMEI br. 358 826 057 343 135, crne boje.</span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno, dovodeći ih vezu sa odbranom okrivljenog, sud je na nesumnjiv način utvrdio da je okrivljeni</span><span class="span1"> dana 28.11.2015. godine u P., u naselju Z., u blizini Pasarele, na autobuskom stajalištu, teško tjelesno povrijedio oštećenu N. V., na način što joj je glavom zadao udarac u predjelu glave od kojeg udarca je oštećena pala, nanoseći joj na taj način tešku tjelesnu povredu u vidu preloma nosnih kostiju sa pomijeranjem koštanih ulomaka, krvnog podliva u predjelu čela i oguljotina na dlanovima.</span>
</p>
<p>
<span class="span1">Činjenično stanje je utvrđeno prije svega iz iskaza svjedoka oštećene N. V. koja je navela da se kritičnog dana kretala putem u blizini pasarele na Z., kada se u jednom trenutku nedaleko od nje zaustavilo vozilo iz kojeg je izašao okrivljeni kojeg je poznavala od ranije, i da je okrivljeni čim joj je prišao počeo da viče na nju, da je vrijeđa i tražio je da mu da novac koji mu je dugovala za telefon koji je ranije kupila od njega. U jednom trenutku je uhvatio za ruku i nogom udario u predjelu zadnjice, pa je odlučila da ode i uputila se prema obližnjem kiosku koji se nalazi u sklopu autobuskog stjališta, da bi nakon toga osjetila da joj je neko prišao sa leđa i istrgnuo joj iz ruke njen telefon "Iphone 5", pa se okrenula i ugledala okrivljenog iza sebe. Nastavio je da viče na nju, govorio joj da mu ne bi bilo žao da je odrobija i tada je krenuo da odlazi sa njenim telefonom, ali ga je ona uhvatila za ruku i pokušala da uzme svoj telefon, u kom trenutku je okrivljeni glavom, tačnije svojim čelom, udario u predjelu nosa od kojeg udarca je pala na beton. Sud je prihvatio iskaz svjedoka oštećene kao istinit, imajući u vidu da se ona tokom čitavog trajanja postupka na dosledan, međusobno saglasan i jasan način izjašnjavala o svim odlučnim činjenicama, te da je njen iskaz potvrđen medicinskom dokumentacijom, nalazom i mišljenjem vještaka medicinske struke i potvrdama o privremeno oduzetim i vraćenim predmetima UP CB Podgorica. Naime, iz medicinske dokumentacije izdate na ime oštećene i nalaza i mišljenja vještaka medicinske struke i njegovog izjašnjenja na glavnom pretresu utvrđeno je da je oštećena od udarca koji joj je okrivljeni zadao u kritičnoj prilici zadobila tešku tjelesnu povredu u vidu preloma nosnih kostiju sa pomijeranjem koštanih ulomaka, krvnog podliva u predjelu čela i oguljotina na dlanovima. Vještak je pojasnio da su krvni podliv u predjelu čela i oguljotine na dlanovima pojedinačno posmatrano lake tjelesne povreda, dok je prelom nosnih kostiju sa pomijeranjem koštanih ulomaka teška tjelesna povreda, te da se sve povrede zbirno kvalifikuju kao teška tjelesna povreda. Takođe, iz nalaza i mišljenja i izjašnjenja vještaka medicinske struke na glavnom pretresu je utvrđen mehanizam nastanka navedenih povreda, odnosno da su prelom nosnih kostiju sa pomijeranjem koštanih ulomaka i krvni podliv u predjelu čela posledice dejstva tupine mehaničke sile i iste su mogle nastati usled direktnog dejstva aktivno zamahnutog mehaničkog oruđa - udarca, moguće glavom druge osobe, dok su oguljotine na dlanovima posledica dejstva tupine mehaničke sile i iste su nastale usled pada i udara o tvrdu i neravnu podlogu. Vještak je isključio mogućnost da je zadobijeni prelom nosa sa dislokacijom mogao nastupitu usled pada i udara o tvrdu podlogu, ili u dio klupe, a ovo iz razloga jer se radi o vrlo tipičnoj povredi koja nastaje mehanizmom udarca. Okolnost da spolja na koži nosa nije opisana nikakva povreda upravo govori u prilog da je sila koja je djelovala na nos bila veće površine, što bi moglo odgovarati čelu druge osobe, pesnici i slično. Da je pad bio na ravnu površinu klupe ne bi nastao prelom sa dislokacijom, već eventualno neka druga povreda nosa, a da je pad bio na ćošak ili ivicu klupe zasigurno bi lakše nastala spoljašnja povreda na koži nosa u vidu oguljotine ili neke rane, pa tek onda prelom nosnih kostiju sa dislokacijom. Imajući u vidu da ne postoji spoljašnja povreda na koži nosa, vještak je sa apsolutnom sigurnošću isključio mogućnost da se radilo o padu, već je bio </span><span class="span1">siguran da su povrede nastale udarcem u nos, čime je u potpunosti potvrđen iskaz oštećene. </span><span class="span1">Nalaz i mišljenje vještaka medicinske struke, kao i njegovo izjašnjenje na glavnom pretresu, sud je u cjelosti prihvatio, ocijenivši ga kao jasan, logičan, objektivan i u svemu dat shodno pravilima medicinske struke. Takođe, iskaz oštećene da joj je okrivljeni uzeo telefon marke „Iphone 5“ je potvrđen potvrdom UP CB Podgorica o </span><span class="span1">privremeno oduzetim predmetima Ku. br. 950/2015 od 28.11.2015. godine i potvrdom o vraćanju privremeno oduzetih predmeta Ku. br. 950/2015 od 28.11.2015. godine, uz koje su policijski službenici kritičnog dana od okrivljenog oduzeli mobilni telefon „Iphone 5“, crne boje i vratili ga oštećenoj.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni bio svjestan da postupajući na naprijed opisani način, odnosno udarajući oštećenu svojom glavom, tj. čelom, u predjelu njene glave, tačnije nosa, gdje je rizik od nastupanja posledice veći u odnosu na druge dijelove tijela zbog zbog vitalnosti glave i lica, povrijeđuje tjelesni integritet oštećene, što je i htio, čime su se u radnjama okrivljenog pored objektivnih stekli i subjektivni elementi bića krivičnog djela teška tjelesna povreda iz čl. 151 st. 1 Krivičnog zakonika Crne Gore.</span>
</p>
<p>
<span class="span1">Sud je cijenio navode odbrane okrivljenog da mu je oštećena u kritičnoj prilici dala svoj mobilni telefon marke "Iphone 5" i rekla mu da ga računa kao dio duga, iako prethodno iz istog nije izvukla svoju sim karticu, niti je ugasila telefon, ali da je to odbio i rekao joj da mu donese novac koji duguje, a da će joj nakon toga vratiti telefon, koji je zatim stavio u svoju torbicu, nakon čega se oštećena predomislila, pa je tražila da joj vrati mobilni telefon, nudeći mu ličnu kartu kao garanciju da će isplatiti dug, što je odbio, a ona je tada počela da ga vuče za torbicu pokušavajući na silu da uzme mobilni telefon, pa su se otimali oko torbice i oštećena je u jednom trenutku pala prema klupi na autobuskom stajalištu, te da nije tačno da je oštećenoj nanio bilo kakvu povredu, jer je uopšte nije udarao. Međutim, sud nalazi da je ovakva odbrana okrivljenog, osim što je opovrgnuta iskazom svjedoka oštećene, krajnje neubjedljiva i nelogična, te kao takva sračunato data u cilju izbjegavanja krivice. Naime, nije logično da oštećena ponudi okrivljenom svoj mobilni telefon dobrovoljno, a da pritom isti prethodno ne ugasi i iz istog ne izvadi svoju SIM karticu, i na taj način sačuva sve svoje lične kontakte i privatne podatke koje čuva u mobilnom telefonu kao uređaju koji osim za ostvarivanje telefonske komunikacije služi i kao uređaj za automatsku obradu podataka. Navedena nelogičnost upućuje na zaključak da oštećena nije dobrovoljno predala telefon okrivljenom, već da joj je okrivljeni isti samovoljno i nasilno oduzeo, čime se potvrđuje iskaz oštećene. Neubjedljiva odbrana okrivljenog da su se on i oštećena otimali oko torbice nakon što se oštećena predomislila, i da je zbog toga ista pala prema klupi na autobuskom stajalištu, kao i nastojanje branioca okrivljenog da predstavi da je oštećena upravo na taj način zadobila povrede je u potpunosti opovrgnuta mišljenjem vještaka medicinske struke koji je sa apsolutnom sigurnošću isključio mogućnost da je prelom nosnih kostiju kod oštećene mogao nastati mehanizmom pada. Takođe, po nalaženju suda krajnje je nelogično da okrivljeni oprašta dug oštećenoj, ako joj već nije nanio povrede i ne osjeća se krivim.</span>
</p>
<p>
<span class="span1">Sud je cijenio i iskaz svjedoka S. H. B., ali je našao da je isti pristrasan, nelogičan i kontradiktoran, te ga kao takvog nije mogao prihvatiti. Naime, ova svjedokinja je navela da poznaje okrivljenog i da je sa njim izuzetno prisna, što je potvrdio i okrivljeni navodeći da su bili u emotivnoj vezi, pa je za sud nesumnjivo da je iskaz ove svjedokinje motivisan jedino time da potvrđivanjem navoda odbrane okrivljenog istom pomogne da izbjegne krivicu. Pored navedenog, iskaz ove svjedokinje obiluje nelogičnostima. Tako ista navodi da je ostala u vozilu kako bi čuvala svoje dvije ćerkice koje su se nalazile na zadnjem sjedištu i da se često okretala prema njima, na svoju lijevu stranu, ali je i pored toga uspjela da vidi čitav kritični događaj, koji se odigrao sa njene desne strane, a da joj ništa ne promakne. Svjedokinja je dalje navela da je vidjela kako se okrivljeni i oštećena čupaju oko torbe, kako puca kaiš na torbi i kako oštećena pada na zemlju zadnjicom i okreće se unazad, odnosno preko leđnog </span><span class="span1">dijela tijela, i nakon toga ustaje i drži obije ruke na licu, a dlanovi su joj bili okrenuti prema licu, te da se sve to dešavalo na autobuskom stajalištu. Po nalaženju suda, osim što je nelogično da se oštećena navodno nakon pada na zadnjicu, a zatim i koluta koji je napravila unazad, odnosno preko svojih leđa, odmah ustala i držala dlanovima u predjelu lica, jer je evidentno da od takvog pada nije mogla dobiti povrede u predjelu lica, već bi u tom slučaju mogla eventualno zadobiti povrede u predjelu leđa ili potiljačnog, odnosno tjemenog djela glave, koje povrede joj nisu konstatovane, ovaj dio iskaza svjedoka je direktno protivrječan odbrani okrivljenog da je oštećena pala prema klupi na autobuskom stajalištu, jer svjedokinja S. H. B. uopšte ne pominje da je oštećena pala prema bilo kakvoj klupi, već jasno navodi da je ista pala na zemlju. Pored navedenog ovaj dio iskaza svjedokinje protivrječi i tezi koju zastupa branilac okrivljenog da je oštećena povrede glave zadobila padom i udarom glave u metalnu klupu autobuskog stajališta, jer takva teza podrazumjeva pad unaprijed, a svjedokinja H. B. je istakla da je oštećena pala unazad. Takođe, objašnjenje ove svjedokinje da je oštećena držala dlanove u predjelu lica zato što je plakala i zato što je znala da je okrivljenom dužna novac je po nalaženju suda i više nego neubjedljivo. Nije logično ni da je okrivljeni, ako već nije zadao udarac oštećenoj kako to tvrdi ova svjedokinja, nakon događaja bio usplahiren, niti je imao razloga da kaže "pih ne znam što mi je sve ovo trebalo". Iskaz ove svjedokinje je protivrječan i sam sa sobom, jer je svjedokinja na glavnom pretresu prvo navela da se okrivljeni nakon što mu je oštećena predala telefon vraćao do vozila, pa nakon toga ponovo išao prema oštećenoj, da bi odmah nakon toga navela da se okrivljeni nije vraćao do vozila već se samo okrenuo prema vozilu.</span>
</p>
<p>
<span class="span1">Sud je odbio predlog branioca okrivljenog da se izvrši dopunsko vještačenje tjelesnih povreda kod oštećene, nalazeći da je takav predlog neosnovan, kod činjenice da je vještak medicinske struke dr N. R. u pisanom nalazu i mišljenju, te odgovarajući na postavljena pitanja na glavnom pretresu na jasan, logičan i stručan način opisao sve tjelesne povrede kod oštećene, izjasnio se o njihovoj vrsti i težini, kao i o njihovom ukupnom dejstvu, te do detalja opisao mehanizam njihovog nastanka. Iz navedenih razloga sud nalazi i da su neosnovane primjedbe branioca okrivljenog da tužilac nije potkrijepio izmijenjeni dispozitiv optužnog akta, odnosno da je nejasno kako krvni podliv na čelu i oguljotine u predjelu dlanova mogu imati kategoriju teške tjelesne povrede, s obzirom da iz nalaza i mišljenja vještaka medicinske struke i njegovog izjašnjenja na glavnom pretresu proizilazi da se radi o lakim tjelesnim povredama, koje se sa prelomom nosnih kostiju sa pomjeranjem koštanih ulomaka zbirno kvalifikuju kao teška tjelesna povreda.</span>
</p>
<p>
<span class="span1">Takođe, sud nije prihvatio ni stav branioca okrivljenog da je isti djelovao u afektu i da nije imao namjeru da izvrši krivično djelo, kao i navode okrivljenog da ga je postupanje oštećene iznerviralo, jer po nalaženju suda oštećena nije inicirala susret sa okrivljenim, niti ga je izazivala, a nije ga ni napala, već je pokušala da zaštiti svoju imovinu, tako da ga svojim ponašanjem nije mogla dovesti u stanje jake razdraženosti, dok činjenica da je okrivljeni bio nezadovoljan neizmirenim dugovanjem od strane oštećene mu ne daje za pravo da prema istoj upotrebljava fizičku silu i narušava joj tjelesni integritet.</span>
</p>
<p>
<span class="span1">Imajući u vidu utvrđeno činjenično stanje, odnosno da je okrivljeni naveo da je rođen 1969. godine, a ne 1962. godine kako to stoji u optužnom predlogu, to je sud izvršio izmjenu njegovih ličnih podataka u tom dijelu, nalazeći da se radi o očiglednoj omašci u kucanju optužnog akta, ali i da se takvom izmjenom ne remeti identitet presude i optužbe u smislu čl. 446 u vezi čl. 369 st. 1 Zakonika o krivičnom postupku.   </span>
</p>
<p>
<span class="span1"> </span><span class="span2">Prilikom odmjeravanja kazne, a imajući u vidu svrhu kažnjavanja, sud je u smislu čl. 42 st. 1 Krivičnog zakonika Crne Gore, uzeo u obzir sve okolnosti koje utiču da kazna bude manja ili veća, pa je kao olakšavajuće okolnosti na strani okrivljenog cijenio njegove lične i porodične prilike, odnosno da je oženjen, otac troje djece, lošeg imovnog stanja, nezaposlen, dok je kao otežavajuću okolnost cijenio njegov raniji život, i sa tim u vezu raniju osuđivanost </span><span class="span2">presudama koje su navedene u izreci, a što je utvrđeno iz izvoda iz registra kaznenih evidencija Ministarstva pravde KE 383/2016 od 29.02.2016. godine, ali je sud imao u vidu da je od poslednje osude proteklo više od 21 godine u kojem periodu okrivljeni nije imao sukoba sa zakonom. Navedene olakšavajuće okolnosti sud je cijenio kao naročito olakšavajuće, pa je primjenom čl. 45 st. 1 tač. 3 i čl. 46 st. 1 tač. 5 Krivičnog zakonika Crne Gore okrivljenom ublažio kaznu ispod granice propisane zakonom, i primjenom čl. 36 Krivičnog zakonika Crne Gore istog osudio na kaznu zatvora u trajanju od tri mjeseca, nalazeći da će se i sa ublaženom kaznom zatvora postići svrha kažnjavanja, i da je ista srazmjerna težini predmetnog krivičnog djela i ličnosti okrivljenog kao učinioca, te da će se sa ovako odmjerenom kaznom zatvora na okrivljenog u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span2">Kako je okrivljeni oglašen krivim, sud ga je, shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka uplati iznos od ukupno 154,50 eura, od čega na ime troškova medicinskog vještačenja iznos od 104,50 eura, i na ime paušala kao dijela troškova krivičnog postupka iznos od 50,00 eura, koji je odmjeren srazmjerno trajanju postupka, složenosti predmeta i imovnim prilikama okrivljenog, </span><span class="span1">kao i troškove na ime nagrade i nužnih izdataka punomoćnika oštećene o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku</span><span class="span2">. </span>
</p>
<p>
<span class="span2">Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 21.11.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA                                                                               S U D I J A</span>
</p>
<p>
<span class="span1"> Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1">                             žalba u roku od 8 dana od dana </span>
</p>
<p>
<span class="span1">                             prijema prepisa iste, Višem sudu</span>
</p>
<p>
<span class="span1">                             u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
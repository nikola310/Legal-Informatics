<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 1.0in 0.37430555in 1.125in;}
.p1{margin-right:-0.052083332in;text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										K. br. 124/13</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p4"></p>
<p class="p4">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda, zapisničara Draginje Bošković, u krivičnom predmetu protiv okrivljenog V. D.a iz Bijelog Polja, zbog produženog krivičnog djela zloupotreba položaja u privrednom poslovanju iz čl. 272 st. 2 u vezi st. 1 Krivičnog zakonika, u vezi čl. 49 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 349/12 od 08. 05. 2013. godine, nakon održanog usmenog, glavnog i javnog pretresa, u prisustvu savjetnika u ODT-u u Bijelom Polju D.e Š., okrivljenog V. D.a i punomoćnika oštećenog, dana 04. 06.  2013. godine, donio je i objavio,  </span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p2"></p>
<p class="p3">
<span>	  </span>
</p>
<p class="p4">
<span>	Okrivljeni V. D.O, JMBG-…, od oca M., majke M., rođene Š., rođen 10. 02. 1987. godine u Bijelom Polju, nastanjen u mjestu rođenja, Njegnjevo, drž. CG, završio SSS, srednjeg imovnog stanja, neosuđivan, </span>
</p>
<p class="p4"></p>
<p class="p2"></p>
<p class="p3">
<span>K R I V  J E</span>
</p>
<p class="p3"></p>
<p class="p3"></p>
<p class="p4">
<span>	Zato što je:</span>
</p>
<p class="p4"></p>
<p class="p4">
<span> 	-U periodu od 20. 01. 2010. godine do 01. 06. 2012. godine, u Bijelom Polju, kao odgovorno lice - inkasant u JP Vodovod "Bistrica" Bijelo Polje, u namjeri da sebi pribavi protivpravnu imovinsku korist, od novca koji mu je bio povjeren na radu a koji potiče od naplate utroška vode na fizička lica, prisvojio novac u ukupnom iznosu od 3.428,91€, na način što novac naplaćen po osnovu utrošene vode od kupaca - fizičkih lica, nije uplaćivao blagajni u blagajnu preduzeća, već je isti zadržao za sebe i time sebi, a na štetu JP Vodovod "Bistrica" u Bijelom Polju, pribavio protivpravnu imovinsku korist u naznačenom iznosu, </span>
</p>
<p class="p4"></p>
<p class="p4">
<span>	-čime je izvršio krivično djelo zloupotreba položaja u privrednom poslovanju u produženom trajanju iz čl. 272 st. 2 u vezi st. 1 Krivičnog zakonika, u vezi čl. 49 st. 1 Krivičnog zakonika.</span>
</p>
<p class="p4"></p>
<p class="p6">
<span>-pa mu sud,  primjenom navedenog zakonskog propisa i čl. 2, 4, 5, 13, 15, 32, 42, 52, 53 i 54 Krivičnog zakonika  i čl. 226, 229, 239  i 374 ZKP-a,   i z r i č e,</span>
</p>
<p class="p6"></p>
<p class="p5">
<span>USLOVNU OSUDU</span>
</p>
<p class="p2"></p>
<p class="p4"></p>
<p class="p4">
<span>	Kojom mu utvrđuje kaznu zatvora od 4 (četiri) mjesec i istovremeno određuje da se ista neće izvršiti, ukoliko okrivljeni u roku od jedne godine ne izvrši novo krivično djelo.</span>
</p>
<p class="p7"></p>
<p class="p4">
<span>	Okrivljeni se obavezuje da  plati ovom sudu na ime  paušala  iznos od 40,00€, kao i na ime ostalih troškova krivičnog postupka iznos od 236,50€, na račun Budžeta CG br.: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih, dužan dostaviti krivičnoj pisarnici ovog suda.</span>
</p>
<p class="p7">
<span> </span>
</p>
<p class="p4">
<span>	Imovinsko pravnog zahtjeva nije bilo. </span>
</p>
<p class="p4"></p>
<p class="p6"></p>
<p class="p5">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p4">
<span>	Optužnim predlogom Osnovnog državnog tužilaštva u Bijelom Polju, Kt. br. 349/12 od 08. 05. 2013 godine, optuženom V. D.u iz Njegnjeva, Bijelo Polje, stavljeno je na teret izvršenje krivičnog djela zloupotreba položaja u privrednom poslovanju u produženom trajanju iz čl. 272 st. 2 u vezi st. 1 Krivičnog zakonika, u vezi čl. 49 st. 1 Krivičnog zakonika.</span>
</p>
<p class="p6"></p>
<p class="p6">
<span>Glavni pretres je održan i zaključen  u prisustvu prisustvu savjetnika u ODT-u u Bijelom Polju D.e Š., okrivljenog V. D.a i predstavnika oštećenog.   </span>
</p>
<p class="p6"></p>
<p class="p4">
<span>	 Savjetnik u ODT-u u završnoj riječi je izjavila da ostaje pri podnijetom optužnom predlogu i predložila je sudu da okrivljenog oglasi krivim i osudi ga na kaznu po zakonu.</span>
</p>
<p class="p4"></p>
<p class="p4">
<span>	Punomoćnik oštećenog A. Đ. u završnoj riječi je izjasnio se da se ne pridružuje krivičnom gonjenju protiv okrivljenog a nije postavio ni imovinsko-pravni zahtjev. </span>
</p>
<p class="p4"></p>
<p class="p4">
<span>	Okrivljeni V. D.o u svojoj odbrani, datoj tokom istražnog postupka, u bitnom je naveo da radi u JP Vodovod "Bistrica" od 2003. godine a od januara mjeseca 2010. godine radi na poslovima inkasanta u tom preduzeću. Kazao je da je negdje u ljeto 2012. godine pri Vodovodu "Bistrica" formirana Komisija za popis koja je utvrdila da kod njega postoji manjak u iznosu od 1.448,93 eura, te da u blokovima koje duži nedostaje 106 priznanica. Kazao je da ne zna kako je došlo do navedenog manjka, s tim što nije sumnjao da je Komisija svoj posao odradila kako treba. Što se tiče 106 priznanica koje nedostaju kazao je da mu nije jasno šta se desilo sa tim priznanicama a moguće da je u slučajevima kada potrošač kaže da će da plati vodu u određenom iznosu, da je on popunjavao priznanicu na taj iznos, s tim što bi taj potrošač posle par minuta kazao kako nema da plati toliki iznos, već manji ili da uopšte nema da plati, zbog čega je on, kako navodi, takve priznanice cijepao iz bloka i bacao. Kazao je da mu nikada niko nije objasnio da priznanice ne smije cijepati. Kazao je još i da je spreman da Vodovodu nadoknadi manjak, pa i onaj manjak koji se eventualno kasnije utvrdi.  </span>
</p>
<p class="p4">
<span>	U svojoj odbrani datoj na glavnom pretresu okrivljeni V. se izjasnio da je izvršio krivično djelo koje mu je stavljeno na teret i da se zbog istog osjeća krivim, navodeći da je tačno da u periodu od 20. 01. 2010. godine do 01. 06. 2012. godine, jedan dio novca koji je naplatio po osnovu utrošene vode, na području MZ Rasovo, nije uplatio na žiro račun preduzeća JP Vodovod u kome je zaposlen kao inkasant. Kazao je i da je preduzeću Vodovod dužan iznos novca kako je to našao vještak ecc. struke i da je sa preduzećem u kome radi napravio dogovor o načinu izmirenja obaveze, s tim što je već izmirio dio obaveze </span>
</p>
<p class="p4">
<span>	U završnoj riječi okrivljeni je izjavio da se iskreno kaje zbog učinjenog djela i molio je sud da ga što blaže kazni.</span>
</p>
<p class="p4"></p>
<p class="p4">
<span>	Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke M. S.u, N. LJ.u i D. A.u; pročitao: Pravilnik o unutrašnjoj organizaciji i sistematizaciji JP Vodovod "Bistrica" - Bijelo Polje; pročitao rješenje JP Vodovod "Bistrica" - B.Polje, broj 258 od 30. 08. 2012. godine; rješenje broj 395 od 05. 12. 2011. godine; pročitao izvještaj Komisije za popis broj 266 od 09. 08. 2012. godine; izvršio uvid u fotokopije priloženih priznanica i računa; pročitao nalog blagajni broj 657 od 29. 04. 2013. godine; pročitao nalaz i mišljenje vještaka ecc. struke D. Ć.a od 30. 04. 2013. godine i izvršio uvid u izvod iz kaznene evidencije na ime okrivljenog. </span>
</p>
<p class="p4"></p>
<p class="p6">
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima iz odbrane okrivljenog, sud je utvrdio činjenično stanje i na osnovu tako utvrdjenog činjeničnog stanja zaključio je, da je okrivljeni izvršio krivično djelo na način opisan u izreci ove presude, za koje je i kriv.</span>
</p>
<p class="p6">
<span> </span>
</p>
<p class="p6">
<span>Naime, okrivljeni V. na glavnom pretresu priznaje izvršenje krivičnog djela stavljenog mu na teret i svoju krivicu. </span>
</p>
<p class="p6">
<span>Priznanje okrivljenog potvrđeno je i izvedenim dokazima, pa sud njegovo priznanje cijeni potpunim, jasnim i nedvosmislenim.</span>
</p>
<p class="p6"></p>
<p class="p6">
<span>Tako, u svojim međusobno saglasnim iskazima svjedoci M. S.a, N. LJ.a i D. A.a navode da su bile članovi popisne komisije koja je utvrdila manjak kod inkasanta u JP Vodovod okrivljenog V. D.a, do iznosa koji je utvrđen po osnovu tada postojeće dokumentacije. Navodi iz iskaza ovih svjedoka potvrđeni su i sadržinom pisanog dokaza izvještaja Komisije za popis broj 266 od 09. 08. 2012. godine, iz koga proizilazi da je kod inkasanta - okrivljenog V. D.a, utvrđeno da je u minusu za iznos od 1.448,93 eura. </span>
</p>
<p class="p6"></p>
<p class="p6">
<span>Uvidom u Pravilnik o unutrašnjoj organizaciji i sistematizaciji JP Vodovod "Bistrica" Bijelo Polje utvrđeno je da su dužnosti lica zaposlenog na radnom mjestu inkasant, između ostalog i da vrši obračun utroška vode i ispostavlja račune, te vrši naplatu utrošene vode, te da svakih 7 dana daje izvještaj blagajni preduzeća o naplaćenoj vodi i vrši uplatu novca u blagajnu.</span>
</p>
<p class="p6"></p>
<p class="p6">
<span>Sud je cijenio nalaz i mišljenje vještaka ecc. struke D. Ć.a, koji u svom mišljenju navodi da je prijavljeni - okrivljeni, u poslovanju za period od 20. 01. 2010. do 01. 06. 2012. godine, iskazao manjak u poslovanju u iznosu od 3.428,91€, a da je kasnije uplatom iznos od 1.450,00€ djelimično obeštetio JP Vodovod "Bistrica" a da ih nije obeštetio za iznos od 1.978,91€. Nalaz i mišljenje ovog vještaka sud je prihvatio obzirom da ni okrivljeni nije imao primjedbi na ovakav obračun vještaka. </span>
</p>
<p class="p6"></p>
<p class="p6">
<span>Iz izvoda iz kaznene evidencije na ime okrivljenog utvrđeno je da isti do sada nije osuđivan. </span>
</p>
<p class="p6">
<span>Sud je cijenio i druge izvedene dokaze, ali ih nije posebno obrazlagao. </span>
</p>
<p class="p6"></p>
<p class="p6">
<span>Stoga, iz priznanja okrivljenog i izvedenih dokaza sud je nesumnjivo utvrdio da je okrivljeni u kritičnom periodu kao odgovorno lice - inkasant u JP Vodovod "Bistrica" Bijelo Polje, u namjeri da sebi pribavi protivpravnu imovinsku korist, od novca koji mu je bio povjeren na radu a koji potiče od naplate utroška vode na fizička lica, prisvojio novac u ukupnom iznosu od 3.428,91€, na način što novac naplaćen po osnovu utrošene vode od kupaca - fizičkih lica, nije uplaćivao blagajni u blagajnu preduzeća, već je isti zadržao za sebe i time sebi, a na štetu JP Vodovod "Bistrica" u Bijelom Polju, pribavio protivpravnu imovinsku korist u naznačenom iznosu. </span>
</p>
<p class="p6">
<span>Postupajući na opisani način okrivljeni, je u svojim radnjama ostvario sva bitna obilježja bića krivičnog djela stavljenog mu na teret koje je izvršio u produženom trajanju, obzirom da se radi o više istovrsnih krivičnih djela učinjenih u vremenskoj povezanosti od strane istog učinioca, prema istom oštećenom a takođe se radi o istovrsnosti predmeta djela i korišćenju iste situacije te jedinstvu umišljaja učinioca.  </span>
</p>
<p class="p6"></p>
<p class="p4">
<span>	Cijeneći subjektivni odnos okrivljenog prema izvršenim radnjama krivičnog djela, sud je mišljenja da je isti bio svjestan da svojim radnjama čini zabranjenu djelatnost, a što je u konkretnom slučaju i htio, postupajući sa direktnim umišljajem, pri čemu je umišljaj okrivljenog bio usmjeren na protivpravno oduzimanje novca dobijenog naplatom računa za vodu, na način opisan u izreci presude, a u namjeri da pribavi za sebe protivpravnu imovinsku korist, pa su se u njegovim radnjama, pored objektivnih, stekli i subjektivni elementi bića krivičnog djela stavljenog mu na teret.</span>
</p>
<p class="p4"></p>
<p class="p4">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljenog  od olakšavajućih okolnosti našao:  da se radi licu relativno mlađe životne dobi, koji je priznao izvršenje krivičnog djela izražavajući i kajanje zbog učinjenog, činjenicu da se oštećeni nije pridružio krivičnom gonjenju, te da se radi o licu koje do sada nije osuđivano, što ukazuje da niije sklon izvršenju krivičnih djela, pa u nedostatku otežavajućih okolnosti sud je mišljenja da olakšavajuće okolnosti na strani okrivljenog, predstavljaju osnov za izricanje uslovne osude, kao krivične sankcije i istom utvrdio kaznu zatvora od 4 mjeseca, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i da će se na taj način ostvariti svrha uslovne osude predviđena u čl. 52 Krivičnog zakonika.</span>
</p>
<p class="p4">
<span> </span>
</p>
<p class="p4">
<span>	Shodno čl. 226 i 229 Zakonika o krivičnom postupku, odlučeno je da okrivljeni plati sudu na ime paušala, iznos od 40,00 €, pri tome imajući u vidu složenost i trajanje krivičnog postupka, te imovinske prilike okrivljenog, kao i da, na ime ostalih troškova krivičnog postupka plati sudu iznos od 236,50€€,  koji se odnose na naknadu na ime vještačenja vještaka ecc. struke. </span>
</p>
<p class="p4"></p>
<p class="p4">
<span>	Imovinsko-pravnog zahtjeva nije bilo.</span>
</p>
<p class="p4"></p>
<p class="p6">
<span>Iz iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p6"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p3">
<span>Dana  04. 06. 2013. godine,   </span>
</p>
<p class="p4"></p>
<p class="p4">
<span>Zapisničar,								       S u d i j a,</span>
</p>
<p class="p4">
<span>Draginja Bošković s.r.    						Ivan Adamović, s.r. </span>
</p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Calibri;font-size:11pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-right:-0.125in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.61/12</span>
</p>
<p class="p2"></p>
<p class="p3">
<!--Image link to '0.png' can be here-->
</p>
<p class="p2"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p4"></p>
<p class="p2">
<span>OSNOVNI SUD U DANILOVGRADU, kao prvostepeni krivični, po sudiji Vladimiru Novoviću, kao pojedincu, uz učešće Branke Nikolić, kao zapisničara, u krivičnom predmetu okrivljenog Ć.A. iz B. P., zbog krivičnog djela ugrožavanje javnog saobraćaja iz čl.339 st.3 u vezi st.1 KZ i okrivljenog L.R. iz D., zbog krivičnog djela ugrožavanje javnog saobraćaja iz čl.339 st.1 KZ odlučujući po optužnom predlogu Osnovnog državnog tužilaštva iz Podgorice Kt.br.617/12 od 06.06.2012.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon glavnog i javnog pretresa održanog dana 14.02.2013.godine, u prisustvu zastupnika optužnog predloga i okrivljenih, donio je dana 19.02.2013.godine i istog dana javno objavio</span>
</p>
<p class="p2"></p>
<p class="p4">
<span>P R E S U D U</span>
</p>
<p class="p5"></p>
<p class="p4">
<span>I</span>
</p>
<p class="p2"></p>
<p class="p2">
<span>Okrivljeni Ć.A., od oca Dž. i majke H., rodjene B., rodjen ...godine u B. P., sa mjestom prebivališta u B.P. - naselje P. bb, državljanin Crne Gore, pismen, završio Fakultet kriminalističkih nauka, službenik Uprave policije, oženjen, otac jednog maloljetnog djeteta, srednjeg imovnog stanja, neosudjivan. </span>
</p>
<p class="p2"></p>
<p class="p2"></p>
<p class="p4">
<span>Kriv je</span>
</p>
<p class="p2"></p>
<p class="p2">
<span>Što je: </span>
</p>
<p class="p2"></p>
<p class="p2">
<span>Dana 26.10.2010.godine, oko 14,45 časova, u mjestu Kosić, opština Danilovgrad, ne pridržavajući se saobraćajnih propisa iz čl. 22 st.1 ZOBS-a na putevima ugrozio saobraćaj i doveo u opasnost život i tijelo ljudi, iako je bio svjestan da svojom radnjom može izvršiti krivično djelo, ali je olako držao da do toga neće doći, znajući da je njegovo djelo zabranjeno, na način što je upravljajući putničkim vozilom marke "Golf" reg. oznake BP AG ..., lokalnim putem Podgorica-Danilovgrad u pravcu Danilovgrada, započeo radnju skretanja vozilom ulijevo, u trenutku kada je okrivljeni L.R., upravljajući putničkim vozilom marke "Lada Niva" reg. oznake DG AF ..., u pravcu Danilovgrada, preticao njegovo vozilo, a da se prethodno nije uvjerio da to može učiniti bez opasnosti za druge učesnike u saobraćaju, usljed čega je na prostoru lijeve kolovozne trake, gledano u pravcu Danilovgrada, došlo do sudara prednjeg desnog dijela vozila marke " Lada Niva" i lijevog bočnog dijela vozila  marke "Golf", kojom prilikom je okrivljeni L.R. zadobio laku tjelesnu povredu u vidu preloma petog rebra desne strane grudnog koša i nagnječine kože desne strane grudnog koša.    </span>
</p>
<p class="p2"></p>
<p class="p2">
<span>- čime je počinio krivično djelo ugrožavanje javnog saobraćaja iz čl.339 st.3 u vezi st.1 KZ. </span>
</p>
<p class="p2"></p>
<p class="p2">
<span>Pa sud okrivljenom Ć.A.u primjenom citiranih zakonskih propisa, te čl. 4, 5, 16, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p2"></p>
<p class="p4">
<span>USLOVNU OSUDU</span>
</p>
<p class="p4"></p>
<p class="p2">
<span>Kojom mu utvrdjuje kaznu zatvora u trajanju od 30 (trideset) dana  i istovremeno odredjuje da se ista neće izvršiti ako okrivljeni za vrijeme od  1 (jedne)  godine po pravosnažnosti presude ne učini novo krivično djelo. </span>
</p>
<p class="p5"></p>
<p class="p2">
<span>Dužan je okrivljeni Ć.A. da na ime troškova krivičnog postupka uplati ovom sudu iznos od 209,00 eura i po osnovu paušala iznos od 30,00 eura, a  sve u roku  od 15 dana po pravosnažnosti presude.</span>
</p>
<p class="p2">
<span>   </span>
</p>
<p class="p4">
<span>II</span>
</p>
<p class="p2"></p>
<p class="p2">
<span>Okrivljeni L.R., od oca V. i majke M., rodjene P., rodjen ...godine u D., sa mjestom prebivališta u D. - selo G. bb, državljanin Crne Gore, pismen, završio srednju ekonomsku školu, ugostitelj, oženjen, otac jednog djeteta, lošeg imovnog stanja, neosudjivan.</span>
</p>
<p class="p2"></p>
<p class="p2">
<span>Na osnovu čl.373 tač.2 ZKP-a, </span>
</p>
<p class="p2"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p2"></p>
<p class="p2">
<span>Da je:</span>
</p>
<p class="p2"></p>
<p class="p2">
<span>Dana 26.10.2010.godine, oko 14,45 časova, u Danilovgradu, u mjestu Kosić, ne pridržavajući se saobraćajnih propisa iz čl. 22 st.1 i čl.200 ZOBS-a na putevima ugrozio saobraćaj i doveo u opasnost život i tijelo ljudi, a bio je svjestan da na taj način može učiniti krivično djelo, pa je na to pristao, znajući da je njegovo djelo zabranjeno, na način što je upravljajući putničkim vozilom marke "Lada Niva" reg. oznake DG AF ..., u pravcu Danilovgrada, pod dejstvom alkohola, u pijanom stanju, pri koncentraciji od 1,84 promila apsolutnog alkohola u krvi, preduzeo radnju preticanja vozila okrivljenog Ć.A., koji je upravljajući putničkim vozilom marke "Golf" reg. oznake BP AG ... u pravcu Danilovgrada započeo radnju skretanja vozilom ulijevo u pravcu mjesta Kosić,  a da se prethodno nije uvjerio da to može učiniti bez opasnosti za druge učesnike u saobraćaju, usljed čega je došlo do sudara prednjeg desnog dijela vozila marke "Lada Niva" i lijevog bočnog dijela vozila "Golf", kojom prilikom je okrivljeni Ć.A. zadobio laku tjelesnu povredu u vidu nagnječine kože glave i tijela i istegnuća mišića i veza vrata.        </span>
</p>
<p class="p2"></p>
<p class="p2">
<span>- čime bi počinio krivično djelo ugrožavanje javnog saobraćaja iz čl.339 st.1 KZ.</span>
</p>
<p class="p2"></p>
<p class="p2">
<span>Na osnovu čl.230 st.1 ZKP-a, troškovi krivičnog postupka padaju na teret budžetskih sredstava suda. </span>
</p>
<p class="p4">
<span>Obrazloženje</span>
</p>
<p class="p2"></p>
<p class="p2">
<span>Optužnim predlogom ODT-a u Podgorici Kt.br.617/12 od 06.06.2012.godine, stavljeno je na teret okrivljenom Ć.A.u da je izvršio krivično djelo ugrožavanje javnog saobraćaja iz čl.339 st.3 u vezi st.1 KZ, a okrivljenom L.R. da je izvršio krivično djelo ugrožavanje javnog saobraćaja iz čl.339 st.1 KZ. Zastupnik optužbe je u završnoj riječi precizirao činjenični opis krivičnih djela iz optužnog predloga tako što je u prvom redu umjesto broja "14,30" stavio broj "14,45", u 5 redu nakon imena "Almir" dodao riječi "iako je bio svjestan da svojom radnjom može izvršiti krivično djelo, ali je olako držao da do toga neće doći, znajući da je njegovo djelo zabranjeno", u 8 redu nakon imena "Radovan" dodao riječi "a bio je svjestan da na taj način može učiniti krivično djelo, pa je na to pristao, znajući da je njegovo djelo zabranjeno", u 10 redu umjesto broja "1,75" stavio broj "1,84", u 16 redu nakon riječi "nagnječine" dodao riječ "kože", i u 17 redu nakon riječi "nagnječine" dodao riječ "kože", a nakon riječi "istegnuća" dodao riječi "mišića i veza", dok su pravne kvalifikacije ostale iste. Predložio je da sud okrivljene oglasi krivim i osudi u okviru zakonom propisane kazne.</span>
</p>
<p class="p2"></p>
<p class="p2">
<span>Okrivljeni Ć.A. u odbrani datoj na glavnom pretresu u bitnom je naveo da je dana 26.10.2010.godine, kao službenik Uprave policije bio na službenom zadatku i da je upravljao putničkim motornim vozilom marke "Golf IV" reg.oznaka BP AG .... Kretao se lokalnim putem Podgorica-Danilovgrad u pravcu Danilovgrada. Tražio je što bolju poziciju kako bi ispratio neki dogadjaj. Kada je bio na jedno 50 do 100 m prije jednog skretanja ulijevo, a gdje je imao namjeru da skrene, uključio je lijevi pokazivač pravca, a zatim je pogledao u ogledalo unutrašnjeg i lijevog bočnog retrovizora. Zapazio je da se iza njega na oko 200 m kreće vozilo "Lada Niva" i to u pravcu Danilovgrada. Tvrdi da se to vozilo kretalo sredinom kolovoza. Nastavio je da usporava vozilo i zaustavio se u nivou puta za skretanje ulijevo, u okviru svoje kolovozne trake. Vozilo je iskosio blago ulijevo, gledano u pravcu Danilovgrada. Ponovo je pogledao u ogledalo unutrašnjeg i lijevog spoljnog retrovizora i tada u ogledalima ovih retrovizora nije primijetio bilo koje vozilo. Odmah potom došlo je do snažnog udara u lijevu bočnu stranu njegovog vozila. Od ovog udara njegovo vozilo se pomjerilo jedno pola metra do metar u pravcu Danilovgrada. Vozilo koje ga je udarilo, tj. vozilo "Lada Niva" je primijetio zaustavljeno u kanalu, a nakon što je izašao iz svog vozila. Taj kanal se nalazio sa lijeve strane, van kolovoza, gledano u pravcu Danilovgrada. Kada je prišao vozilu "Lada Niva", L.R. ga je zamolio da ne zove policiju. Vidio je da je L.R. povrijedjen  pa je odmah pozvao hitnu pomoć i policiju. U ovoj saobraćajnoj nezgodi je zadobio povrede zbog kojih je pregledan u Hitnoj pomoći u Danilovgradu, a zatim i u KC CG u Podgorici. Pojasnio je da na vozilu "Lada Niva" nije bio uključen lijevi pokazivač pravca u momentu kada je to vozilo vidio na udaljenosti od oko 200 m iza sebe, da je do kontakta došlo u desnoj kolovoznoj traci, gledano u pravcu Danilovgrada, da na službenom vozilu nije imao uključene svjetlosne i zvučne signale, da je nakon pregleda u Hitnoj pomoći u Danilovgradu opet pošao na lice mjesta, gdje mu je prišla jedna djevojka, koja mu se predstavila kao R.S., dala mu broj telefona i kazala mu da je očevidac saobraćajne nezgode, te da je od momenta kada se desila saobraćajna nezgoda pa do prilaska R.S. proteklo oko pola sata do sat. U završnoj riječi je ukazao sudu da je porodičan čovjek, da je otac maloljetnog djeteta, da očekuje rođenje drugog djeteta i da je neosuđivan.   </span>
</p>
<p class="p2"></p>
<p class="p2">
<span>Okrivljeni L.R. u odbrani datoj na glavnom pretresu u bitnom je naveo da je kritičnom prilikom upravljao vozilom marke "Lada Niva" reg.oznake DG AF ... i da se kretao desnom kolovoznom trakom lokalnog puta Podgorica-Danilovgrad, u pravcu Danilovgrada. Kada je došao u mjesto Kosić primijetio je ispred sebe vozilo marke "Golf" i na oko 20-30 metara prije jednog skretanja ulijevo, gledano u pravcu Danilovgrada, dao je lijevi pokazivač pravca i prešao je na lijevu kolovoznu traku, kako bi izvršio preticanje ovog vozila. U nivou ovog skretanja ulijevo, vozilo "Golf" je iz desne kolovozne trake, bez pokazivača pravca skrenulo ulijevo i tada je došlo do kontakta izmedju njegovog vozila i vozila marke "Golf". Do kontakta je došlo u lijevoj kolovoznoj traci gledano u pravcu Danilovgrada. Prednjom desnom stranom svog vozila udario je u lijevu bočnu stranu vozila "Golf". Tvrdi da je u vremenu prije saobraćajne nezgode popio 4-5 čašica domaće lozove rakije, a zapremina čašica je bila 0,03 l. U ovoj saobraćajnoj nezgodi je zadobio povrede, zbog kojih je pregledan u Hitnoj pomoći u Danilovgradu i u KC CG u Podgorici. Istakao je da se prije saobraćajne nezgode iza njega kretao Vlado Radulović, koji živi u Tološima u Podgorici, a koji je za njim krenuo da pretiče vozilo marke "Golf". Dodao je i da su mu neki ljudi kazali da je nakon saobraćajne nezgode iz vozila marke "Golf" izašla R.S.. U završnoj riječi je kazao da ostaje pri onome što je kazao u odbrani.</span>
</p>
<p class="p2"></p>
<p class="p2">
<span>Sud je na glavnom pretresu u dokaznom postupku saslušao svjedoka S. rođ. R.Z. , saslušao svjedoka R.V.a, pročitao zapisnik o uvidjaju Uprave policije Ispostava Danilovgrad br.169 sa datumom popunjavanja od 27.10.2010.godine, izvršio uvid u skicu lica mjesta, pročitao izvještaj KC CG A.br.1680 od 28.10.2010.godine o prisustvu alkohola u krvi okrivljenog L.R.a, pročitao uvjerenje JZU KC CG Urgentnog centra br.03/17-357/1 od 31.01.2011.godine izdato na ime okrivljenog Ć.A., pročitao uvjerenje JZU KC CG Urgentnog centra br.03/17-357/1 od 31.01.2011.godine izdato na ime okrivljenog L.R.a, pročitao nalaz i mišljenje vještaka sudsko-medicinske struke dr B.B.a Kri.br.130/11 od 22.06.2011.godine, pročitao nalaz i mišljenje vještaka saobraćajne struke ing. M.Šlj. Kri.br.130/11 od januara 2012.godine i saslušao ovog vještaka, pročitao izvod iz kaznene evidencije Uprave policije Ispostava Danilovgrad od 17.06.2012.godine izdat na ime okrivljenog L.R.a i pročitao izvod iz kaznene evidencije Uprave policije PJ Bijelo Polje od 15.06.2012.godine izdat na ime okrivljenog Ć.A..</span>
</p>
<p class="p2"></p>
<p class="p2">
<span>Svjedok S. rođ.R.S. u iskazu datom na glavnom pretresu u bitnom je navela da je u vrijeme kada se desila saobraćajna nezgoda živjela u mjestu koje se nalazi nedaleko od lokalnog puta Danilovgrad-Podgorica, a na granici sela Novo Selo i Kosić. Tvrdi da je saobraćajna nezgoda bila dana 26.10.2010.godine, a toga se sjeća iz razloga što je njena slava Sveta Petka, dan nakon toga, tj. 27.oktobra. Kritičnom prilikom je stajala na autobuskom stajalištu kod kafane Lug, koje se nalazi sa desne strane lokalnog puta Danilovgrad-Podgorica, gledano iz pravca Podgorice. Čekala je brata da dođe, jer su trebali da idu da kupe neke stvari za slavu. Bio je dan i misli da je bilo oko 16,00 časova. U jednom momentu vidjela je da se jedno vozilo marke "Golf III ili IV" tamne boje, koje je došlo iz pravca Podgorice, zaustavilo u okviru desne kolovozne trake gledano iz pravca Podgorice i da je na tom vozilu bio uključen lijevi pokazivač pravca. Ovo vozilo marke "Golf" vidjela je na oko 50 do 100 metara prije nego što se to vozilo zaustavilo i tada je na tom vozilu vidjela da je uključen lijevi pokazivač pravca. Dok se vozilo "Golf" približavalo, iza tog vozila vidjela je jedno vozilo marke "Lada", koje se kretalo nekontrolisano, lijevom i desnom kolovoznom trakom lokalnog puta Danilovgrad-Podgorica, a iz pravca Podgorice. Vozilo "Lada" je svojim prednjim dijelom udarilo u bočnu lijevu stranu vozila "Golf" i to negdje u dijelu vrata vozača. Istakla je da je do kontakta ovih vozila došlo u momentu kada vozilo "Golf" nije bilo prešlo na lijevu kolovoznu traku lokalnog puta Danilovgrad-Podgorica, a gledano iz pravca Podgorice. Pojasnila je da je vozilo "Lada" bilo tamno-zelene boje, da na mjestu nezgode postoji put koji se ukršta sa lokalnim putem Danilovgrad-Podgorica i da se taj put nalazi sa lijeve strane gledano iz pravca Podgorice. Primijetila je da se vozilo "Lada" nakon kontakta prevrnulo u kanal, koji se nalazio sa lijeve strane lokalnog puta Podgorica-Danilovgrad gledano iz pravca Podgorice. Dalje je navela da je vozač vozila marke "Golf" izašao iz vozila na vrata od suvozača i da se uputio u pravcu prevrnutog vozila "Lada". I ona je krenula u pravcu vozila "Lada" ali joj je vozač vozila "Golf" rekao da ne prilazi. Vozač vozila "Golf" je izvukao vozača vozila "Lada" iz vozila. Prvo vozilo koje je naišlo lokalnim putem poslije saobraćajne nezgode je bilo vozilo koje je došlo iz pravca Danilovgrada i ono je naišlo u momentu kada je vozač vozila "Golf" izvlačio vozača vozila "Lada" iz vozila. Nakon toga na lice mjesta je došao njen brat sa svojim vozilom i njih dvoje su pošli kući, a ne u trgovinu, jer je ona bila u šoku. U tom momentu policija nije bila došla na mjesto saobraćajne nezgode, ali je bilo došlo vozilo hitne pomoći u koje su ušli vozači vozila. Na putu prema kući razgovarala je sa bratom o onome što je vidjela i brat joj je kazao da je trebala ponuditi pomoć u vidu ostavljanja kontakt telefona. Poslije oko 30 minuta od tog razgovora brat je vratio na mjesto gdje se desila saobraćajna nezgoda i tada se predstavila učesniku saobraćajne nezgode koji se preziva Ćatović i dala mu broj mobilnog telefona. Prije nego što je razgovarala sa Ćatovićem javila se jednom policajcu pitavši ga gdje su ljudi koji su učestvovali u saobraćajnog nezgodi i taj policajac je uputio na Ćatovića. Kazala je ovom policajcu da je očevidac saobraćajne nezgode, a on joj je rekao da se ne primiče, jer se u tom momentu uklanjalo neko vozilo. Dodala je da je u momentu kada se vozilo "Golf" zaustavilo u desnoj kolovoznoj traci lokalnog puta Danilovgrad-Podgorica, gledano iz pravca Podgorice, isto zauzelo položaj tako što je bilo ukošeno prednjim dijelom ka središnjoj liniji, te da je u proljeću ili ljetu 2012.godine, na mobilnom telefonu imala više propuštenih poziva kada je kontaktirajući ta lica na jednom od tih brojeva dobila Ć.A.. U tom razgovoru Ć.A. je pitao da li može da je predloži za svjedoka, a ona mu je rekla da može, s tim što mu je ukazala da živi u Zagrebu. Nije mogla precizno da se izjasni o tome koliko su prednji i zadnji točkovi vozila "Golf" tačno bili udaljeni od središnje linije u momentu kontakta.</span>
</p>
<p class="p2"></p>
<p class="p2">
<span>Svjedok R.V. u iskazu datom na glavnom pretresu u bitnom je naveo da je kritičnom prilikom upravljao svojim vozilom marke "Golf 3" i da se kretao lokalnim putem Podgorica-Danilovgrad u pravcu Danilovgrada. Išao je u Kosić, gdje ima kuću. Tvrdi da se ispred njega kretalo vozilo "Lada Niva" tamno-zelenkaste boje, te da se ispred vozila "Lada Niva" kretalo vozilo "Golf 4", tamne boje, koje je imalo registarske oznake PG CG. U jednom momentu vozilo "Lada Niva" je započelo preticanje vozila "Golf 4", a prethodno je vidio da je na vozilu "Lada Niva" uključen lijevi pokazivač pravca kao znak za preticanje. Tada je bio na udaljenosti od oko 10 do 30 metara iza vozila "Lada Niva". Odmah nakon što je vozilo "Lada Niva" prešlo u lijevu kolovoznu traku, gledano u pravcu Danilovgrada, i on je krenuo prema lijevoj kolovoznoj traci kako bi izvršio preticanje vozila "Golf 4". U tom momentu vozilo "Golf 4" je skrenulo iz desne kolovozne trake u lijevu kolovoznu traku, gledano u pravcu Danilovgrada, a prema jednom putu koji se nalazio sa lijeve strane i tada je u lijevoj kolovoznoj traci "Lada Niva" prednjim dijelom udarila u bočni lijevi dio "Golfa 4". Tada na vozilu "Golf 4" nije bio uključen lijevi pokazivač pravca, a da je bio uključen on bi to vidio. Poslije kontakta ova dva vozila, vozilo "Lada Niva" je sletjelo u jedan kanal, koji se nalazio sa lijeve strane puta gledano prema Danilovgradu, dok se vozilo "Golf 4" zaustavilo na kolovozu lokalnog puta. Zaustavio je svoje vozilo, izašao je iz istog i došao je do vozila "Lada Niva" kako bi pružio pomoć. Pokušao je da izvuče L.R.a iz vozila ali u tome nije uspio zbog problema sa kičmom, pa su onda prišli neki ljudi koji su izvukli L.R.a iz vozila. U vozilu "Golf 4" bio je vozač muškarac, a iz ovog vozila sa mjesta suvozača izašla je jedna visoka crna djevojka. Pomjerio je svoje vozilo sa lica mjesta i parkirao ga je ispred kafane "Lug", koja se nalazi na 20-30 metara od mjesta nezgode, a u pravcu Danilovgrada i to sa desne strane gledano u istom pravcu. Poslije izvršenog parkiranja vratio se na mjesto nezgode. Ubrzo je došla policija i Hitna pomoć. Zatim je pojasnio da su na vozilu "Golf 4" bile neke službene tablice, da je prethodno u iskazu kazao da su bile tablice PG CG ali da u to nije siguran, te da se na užem lokalitetu mjesta nezgode put pružao u pravcu od više stotina metara. Još je dodao da je jednom prilikom nakon saobraćajne nezgode pošao u selo Kosić kod jednog čovjeka koji je imao udareno vozilo "Volvo" jer su ga interesovali neki djelovi. Kod tog čovjeka sreo je L.R.a. Prepoznao ga je kao učesnika u saobraćajnoj nezgodi i pričao mu je da ga je vadio iz vozila. </span>
</p>
<p class="p2">
<span> </span>
</p>
<p class="p2">
<span>Iz zapisnika o uvidjaju Uprave policije Ispostava Danilovgrad br.169 sa datumom popunjavanja od 27.10.2010.godine i skice lica mjesta utvrđuje se da se predmetna saobraćajna nezgoda dogodila dana 26.10.2010.godine, oko 14,45 časova, na lokalnom putu Danilovgrad-Podgorica, u mjestu Kosić, koje pripada području opštine Danilovgrad. Put je bez trotoara i pješačke staze, ravan, mokar i izvan naselja. Kolovoz lokalnog puta je širine 6 metara i podijeljen je središnjom isprekidanom razdjelnom linijom na dvije kolovozne trake. Okrivljeni Ć.A. je upravljao putničkim motornim vozilom marke „Golf 4“ reg.br. BP AG ..., koji je vlasništvo Uprave policije, dok je okrivljeni L.R. upravljao putničkim motornim vozilom „Lada Niva“ reg.br. DG AF .... Obojica okrivljenih su se prethodno kretali smjerom od Podgorice prema Danilovgradu. Vozilo Lada Niva“ reg.br. DG AF ... pretrpjelo je totalnu štetu. Na vozilu „Golf“ reg.br. BP AG ... bili su oštećeni: prednji lijevi blatobran, prednja lijeva vrata, zadnja lijeva vrata, lijeva bankina, lijevi retrovizor, prednje vjetrobransko staklo i prednji branik. Kao ST uzet je betonski zid sa propustom za atmosferske padavine koji se nalazi na 0,95 metara od lijeve ivice puta, gledano prema Danilovgradu. Vozilo “Lada Niva“ reg.br. DG AF ... zatečeno je van kolovoza, po lijevoj strani puta, gledano prema Danilovgradu, zadnjim lijevim točkom udaljeno 1,10 metara od lijeve ivice puta i 10,20 metara od ST. Vozilo „Golf“ reg.br. BP AG ... zatečeno je na kolovozu lokalnog puta tako da je zadnji desni točak bio udaljen 2,00 metra od desne ivice puta, gledano prema Danilovgradu, a prednji deni točak 2,10 metara od iste ivice puta. Zadnji lijevi točak vozila „Golf“ bio je udaljen od ST 4,20 metara. U zoni raskršća lokalnog puta i sporednog puta, koji vodi prema Kosiću, na lijevoj kolovoznoj traci lokalnog puta, gledano prema Danilovgradu, nalaze se tragovi stakla i laka. U lijevoj kolovoznoj traci lokalnog puta, gledano prema Danilovgradu, u zoni raskršća sa sporednim putem nalaze se dva traga krzanja. Prvi trag krzanja nalazi se na 0,95 metara lijevo od središnje isprekidane razdjelne linije, gledano prema Danilovgradu, a drugi trag krzanja na 0,20 metara lijevo od središnje isprekidane razdjelne linije, gledano prema Danilovgradu. </span>
</p>
<p class="p2"></p>
<p class="p2">
<span>Iz nalaza i mišljenja vještaka sudsko-medicinske struke dr B.B.a Kri.br.130/11 od 22.06.2011.godine, uvjerenja JZU KC CG Urgentnog centra br.03/17-357/1 od 31.01.2011.godine izdatog na ime okrivljenog Ć.A., uvjerenja JZU KC CG Urgentnog centra br.03/17-357/1 od 31.01.2011.godine izdatog na ime okrivljenog L.R.a i izvještaja KC CG A.br.1680 od 28.10.2010.godine o prisustvu alkohola u krvi okrivljenog L.R.a, utvrđuje se da je u predmetnoj saobraćajnoj nezgodi okrivljeni L.R. zadobio laku tjelesnu povredu u vidu preloma petog rebra desne strane grudnog koša i nagnječine kože desne strane grudnog koša, te da je okrivljeni Ć.A. zadobio laku tjelesnu povredu u vidu nagnječine kože kosmatog dijela glave i tijela i istegnuća mišića i veza vrata. Dalje se iz nalaza i mišljenja ovog vještaka utvrđuje da je dana 26.10.2010.godine u 15,40 časova (55 minuta poslije saobraćajne nezgode) na odjeljenju za sudsku medicinu KC CG od okrivljenog L.R.a uzeta krv i mokraća na analizu, te da je ovom analizom utvrđeno prisustvo apsolutnog alkohola u krvi od 1,75 promila, a u mokraći 2,56 promila, što znači da se okrivljeni L.R. tada nalazio u fazi eliminacije apsolutnog alkohola iz organizma. Vještak je mišljenja da je okrivljeni L.R. u vrijeme saobraćajne nezgode tj. dana 26.10.2010.godine u 14,45 časova imao 1,84 promila apsolutnog alkohola u krvi, te da se nalazio u pijanom stanju. Vozači motornih vozila koji se nalaze u pijanom stanju su značajno umanjenih sposobnosti upravljanja motornim vozilom, kako u smislu usporenog i neadekvatnog uočavanja svih događaja u saobraćaju, tako i značajno usporene reakcije na uočene događaje i preduzimanja odgovarajućih radnji upravljanja vozilom.</span>
</p>
<p class="p2"></p>
<p class="p2">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i dat prema pravilima struke i nauke.</span>
</p>
<p class="p2"></p>
<p class="p2">
<span>Iz nalaza i mišljenja vještaka saobraćajne struke ing. M.Šlj. Kri.br.130/11 od januara 2012.godine i saslušanja ovog vještaka sa glavnog pretresa utvrđuje se da je do predmetne saobraćajne nezgode došlo usljed propusta u vožnji od strane vozača putničkog motornog vozila marke „Golf“ reg.oznake BP AG ... tj. okrivljenog Ć.A.. Ovo se ogleda u tome što je isti skrenuo sa vozilom sa prostora desne na prostor lijeve kolovozne trake u smjeru kretanja bez prethodne provjere i utvrđenja da ovu radnju može obaviti bezbjedno bez opasnosti za druge učesnike u saobraćaju i istu je obavio u trenutku kada se ovom trakom nalazilo u kretanju (preticanju) putničko motorno vozilo marke „Lada Niva“ reg.oznake DG AF ... na opasnoj prostornoj udaljenosti, usljed čega je došlo do fizičkog kontakta prednjeg desnog kraja vozila „Lada Niva“ i bočne lijeve strane putničkog vozila „Golf“ na prostoru lijeve kolovozne trake, smjera kretanja vozila „Lada Niva“ (prema Danilovgradu), nakon čega je nastupila destabilizacija i skretanje vozila „Lada Niva“ van kolovoza po lijevoj strani puta u smjeru kretanja. Ukoliko je na vozilu „Golf“ bio aktiviran lijevi pokazivač pravca onda i na strani vozača vozila marke „Lada Niva“ tj. okrivljenog L.R.a postoji propust u vožnji jer nije smio vršiti preticanje ovog vozila, što znači da bi u tom slučaju i njegov postupak u vožnji stajao u uzročnoj vezi sa nastankom nezgode. Putničko motorno vozilo „Lada Niva“ voženo je brzinom u dijapazonu od 60 do 66 km/h, dok je putničko motorno vozilo „Golf“ posjedovalo brzinu kretanja do 27 km/h u trenutku fizičkog kontakta. Fizički kontakt između vozila „Lada Niva“ i „Golf“ ostvaren je na prostoru lijeve kolovozne trake lokalnog puta, gledano prema Danilovgradu, u prostornoj zoni gdje su ostali tragovi krzanja i koncentracija fragmenata polomljenog stakla i dr. Kontakt je ostvaren na način što je vozilo „Lada Niva“ svojim prednjim desnim krajem naletjelo na lijevu stranu vozila „Golf“ u trenutku kada je vozilo „Golf“ skretalo ulijevo radi uključivanja na sporednu saobraćajnicu koja vodi prema Kosiću. Nakon ovog fizičkog kontakta vozilo „Lada Niva“ je skrenulo van kolovoza po lijevoj strani puta, dok je vozilo „Golf“ potisnuto na desno da bi se zaustavilo na sredini operativne širine kolovoza lokalnog puta. Vozač vozila „Lada Niva“ u trenutku stvorene incidentne situacije nalazio se na prostoru lijeve kolovozne trake, a prije skretanja vozila „Golf“ na ovu traku, što znači da je vozač vozila „Golf“ morao odustati od radnje skretanja na lijevu kolovoznu traku. Vozač vozila „Lada Niva“ započeo je proces izmicanja vozila na lijevo na distanci ne manjoj od 35 metara prije tačke fizičkog kontakta, što znači da se nalazio na lijevoj kolovoznoj traci prije nego što je vozač vozila „Golf“ skrenuo sa vozilom preko središnje razdjelne linije. Zaustavni put za vozilo „Lada Niva“ iznosio je 38 metara pa je jasno da vozač vozila „Lada Niva“ nije mogao izbjeći fizički kontakt. Lijevi pokazivač pravca na vozilu „Golf“ morao je biti aktiviran na distanci ne manjoj od 40 metara prije skretanja vozila na lijevo, a čak i da je bio aktiviran vozač vozila „Golf“ morao je preko retrovizora da provjeri i utvrdi saobraćajnu situaciju pozadi vozila, jer ovaj uređaj može da zataji. Na glavnom pretresu je pojasnio da ako je vozač vozila „Golf“ blagovremeno dao lijevi pokazivač pravca za skretanje ulijevo da onda na strani oba vozača stoje propusti u vožnji koji stoje u uzročnoj vezi sa nastalom nezgodom. Međutim, ako vozač vozila „Golf“ nije dao lijevi pokazivač pravca onda na strani vozača vozila „Lada Niva“ nema propusta u vožnji jer se kretao u granicama dozvoljene brzine i preduzeo je dozvoljenu radnju preticanja. </span>
</p>
<p class="p2"></p>
<p class="p2">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i dat prema pravilima struke i nauke.</span>
</p>
<p class="p2"></p>
<p class="p2">
<span>Iz izvoda iz kaznene evidencije Uprave policije Ispostava Danilovgrad od 17.06.2012.godine izdatog na ime okrivljenog L.R. utvrđuje se da isti nije osuđivan.</span>
</p>
<p class="p2"></p>
<p class="p2">
<span>Iz izvoda iz kaznene evidencije Uprave policije PJ Bijelo Polje od 15.06.2012.godine izdatog na ime okrivljenog Ć.A. utvrđuje se da isti nije osuđivan.</span>
</p>
<p class="p2"></p>
<p class="p2">
<span>Sud je cijenio iskaz svjedoka R.V.a, pa je našao da se isti objektivno i istinito izjasnio o tome da se kritičnom prilikom kretao vozilom lokalnim putem Podgorica Danilovgrad u pravcu Danilovgrada, da se ispred njega kretalo vozilo „Lada Niva“, da se ispred vozila „Lada Niva“ kretalo vozilo „Golf 4“, da je na vozilu „Lada Niva“ dat lijevi pokazivač pravca kao znak za preticanje, da je vozilo „Lada Niva“ prešlo u lijevu kolovoznu traku i započelo preticanje vozila „Golf 4“, da je vozilo „Golf 4“ bez uključenog pokazivača pravca skrenulo iz desne u lijevu kolovoznu traku, a prema putu koji se nalazio sa lijeve strane, kada je u lijevoj kolovoznoj traci vozilo „Lada Niva“ prednjim krajem udarilo u bočni lijevi dio vozila „Golf 4“, nakon čega je vozilo „Lada Niva“ sletjelo u kanal sa lijeve strane puta, dok se vozilo „Golf 4“ zaustavilo na kolovozu lokalnog puta.    U ovom dijelu njegov iskaz stoji u potpuno skladnoj vezi sa nalazom i mišljenjem vještaka saobraćajne struke ing. M.Šlj., zapisnikom o uvidjaju Uprave policije Ispostava Danilovgrad br.169 sa datumom popunjavanja od 27.10.2010.godine i skicom lica mjesta. Nasuprot prednjem sud nije prihvatio iskaza ovog svjedoka u dijelu da su na vozilu „Golf 4“ bile službene tablice, obzirom da iz zapisnika o uvidjaju Uprave policije Ispostava Danilovgrad br.169 sa datumom popunjavanja od 27.10.2010.godine i skice lica mjesta proizilazi da su se na vozilu „Golf 4“ nalazile reg.oznake BP AG ....</span>
</p>
<p class="p2"></p>
<p class="p2">
<span>Sud je cijenio iskaz svjedoka S. rođ.R.S. pa isti nije prihvatio. Naime, svjedok S. rođ.R.S. je tvrdila da je stojala na autobuskom stajalištu ispred kafane Lug ( koja kafana se po kazivanju svjedoka R.V.a nalazi 20-30 metara od mjesta nezgode prema Danilovgradu), koje se nalazi sa desne strane lokalnog puta Danilovgrad-Podgorica, gledano prema Danilovgradu, da se vozilo "Golf", koje je došlo iz pravca Podgorice, zaustavilo u okviru desne kolovozne trake gledano iz pravca Podgorice, da je na ovom vozilu na oko 50 do 100 metara prije nego što se to vozilo zaustavilo bio uključen lijevi pokazivač pravca, a koji je bio uključen i po zaustavljanju, da je vozilo "Lada" prednjim dijelom udarilo u bočnu lijevu stranu vozila "Golf" i da je do kontakta ovih vozila došlo u momentu kada vozilo "Golf" nije bilo prešlo na lijevu kolovoznu traku lokalnog puta Danilovgrad-Podgorica, a gledano iz pravca Podgorice. Ovakav iskaz svjedoka S. rođ.R.S. obezvrijeđen je nalazom i mišljenjem vještaka saobraćajne struke ing. M.Šlj., zapisnikom o uviđaju Uprave policije Ispostava Danilovgrad br. 169 sa datumom popunjavanja od 27.10.2010.godine, skicom lica mjesta i iskazom svjedoka R.V.a. Iz nalaza i mišljenja vještaka saobraćajne struke ing.M.Šlj., zapisnika o uviđaju Uprave policije Ispostava Danilovgrad br. 169 sa datumom popunjavanja od 27.10.2010.godine i skice lica mjesta nesumnjivo se utvrđuje da je do kontakta vozila „Lada Niva“ i „Golf 4“ došlo u lijevoj kolovoznoj traci lokalnog puta Podgorica-Danilovgrad, gledano prema Danilovgradu, dok se iz iskaza svjedoka R.V.a utvrđuje da na vozilu „Golf 4“ nije bio uključen lijevi pokazivač pravca.</span>
</p>
<p class="p2"></p>
<p class="p2">
<span>Cijeneći odbrane okrivljenih i dokaze izvedene na glavnom pretresu sud je zaključio  da je okrivljeni Ć.A. počinio krivično djelo ugrožavanje javnog saobraćaja iz čl.339 st.3 u vezi st.1 KZ, a na način, mjesto i vrijeme predstavljeno kao u stavu I izreke presude, a da nema dokaza da je okrivljeni L.R. počinio krivično djelo ugrožavanje javnog saobraćaja iz čl. 339 st.1 KZ, na način, mjesto i vrijeme kako je to predstavljeno u stavu II izreke presude zbog čega ga je na osnovu čl.373 tač.2 ZKP-a oslobodio od optužbe. </span>
</p>
<p class="p2"></p>
<p class="p2">
<span>I Naime, iz zapisnika o uvidjaju Uprave policije Ispostava Danilovgrad br.169 sa datumom popunjavanja od 27.10.2010.godine i skice lica mjesta utvrđuje se da je dana 26.10.2010.godine, oko 14,45 časova, na lokalnom putu Danilovgrad-Podgorica, u mjestu Kosić, koje pripada području opštine Danilovgrad, došlo do saobraćajne nezgode u kojoj su učestvovali okrivljeni Ć.A., koji je upravljao putničkim vozilom marke „Golf“ reg. oznake BP AG ..., i okrivljeni L.R., koji je upravljao putničkim motornim vozilom marke „Lada Niva“ reg.oznake DG AF .... Iz ovih dokaza i nalaza i mišljenja vještaka saobraćajne struke ing. M.Šlj. utvrđuje se da se okrivljeni Ć.A. kretao vozilom u pravcu Danilovgrada, da se u istom pravcu  kretao okrivljeni L.R., da je okrivljeni L.R. preduzeo radnju preticanja vozila kojim je upravljao okrivljeni Ć.A. na mjestu gdje je to dozvoljeno isprekidanom razdjelnom linijom, da je prešao na lijevu kolovoznu traku, da je nakon toga okrivljeni Ć.A. započeo radnju skretanja ulijevo, kada je u lijevoj kolovoznoj traci lokalnog puta, gledano prema Danilovgradu došlo do sudara prednjeg desnog dijela vozila "Lada Niva" i lijevog bočnog dijela vozila marke "Golf". Da je okrivljeni L.R. prilikom preduzimanja radnje preticanja uključio lijevi pokazivač pravca i da okrivljeni Ć.A. nije uključio lijevi pokazivač pravca kod skretanja ulijevo utvrđuje se iz iskaza svjedoka R.V.a i odbrane okrivljenog L.R.a, koja nije osporena niti jednim materijalnim dokazom. Dalje se iz nalaza i mišljenja vještaka saobraćajne struke ing. M.Šlj. utvrđuje da je do predmetne saobraćajne nezgode došlo usljed propusta u vožnji od strane vozača putničkog motornog vozila marke "Golf" reg. oznaka BP AG ..., tj. okrivljenog Ć.A., a što se ogleda u tome što je isti skrenuo sa vozilom sa prostora desne na prostor lijeve kolovozne trake u smjeru kretanja bez prethodne provjere i utvrđenja da ovu radnju može obaviti bezbjedno bez opasnosti za druge učesnike u saobraćaju i istu je obavio u trenutku kada se ovom trakom nalazilo u kretanju (preticanju) putničko motorno vozilo marke „Lada Niva“ reg.oznake DG AF ... na opasnoj prostornoj udaljenosti, usljed čega je došlo do fizičkog kontakta prednjeg desnog kraja vozila „Lada Niva“ i bočne lijeve strane putničkog vozila „Golf“ na prostoru lijeve kolovozne trake, gledano prema Danilovgradu, nakon čega je nastupila destabilizacija i skretanje vozila „Lada Niva“ van kolovoza po lijevoj strani puta u smjeru kretanja.</span>
</p>
<p class="p2"></p>
<p class="p2">
<span>Da je okrivljeni L.R. u ovoj saobraćajnoj nezgodi zadobio laku tjelesnu povredu u vidu preloma petog rebra desne strane grudnog koša i nagnječine kože desne strane grudnog koša, utvrđuje se iz nalaza i mišljenja vještaka sudsko-medicinske struke dr B.B. i uvjerenja JZU KC CG Urgentnog centra br. 03/17-357/1 od 31.01.2011.godine, izdatog na ime okrivljenog L.R.a. </span>
</p>
<p class="p2"></p>
<p class="p2">
<span>Okrivljeni Ć.A. se branio da je na 50 do 100 m prije skretanja ulijevo uključio lijevi pokazivač pravca, da je tada u ogledalima retrovizora na oko 200 m iza sebe uočio vozilo "Lada Niva", da na vozilu "Lada Niva" nije bio uključen lijevi pokazivač pravca, da je zaustavio vozilo u okviru desne kolovozne trake lokalnog puta, gledano prema Danilovgradu, u nivou puta za skretanje ulijevo, da tada u ogledalima retrovizora nije primijetio bilo koje vozilo, te da je u desnoj kolovoznoj traci puta, gledano prema Danilovgradu, vozilo "Lada Niva" udarilo u lijevu bočnu stranu njegovog vozila. Ovakva odbrana okrivljenog Ć.A. obesnažena je nalazom i mišljenjem vještaka saobraćajne struke ing. M.Šlj., zapisnikom o uviđaju Uprave policije Ispostava Danilovgrad br. 169 sa datumom popunjavanja od 27.10.2010.godine, skicom lica mjesta, iskazom svjedoka R.V.a i odbranom okrivljenog L.R.a. Iz nalaza i mišljenja vještaka saobraćajne struke ing. M.Šlj., zapisnika o uviđaju i skice lica mjesta se utvrđuje da je fizički kontakt između vozila "Lada Niva" i "Golf" ostvaren na prostoru lijeve kolovozne trake lokalnog puta, gledano prema Danilovgradu, da je okrivljeni L.R. započeo proces izmicanja vozila na lijevo na distanci ne manjoj od 35 m prije tačke fizičkog kontakta, što znači da se nalazio u lijevoj kolovoznoj traci prije nego što je vozač vozila "Golf", tj. okrivljeni Ć.A. skrenuo sa vozilom preko središnje razdjelne linije, dok se iz iskaza svjedoka R.V.a i odbrane okrivljenog L.R.a, koja nije osporena niti jednim materijalnim dokazom, utvrđuje da je okrivljeni L.R. prilikom preduzimanja radnje preticanja uključio lijevi pokazivač pravca, a da okrivljeni Ć.A. nije uključio lijevi pokazivač pravca kod skretanja ulijevo. Iz naprijed navedenih razloga sud nije prihvatio odbranu okrivljenog Ć.A., pa je ovakvu odbranu cijenio kao neistinitu i sračunato datu u cilju izbjegavanja krivično-pravne odgovornosti.</span>
</p>
<p class="p2"></p>
<p class="p2">
<span>U čl.22 st.1 ZOBS-a na putevima propisano je da vozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. U konkretnom slučaju, a kako je to naprijed prethodno objašnjeno, okrivljeni Ć.A. je postupio protivno odredbi čl.22 st.1 ZOBS-a na putevima, usljed čega je ugrozio saobraćaj i doveo u opasnost život i tijelo ljudi, kojom prilikom je u saobraćajnoj nezgodi koju je uzrokovao laku tjelesnu povredu zadobio okrivljeni L.R.. </span>
</p>
<p class="p2"></p>
<p class="p2">
<span>Cijeneći psihički odnos okrivljenog Ć.A. prema izvršenom krivičnom djelu, sud nalazi da je okrivljeni, postupajući na naprijed opisani način, bio svjestan da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usljed čega kod drugog može nastupiti laka tjelesna povreda, ali je olako držao da do toga neće doći, postupajući, dakle, sa svjesnim nehatom. U odnosu na laku tjelesnu povredu koju je zadobio okrivljeni L.R., okrivljeni Ćatović  Almir je takodje postupao iz nehata. </span>
</p>
<p class="p2"></p>
<p class="p2">
<span>Sud je prilikom odlučivanja o vrsti i visini krivične sankcije za okrivljenog Ć.A., imao u vidu sve okolnosti na strani okrivljenog Ć.A. koje su značajne za njen izbor i visinu, u smislu člana 42 KZ, pa je od olakšavajućih okolnosti na strani okrivljenog našao da je oženjen, da je otac jednog djeteta i da nije osudjivan, što je utvrdjeno iz citiranog izvoda iz kaznene evidencije izdatog na njegovo ime, dok otežavajućih okolnosti nije bilo, pa je sud okrivljenom Ć.A.u izrekao uslovnu osudu, kojom mu je utvrdio kaznu zatvora u trajanju od 30 ( trideset) dana i istovremeno odredio rok provjeravanja od 1 (jedne) godine, odnosno da se utvrdjena kazna neće izvršiti ako okrivljeni za vrijeme od jedne godine po pravnosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog Ć.A. da ubuduće ne vrši krivična djela, te da nije nužno da se kazna primijeni radi krivično-pravne zaštite i da će se izrečenom uslovnom osudom u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p2"></p>
<p class="p2">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni Ć.A. oglašen krivim isti je obavezan da na ime troškova krivičnog postupka uplati ovom sudu iznos od 209,00 eura, a koji troškovi se odnose na nagradu odmjerenu vještaku sudsko-medicinske struke dr B.B.u u iznosu od 60,50 eura i nagrade odmjerene vještaku saobraćajne struke ing. M.Šlj. u iznosu od 148,50 eura, kao i da plati na ime sudskog paušala iznos od 30,00 eura, koji paušal je odredjen shodno složenosti i trajanju postupka, uz ocjenu imovinskih prilika okrivljenog Ć.A.. Navedene troškove okrivljeni Ć.A. je dužan platiti u roku od 15 dana po pravosnažnosti presude.</span>
</p>
<p class="p2"></p>
<p class="p2">
<span>II Iz zapisnika o uviđaju Uprave policije Ispostava Danilovgrad br. 169 sa datumom popunjavanja od 27.10.2010.godine, skice lica mjesta, nalaza i mišljenja vještaka saobraćajne struke ing. M.Šlj., iskaza svjedoka R.V.a i odbrane okrivljenog L.R.a utvrđuje se da je predmetnu saobraćajnu nezgodu uzrokovao okrivljeni Ć.A. i to na način što je isti skrenuo ulijevo sa vozilom sa prostora desne na prostor lijeve kolovozne trake u smjeru kretanja bez prethodne provjere i utvrđenja da ovu radnju može obaviti bezbjedno bez opasnosti za druge učesnike u saobraćaju i istu je obavio u trenutku kada se ovom trakom nalazilo u kretanju (preticanju) putničko motorno vozilo marke „Lada Niva“ reg.oznake DG AF ... na opasnoj prostornoj udaljenosti, usljed čega je došlo do fizičkog kontakta prednjeg desnog kraja vozila „Lada Niva“ i bočne lijeve strane putničkog vozila „Golf“ na prostoru lijeve kolovozne trake, gledano prema Danilovgradu, nakon čega je nastupila destabilizacija i skretanje vozila „Lada Niva“ van kolovoza po lijevoj strani puta u smjeru kretanja. Iz iskaza svjedoka R.V.a i odbrane okrivljenog L.R.a, koja je u skladu sa materijalnim dokazima, utvrđuje se da je okrivljeni L.R. prilikom preduzimanja radnje preticanja uključio lijevi pokazivač pravca i da okrivljeni Ć.A. nije uključio lijevi pokazivač pravca kod skretanja, pa kada se to dovede u vezu sa nalazom i mišljenjem vještaka saobraćajne struke ing. M.Šlj. proizilazi da okrivljeni L.R. kao vozač vozila "Lada Niva" nije uzrokovao saobraćajnu nezgodu, jer je preduzeo radnju preticanja na dijelu puta gdje je to dozvoljeno izvučenom isprekidanom razdjelnom linijom, tj.  preduzeo je dozvoljenu radnju preticanja i kretao se u granicama dozvoljene brzine.      </span>
</p>
<p class="p2"></p>
<p class="p6">
<span>Zbog toga nema dokaza da je okrivljeni L.R. uzrokovao predmetnu saobraćajnu nezgodu, a samim tim nema dokaza da je počinio krivično djelo ugrožavanje javnog saobraćaja iz čl.339 st.1 KZ, pa ga je sud za navedeno krivično djelo osnovom čl.373 tač.2 ZKP-a oslobodio od optužbe. </span>
</p>
<p class="p6">
<span>   </span>
</p>
<p class="p2">
<span>Prilikom izvodjenja prednjih zaključaka sud je imao u vidu i odredbu čl.3 st.3 ZKP-a, a u kojoj je propisano da ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika, sud će donijeti odluku koja je povoljnija za okrivljenog. </span>
</p>
<p class="p2"></p>
<p class="p2">
<span>Kako je okrivljeni L.R. oslobodjen od optužbe, sud je na osnovu čl.230 st.1 ZKP-a odlučio da troškovi postupka padaju na teret budžetskih sredstava suda. </span>
</p>
<p class="p2"></p>
<p class="p2">
<span>Sud je cijenio i druge provedene dokaze pa je našao da su bez uticaja na drugačije presuđenje u ovoj krivičnoj stvari.</span>
</p>
<p class="p2"></p>
<p class="p2">
<span>Sud je odbio predlog okrivljenog Ć.A. da se u dokaznom postupku u svojstvu svjedoka sasluša R. P., kojeg u odbrani nije pominjao, a za kojeg je kasnije tvrdio da je bio u neposrednoj blizini mjesta nezgode, jer je činjenično stanje u dovoljnoj mjeri bilo utvrđeno, a saslušanje ovog svjedoka vodilo je nepotrebnom odugovlačenju postupka.</span>
</p>
<p class="p2"></p>
<p class="p2">
<span>Na osnovu izloženog, a primjenom čl.374 ZKP-a odlučeno je kao u stavu I izreke presude, dok je primjenom čl.373 tač.2 ZKP-a odlučeno kao u stavu II izreke presude. </span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR, 					                           S U D I J A,</span>
</p>
<p class="p5">
<span>Branka Nikolić					                       Vladimir Novović</span>
</p>
<p class="p5"></p>
<p class="p2">
<span class="s1">DOSTAVITI</span><span>:                                                                                      </span>
</p>
<p class="p2">
<span>- ODT Podgorica</span>
</p>
<p class="p5">
<span>- Okrivljenom Ć.A.</span>
</p>
<p class="p2">
<span>- Okrivljenom L.R.</span>
</p>
<p class="p5"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>: Protiv ove presude dozvoljena je žalba Višem sudu u Podgorici u roku od 8 dana, od dana prijema pismenog otpravka presude, a preko ovog suda.</span>
</p>
<p class="p7"></p>
<p class="p8"></p>


</body>
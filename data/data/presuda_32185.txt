<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span class="s1">											K.br.102/12</span>
</p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p3">
<span>		Osnovni sud u Pljevljima, kao prvostepeni krivični sud  po  sudiji Ljiljani Popović  uz sudjelovanje zapisničara Leković Zore,  u krivičnom predmetu protiv optuženog J. M. iz P. zbog krivičnog djela  kradja  iz čl.239 st.1 Kz  po optužnom predlogu ODT Pljevlja Kt.br.139/12 od 09.07.2012.godine, nakon održanog glavnog i javnog pretresa  u prisustvu zamjenika  ODT Pljevlja Tomčić Milivoja, punomoćnika oštećene G.I. a u odsustvu optuženog J. M., dana 12.09.2012.godine, donio je i javno objavio </span>
</p>
<p class="p3"></p>
<p class="p3"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p3"></p>
<p class="p3">
<span>		Optuženi </span><span class="s1">J. M., JMBG ...., </span><span>od oca B. i majke B. rodjene G., rodjen u P. dana 27.01.1947.godine,  sa prebivalištem u selu Otloviće opština Pljevlja, državljanin CG, razveden,  otac jednog djeteta, nezaposlen, pismen, završio  višu elektroi školu,  govori srpskim jezikom, razumije crnogorski jezik, bez primanja, osudjivan  presudom Osnovnog suda Pljevlja K.br.259/90 od 18.03.1991.godine zbog  čl.124 st.1 KZ SRCG  kažnjen 3 (tri) mjeseca zatvora uslovno jednu godinu.  </span><span class="s1"> </span>
</p>
<p class="p3"></p>
<p class="p3"></p>
<p class="p2">
<span class="s1">K R I V     J E</span>
</p>
<p class="p2"></p>
<p class="p3"></p>
<p class="p3">
<span>		 </span><span class="s1">Što je :</span>
</p>
<p class="p3"></p>
<p class="p3">
<span>		  U periodu od 09.01.2012.godine  do 09.04.2012.godine u svojoj porodičnoj kući u selu O. opština P. u namjeri da sebi pribavi protivpravnu imovinsku korist  oduzimao električnu energiju  na način što je sa konzole  koja se nalazi na fasadi kuće  odveo kablo promjera  2 x 1,5 mm direktno u kuću  na koje je priključio  jednu utičnicu  sa koje je napajan frižider i jedna  sijalica  tako da se  utrošena električna energija u ukupnoj  količini  od 1958.5 KWh nije registrovala preko električnog brojila  pa je na taj način oštetio  E. P. za iznos od 193.82 €,</span>
</p>
<p class="p3"></p>
<p class="p3">
<span>		</span><span class="s1">čime je izvršio krivično djelo  kradje  iz čl.239 st.1 Kz,</span>
</p>
<p class="p3"></p>
<p class="p3">
<span>		pa mu sud na osnovu već citiranog zakonskog propisa te primjenom članova  4,13,15,32,36,42,52 ,53 i 54 Kz, te čl.226,229,239 i 374   Zkp</span><span class="s1">-</span><span>a</span><span class="s1">   i z r i č e</span>
</p>
<p class="p3"></p>
<p class="p3">
<span>			</span>
</p>
<p class="p2">
<span class="s1">USLOVNU OSUDU</span>
</p>
<p class="p3">
<span class="s1">							</span><span>			</span>
</p>
<p class="p3">
<span>		Sa kojom se optuženom </span><span class="s1">J. M.</span><span> utvrdjuje kazna zatvora u trajanju od 30(trideset) dana  i istovremeno odredjuje  da  se ista neće izvršiti  ako  optuženi  u roku od jedne godine dana  ne izvrši novo krivično djelo.									</span>
</p>
<p class="p3">
<span>		Optuženi je dužan platiti ovom sudu  na ime  troškova krivičnog postupka  iznos od  115,50 €  kao i na ime paušala  iznos od 27,50 €,</span>
</p>
<p class="p3"></p>
<p class="p3">
<span>		a ovo u roku  od 15.dana  po pravnosnažnosti presude pod prijetnjom prinudnog izvršenja.</span>
</p>
<p class="p3"></p>
<p class="p3">
<span>		Obavezuje se optuženi  da oštećenoj Elektrodistribuciji Pljevlja na ime imovinsko pravnog zahtjeva plati iznos od  193.82  €.</span>
</p>
<p class="p3">
<span>			</span>
</p>
<p class="p3">
<span>	</span>
</p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p3"></p>
<p class="p3">
<span class="s1">		</span><span>Osnovno državno tužilaštvo u Pljevljima  optužnim predlogom Kt.br.139/12  od 09.07.2012.godine optužilo je J. M. iz P., da je izvršio  krivično djelo kradje  iz čl.239 st.1 Kz,  a na način, mjesto i vrijeme  bliže opisano  izrekom ove presude  i u završnoj riječi  ODT Pljevlja  ostajući pri podnijetom optužnom predlogu predložio je da sud optuženog oglasi krivim  i osudi po zakonu.</span>
</p>
<p class="p3"></p>
<p class="p3">
<span>		 Punomoćnik oštećene  E.P. u završnoj riječi pridružio se krivičnom gonjenju protiv optuženog i postavio imovinsko pravni zahtjev  u iznosu  193.82 €.</span>
</p>
<p class="p3"></p>
<p class="p3">
<span>		Optuženi J. M. u svojoj odbrani datoj na glavnom pretresu dana 09.08.2012.godine  priznajući izvršenje krivičnog djela i svoju krivicu  navodi da živi u selu O.  u porodičnoj kući koja je  vlasništvo  njegovo i njegovog brata, da živi sam i da je tačno da je krajem marta  ili početkom aprila 2012.godine kada je došao iz podgorice priključio električnu energiju sa konzole  tako što je  odveo kablo  direktno u kuću  i na jednu utičnicu priključio frižider  i sijalicu. Morao  je to uraditi  jer je donio hranu  koju je morao staviti  u frižider  da mu ne propadne  jer mu je struja isključena na konzolu prije  dvije do tri godine  a on nije bio prisutan  kad su mu isključili  kuću sa elektromreže  tako da nezna razlog  zbog čega mu je struja isključena  te da smatra  da  za period  kada se priključio  nije mogao potrošiti više  od 50,00 €, da nemogu  potrošiti više frižider i jedna sijalica  pa spori iznos oko 200,00 € koji mu se stavlja na teret.  Dodao je da ništa od iznosa koji mu se stavlja na teret nije platio oštećenoj  kao i da je to morao da uradi  i objasnio da  je bio prisutan kontroli aprila ove godine  kada su dolazili radnici ED P. B. i K. i da je potpisao zapisnik  jer  su u zapisnik unijeli  nadjeno stanje.     </span>
</p>
<p class="p3">
<span>		</span>
</p>
<p class="p3">
<span>		Glavni pretres dana 12.09.2012.godine shodno čl.457 ZKP-a  održan  je u odsustvu  uredno pozvanog optuženog . M..</span>
</p>
<p class="p3"></p>
<p class="p3">
<span>		U dokaznom postupku sud je pročitao zapisnik o kontroli mjernog mjesta br.00000767 od  09.04.2012.godine, saslušao  svjedoke B. H.i K. I.,   saslušao vještaka  R. G. i  pročitao izvod iz KE za optuženog . </span>
</p>
<p class="p3"></p>
<p class="p3">
<span>		Nakon provedenog dokaznog postupka  i ocjene izvedenih dokaza  i to kako svakog pojedinačno  tako i u medjusobnoj povezanosti  a pri tom cijeneći odbranu optuženog J. M.  sud je utvrdio činjenično stanje bliže opisano izrekom ove  presude. </span>
</p>
<p class="p3"></p>
<p class="p3">
<span>		Naime,optuženi J. M. priznaje izvršenje krivičnog djela i svoju krivicu navodeći  da  je tačno da je  krajem marta ili početkom aprila 2012.godine  kada je došao iz P.  u porodičnu kuću u selu O.  priključio električnu energiju sa konzole tako što je odveo kablo direktno u kuću  na jednu utičnicu  priključio  frižider i sijalicu. Spori iznos  neovlašćene potrošnje koji mu je stavljen na teret navodeći  da za taj period  kada je  to uradio  nije mogao  potrošiti više od 50,00 € jer  jedna sijalica  i frižider ne mogu više potrošiti.Morao je to uraditi  jer je isključen sa elektromreže.</span>
</p>
<p class="p3"></p>
<p class="p3">
<span>		Priznanje optuženog J.  da  je priključio električnu energiju direktno sa konzole  u porodičnu kuću  i da je na kablo priključio jednu utičnicu  sa koje  je napajan frižider i jedna sijalica  je jasno, potpuno i nedvosmisleno  i kao takvo potvrdjeno  i iskazima  svjedoka B.H. i K. I.  radnika ED P. koji su dana 09.04.2012.godine  izvršili kontrolu mjernog mjesta  potrošača-optuženog  i koji su kazali  da su prilikom  kontrole  brojila optuženog  ustanovili  da je brojilo na porodičnom lobjektu isključeno zbog duga  kao i da je optuženi sa konzole  koja se nalazi na fasadi kuće  odveo kablo  2 x 1,5 mm  u kuću  i  na koje kablo je priključio sa jednom utičnicom frižider i sijalicu. Svjedoci su kazali da su isključili kablo sa  konzole i napravili zapisnik koji je optuženi uredno  i bez ikakvog prigovora  potpisao.Sud u cjelosti prihvata  kao  istinite i nepristrasne  iskaze svjedoka B. i K.  o činjenicama koje su im poznate  obzirom da su vršili kontrolu  brojila optuženog  i sačinili zapisnik  a i sam optuženi  je kazao  da je zapisnik o kontroli  iz aprila mjeseca 2012.godine potpisao jer je istim konstatovano  stanje  kako je zatečeno. Iskaze svjedoka  B. i K.  potvrdjuje i zapisnik o kontroli mjernog mjesta broj  00000767 od 09.04.l2012.godine  koji ne spori ni sam optuženi. </span>
</p>
<p class="p3">
<span>                         Iz nalaza i mišljenja  vještaka R. G.  koji nalaz je sud prihvatio kao objektivan i dat po pravilima struke utvrdjeno je da je način  neovlašćene potrošnje  prikazan zapisnikom od 09.04.2012.godine  tehnički moguć  kao i da  je  sporni period  neovlašćene potrošnje  od 09.01.2012.godine do 09.04.2012.godine  a ovo na osnovu  Pravila  o snabdijevanju električnom energijom  Sl.list CG 54/09 i to na osnovu čl.59 tačka 3  ovih Pravila  te da ukupna neovlašćena potrošnja  ovog potrošača za sporni period od 3.mjeseca iznosi 1958.5 KWh a to iznosi 193.82 €. Vještak R. je u svom nalazu  utvrdila  i  iznos potrošnje  frižidera  i jedne sijalice  koji su bili priključeni  na utičnicu  a utičnica na kablo koje je  direktno sa konzole  dovelo električnu energiju i u nalazu i mišljenju istakla  da je  za ova dva potrošača  odnosno da su ova dva potrošača  za period od 09.01.2012.godine do 09.04.2012.godine  potrošili 585,67 KWh što ukupno iznosi 57,96 €. Na glavnom pretresu  vještak R.G. ostajući pri pisanom nalazu i  mišljenju  je kazala da je u konkretnom slučaju  neovlašćena potrošnja potrošača  J. M.  za tri mjeseca  193.82 € koji iznos je utvrdjen prema Pravilima  za snabdijevanje električnom energijom  koja Pravila propisuju da se  ne ovlašćena potrošnja obračunava  po porečnom presjeku kabla  koje je priključeno  ili vrijednostima brojila potrošača  što znači  da ukoliko kod potrošača  koji vrši neovlašćenu potrošnju nije zatečeno kablo (priovodnik) onda se  neovlašćena potrošnja obračunava po vrijednostima brojila. U konkretnom slučaju neovlašćenu potrošnju  u iznosu od 193.82 €  utvrdila je po porečnom presjeku provodnika (kabla) koje je zatečeno na licu mjesta i konstatovano zapisnikom ovlašćenih radnika ED P. a obzirom da su  u tom zapisniku od 09.04.2012.godine  nabrojani  potrošači koji su bili priključeni na elektromrežu u vrijeme kontrole  to je u pisanom obliku uradila  i visinu nevolašćene potrošnje  po potrošačima iako to nije u skladu sa Pravilima o snabdijevanju  električnom energijom. Vještak R. je kazala  da je u konketnom slučaju neovlašćena   potrošnja 183.92 € i ista je uskladjena  u skladu sa Pravilima o snabdijevanju električnom energijom. </span>
</p>
<p class="p3"></p>
<p class="p3">
<span>		Nalaz i mišljenje  vještaka R. G.  sud u cjelosti prihvata kao nepristrasan  i dat po pravilima struke. 		 </span>
</p>
<p class="p3"></p>
<p class="p3">
<span>		Dakle, u postupku je na osnovu priznanja optuženog J.M., na osnovu  iskaza svjedoka K. i B. te zapisnikom o kontroli mjernog mjesta kao i nalazom vještaka R.  na nesumnjiv način utvrdjeno  da je optuženi J. M.u periodu  od 09.01.2012.godine  do 09.04.2012.godine  a u namjeri da sebi pribavi  protivpravnu imovinsku korist   u svojoj porodičnoj kući u selu O. u P., oduzimao električnu energiju  tako što  je  sa konzole koja se nalazi na fasadi kuće odveo kablo promjera 2 x 1,5 mm  direktno u kuću na koje je priključio jednu utičnicu  sa koje je napajan  fižider i jedna sijalica  tako da se  utrošena električna energija  u ukupnoj količini od 1958.5 KWh nije registrovala preko električnog brojila  i na taj način oštetio ED P. za iznos od 193.82 €.Optuženi  J. priznaje da je njegova porodična kuća u selu O. bila isključena sa elektromreže  i bio je svjestan  da  provodeći električnu energiju  sa konzole  kablom direktno  u kuću  vrši  neovlašćenu potrošnju  odnosno da se potrošnja električne energije  na ovaj način  neregistruje preko brojila  pa uprkos tome  doveo je provodnikom direktno  sa konzole električnu energiju na jednu utičnicu  na koju je priključio frižider i jednu sijalicu, dakle  djelovao je sa direktnim umišljajem i u ovim radnjama optuženog stoje svi bitni elementi  bića krivičnog djela kradje  iz čl.239 st.1 Kz pa ga je sud  kao umišljajnog učinioca  oglasio krivim i osudio po zakonu. Prilikom  donošenja  ovakve odluke  sud je cijenio  navode optuženog J. M. da  jedna sijalica  i frižider  koji su bili priključeni  na  utičnicu  a što potvrdjuje i zapisnik o kontroli mjernog mjesta  nijesu mogli potrošiti  za period kad se priključio  na elektromrežu  više od 50 € te da on spori  iznos  neovlašćene potrošnje koji  mu se stavlja na teret. Ovi  navodi  optuženog  su  po mišljenju suda neosnovani  odnosno  Pravilima  za snabdijevanje  električnom energijom (Sl.list CG  broj 13/2005 od 09.03.2005.godine) i to članom 26  propisano je da se  neovlašćena potrošnja obračunava  kada se  energija preuzima preko brojila  na osnovu nominalne vrijednosti  struje brojila  i nominalnog napona brojila  a kada je  energija preuzeta  ispred brojila  što je u konkretnom slučaj obračuna snaga se utvrdjuje  kao proizvod  nazivne struje  odgovarajućeg presjeka voda unutrašnjeg priključka i priključnog napona  i  odredbe  ovog člana  ostale su na snazi  i prilikom donošenja  Pravila o snabdijevanju  električnom energijom  Sl.list CG broj 54/09 a i nalazom i mišljenjem vještaka R.  utvrdjeno je  da se  obračun neovlašćene potrošnje vrši  ili  po vrijednosti brojila  ili  po presjeku  kabla  i kako je u konkretnom slučaju  neovlašćena potrošnja išla provodnikom  direktno sa konzole (dakle prije brojila) to je  vrijednost neovlašćene potrošnje u iznosu od 193.82 € utvdjena na osnovu presjeka  provodnika  i u svemu u skladu sa Pravilima o snabdijevanju električnom energijom  (Sl.list CG  broj 54/2009 od 10.08.2009.godine). </span>
</p>
<p class="p3"></p>
<p class="p3">
<span>		Kako je sud u postupku utvrdio da je optuženi kao umišljajni učinilac izvršio krivično djelo kradje iz čl.239 st.1 Kz kako mu je to  stavljeno na teret javnom optužbom  to ga je sud  oglasio krivim  i osudio po zakonu a u  okviru opšte svrhe krivičnih sankcija u smislu čl.42 Kz sud je cijenio i svrhu uslovne osude. Optuženi je čovjek star 65.godina,  razveden, otac jednog djeteta.  Nezaposlen je.  Frižider je priključio kako  mu nebi propala  hrana. Ove činjenice  sud je uzeo  kao olakšavajuće okolnosti na strani optuženog  dok mu je kao otežavajuću okolnost  uzeo činjenicu  da je  do sada jedanput osudjivan  i to  1991.godine  što je  utvrdjeno iz  izvoda iz KE. Bez obzira  na činjenicu  da je optuženi do sada jedanput osudjivan i to prije 20.godina  sud je mišljenja  da u konkretnom slučaju  nije nužno  radi krivično pravne zaštite  prema ovom optuženom  izricati  kaznu zatvora  već da se opravdano može očekivati  da će i samo upozorenje  uz prijetnju kaznom dovoljno uticati na  optuženog  da više  ne vrši krivična djela, pa je sud  u smislu čl.52,53 i 54 Kz optuženom J. M. utvrdio  kaznu zatvora u trajanju od 30(trideset) dana istovremeno odredjujući  da se ista neće izvršiti ako optuženi u roku od jedne godine dana ne izvrši novo krivično djelo smatrajući da će se i na ovaj način postići svrha kažnjavanja  zakonom predvidjena.</span>
</p>
<p class="p3"></p>
<p class="p3">
<span>		 Shodno čl.226 i 229 ZKP-a  sud je  optuženog obavezao da na ime  troškova krivičnog postupka plati iznos od 110,50 € koji čini naknada  za obavljeno vještačenje  kao i da  na ime paušala  plati iznos od 27,50 €, koji iznos je odmjeren  obzirom na  složenost  i dužinu trajanja krivičnog postupka  te imovno stanje optuženog. </span>
</p>
<p class="p3"></p>
<p class="p3">
<span>		 Oštećena E. P. je postavila imovinsko pravni zahtjev u iznosu 193.82 €. Nalazom i mišljenjem vještaka elektro struke R. G. utvrdjeno je da je neovlašćenom potrošnjom optužena oštetila  oštećenu za iznos od 193.82 € pa je sud shodno čl.239 Zkp-a obavezao optuženog da oštećenoj ED P.  na ime imovinsko pravnog zahtjeva plati iznos od 193.82 €.</span>
</p>
<p class="p3"></p>
<p class="p3">
<span>		 </span>
</p>
<p class="p3">
<span>		</span><span class="s1">OSNOVNI SUD U PLJEVLJIMA , dana 12.09.2012.godine.</span>
</p>
<p class="p3"></p>
<p class="p3">
<span>Zapisničar, 							 		  S u d i j a,</span>
</p>
<p class="p3">
<span>Zora Leković 									Ljiljana Popović</span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:</span>
</p>
<p class="p3"></p>
<p class="p1">
<span>			po prijemu iste Višem sudu B.Polje, a preko ovog suda.</span>
</p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1">
<span class="s1"> </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:14pt;}
.p9{text-align:end;hyphenate:auto;font-family:Times New Roman;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Arial;font-size:12pt;}
.s3{font-weight:bold;font-style:italic;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p2">
<span>	K. br. 27/12</span>
</p>
<p class="p3">
<!--Image link to '0.jpg' can be here-->
</p>
<p class="p1"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1">
<span>	OSNOVNI SUD U BIJELOM POLJU, prvostepeni krivični sud, sudija pojedinac Dragan Mrdak, uz učešće nameštenika suda Koviljke Lješnjak, zapisničara, u  predmetu protiv okrivljenog R.V.a iz Mojkovca, zbog krivičnog djela krađa iz čl. 239. st.1 Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT.br. 528/11 od 18. 01. 2012 godine, nakon održanog usmenog glavnog i javnog pretresa u prisustvu savjetnice ODT-a iz Bijelog Polja Šćepanović Darinke</span><span class="s1">,</span><span> a u odsustvu okrivljenog R.V.a, dana  09. 07. 2012.godine, donio je i javno objavio</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p4"></p>
<p class="p5"></p>
<p class="p5"></p>
<p class="p1"></p>
<p class="p1">
<span>	Okrivljeni R.V.O, od oca S. i majke B., rođene L., rođen ... godine u Mojkovcu, sa prebivališem u Mojkovcu, ul. Đ.Đ.a, oženjen, po zanimanju metalostrugar, nezaposlen, pismen, oženjen otac jednog maloljetnog djeteta, osuđivan i to: presudom  Osnovnog suda u Bijelom Polju K. br. 160/08 od 27.02.2008 godine, zbog krivičnog djela iz čl. 152. st.2. u vezi st. 1 KZCG, na kaznu zatvora od 30 dana zatvora uslovno za jednu godinu; presudom Osnovnog suda  Herceg Novi K. br. 245/2008 od 30.09.2009. zbog krivičnog djela iz čl. 339. st.1. KZ CG, na kaznu zatvora od 3 (tri) mjeseca,</span>
</p>
<p class="p1"></p>
<p class="p1"></p>
<p class="p3">
<span>K r i v    j e</span>
</p>
<p class="p3"></p>
<p class="p3"></p>
<p class="p6">
<span>Što je:</span>
</p>
<p class="p6"></p>
<p class="p1">
<span>  	- Neutvrđenog dana, u avgustu mjesecu 2011 godine, u Mojkovcu, sa bazena za vodu vlasništvo K. '' V.K.'', oduzeo jednu bakarnu ploču vrijednosti 221,19 €, u namjeri da, njenim prisvajanjem, sebi pribavi protivpravnu imovinsku korist,</span>
</p>
<p class="p1"></p>
<p class="p6">
<span>- ćime je izvršio krivično djelo kradja iz čl. 239 st. 1 Krivičnog Zakonika.</span>
</p>
<p class="p1">
<span>	</span>
</p>
<p class="p6">
<span>- za koje ga sud primjenom navedenog zakonskog propisa i čl. 2, 4, 5, 13, 15, 32, 36, 42 Krivičnog zakonika, i čl. 226, 229, 239 i 374 Zakonika o krivičnom postupku </span>
</p>
<p class="p1"></p>
<p class="p1"></p>
<p class="p3">
<span>O S U D J U J E</span>
</p>
<p class="p5"></p>
<p class="p5">
<span>	Na kaznu zatvora od 30 (trideset) dana.</span>
</p>
<p class="p1"></p>
<p class="p1">
<span>	Okrivljeni se obavezuje da plati ovom sudu na ime paušala iznos od 30,00 €, kao i na ime drugih troškova krivičnog postupka iznos od 110,00 € na žiro račun 832 - 151 -35 Depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1">
<span>	Okrivljeni se obavezuje da u roku od tri mjeseca od dana pravnosnažnosti presude oštećenom  D. '' V.K.'' vrati oduzetu bakarnu ploču ili da plati njenu protivvrijednost od 221,19 €. </span>
</p>
<p class="p1"></p>
<p class="p7">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnim predlogom Osnovnog Državnog Tužilaštva u B. Polju, KT. br. 528/11 od 18. 01. 2012. godine, optužen je R.V.o iz Mojkovca, da je izvršio  krivično kradja iz čl. 239 st. 1 Krivičnog zakonika.</span>
</p>
<p class="p1"></p>
<p class="p1">
<span>	Prije davanja završne riječi savjetnica ODT-a je precizirala činjenični opis iz dispozitiva optužnog predloga u pogledu novčane protivvrijednosti oduzete bakarne ploče tako da umjesto '' 1.474,56 €'' sada glasi '' 221,19 €''.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 09.07. 2012. godine u prisustvu savjetnice ODT-a iz Bijelog Polja Šćepanović Darinke a u odsustvu uredno obaviještenog okrivljenog R.V.a. </span>
</p>
<p class="p1"></p>
<p class="p1">
<span>	U završnoj riječi savjetnica ODT-a je osala pri preciziranom optužnom predlogu. Tražila je da sud optuženog oglasi krivim i osudi na kaznu po zakonu.  </span>
</p>
<p class="p1"></p>
<p class="p1">
<span>	U završnoj riječi punomoćnik oštećenog D. '' V.K.'' nije se pridružio krivičnom gonjenju protiv okrivljenog a prema istom je postavio imovinsko pravni zahtjev za vrijednost predmetne ploče. </span>
</p>
<p class="p1"></p>
<p class="p1">
<span>	Okrivljeni  R.V.o  u svojoj odbrani je istakao: da ne priznaje djelo ni krivicu za isto u konkretnom slučaju radilo se o mesinganoj ploči, koja je bila bačena pored puta koji vodi kroz rudarsko naselje ka školi. Smatrao je da je ploča odbačena i da je niko ne koristi iz kog razloga je donio bonsek da je izreže u manje djelove, pošto je bila mnogo teška, te je nije mogao ponijeti a namjeravao je da istu proda kao staro gvožđe i da zaradi nešto para, pošto nigdje ne radi. Da je znao da ploča ima vlasnika, odnosno da nije odbačena ne bi je uzimao. Nije mu poznato otkud je ta ploča bila pored puta i ko ju je tu ostavio a nije znao da ista pripada K.-u '' V.K.''. Ploču je rezao oko podne, smatrajući da nema šta da krije jer je mislio da je ploču neko bacio da bi se iste oslobodio. Ploču je potom oduzela policija i ista se sada nalazi iza Vatrogasne stanice u Mojkovcu. Nije se krio kad je rezao ploču, njega su mogli vidjeti i stanari iz zgrada a policija je vjerovatno postupajući po nečijoj prijavi došla istog dana i privela ga na informativni razgovor. Nije se mogao izjasniti koliko je ploča bila teška s tim što je sam nije mogao pomjeriti. Nije znao da Kombinat posjeduje rezervoar za vodu a ni sada ne zna gdje se nalazi taj rezervoar. Kritičnog dana se umorio i pošao ka kući a ploče su ostale na mjestu gdje ih je prerezao, kući je stigao prije mraka, s tim što je imao namjeru da kasnije proda ove ploče. Ploču je zatekao u jednoj rupi udaljenoj od  puta nekih dva metra, od nje je potom odrezao jedno parče, to je olakšalo ploču pa je on ostatak ploče polako izgurao do puta i mjesta gdje je istu na uviđaju slikao krim.tehničar. Navedeni put predstavlja prečicu ka njegovoj kući i on tim putem često prolazi.</span>
</p>
<p class="p1"></p>
<p class="p1">
<span>	Okrivljeni nije pristupio na zaključeni glavni pretres pa je njegova završna riječ izostala. </span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze: saslušao u svojstvu svjedoka punomoćnika oštećenog D. '' V.K.'' G.M.a i svjedoka  M.M.a, pročitano nalaz i mišljenje vještaka ekonomske struke D.Ć.a od 12. 01. 2012. godine, pročitao zapisnik o daktiloskopskom vještačenju br. 854/11-1 od 22.11.2011 godine, izvršio uvid u dokumentaciju UP - Ispostava Mojkovac br. 53/11 od 16. 08. 2011 godine, saslušao vještaka ekonomske struke D.Ć.a i izvršio uvid u izvod iz KE na ime okrivljenog.  Drugih predloga za izvođenje dokaza nije bilo.</span>
</p>
<p class="p1"></p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o Krivičnom postupku , utvrdio činjenično stanje, i na osnovu istog zaključio da je okrivljeni izvršio krivično djelo stavljenog mu na teret preciziranom optužbom i da je za isto djelo kriv.</span>
</p>
<p class="p1"></p>
<p class="p1">
<span>	Okrivljeni nije sporio da je on rezao predmetnu ploču s namjerom da dalje istu proda a branio se da on ploču nije otuđio sa rezervoara za vodu oštećenog, već da je istu slučajno našao pored puta i da je smatrao da je ploča odbačena, odnosno da nema vlasnika koje navode iz njegove odbrane, sud nije prihvatio i iste je cijenio kao isključivo usmjerene na izbjegavanje sopstvene krivice. </span>
</p>
<p class="p1"></p>
<p class="p1">
<span>	Naime, iz iskaza punomoćnika oštećenog G.M.a proizilazi da je on izvršni direktor D. '' V.K.'', koje preduzeće između ostale imovine posjeduje i bazen za vodu koji nije u funkciji a koji se nalazi pored Osnovne škole D.J.. Bazen je izgrađen prije 30 i više godina, s tim što zadnjih 15 godina nije u funkciji i dobrim dijelom je zatrpan. Bazen je bio prekiriven nekim pločama, smatra da se radilo o bakarnim pločama, s tim što u to nije siguran, sve te ploče su postavljene kada je napravljen bazen i služile su kao zaštita dok je bazen bio u funkciji. Prije šest godina on se zaposlio u D. '' V.K.'' i već tada na ovom bazenu nije bilo pola ploča kojima je bazen bio prekriven, odnosno ploče su bile otuđene. Sa otuđivanjem ploča nastavilo se i po njegovom dolasku o čemu su ga obavještavali stražari a to je on jednom prijavio policiji u Mojkovcu. Koliko je upoznat od policije R. je lično uhvaćen s pločom. Smatra da ova ploča nije imala neku vrijednost da R. od nje nije mogao zaraditi više od 20 do 30 €. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a potvrđen navodima iz iskaza svjedoka M.a, te sadržinom pisanih dokaza.</span>
</p>
<p class="p1"></p>
<p class="p1">
<span>	Iz iskaza svjedoka M.M.a, proizilazi da  je on kao namještenik policije prisustvovao policijskom uviđaju kada je sa bazena za vodu vlasništvo D. '   ' V.K.'' iz Mojkovca u avgustu 2011 godine, otuđena jedna bakarna ploča. On je laik što se tiče obojenih metala, mada je njemu i kolegama ova ploča djelovala kao da je bakarna, te smatra da se radilo o bakarnoj ploči. Ploča je bila udaljena nekih 150 - 200 metara od bazena i to izrezana i sakrivena u žbun lijeske. Izvršen je uviđaj, tom prilikom je nađen otisak za koji je vještačenjem u forezničkom centru utvrdjeno da pripada licu R.V.u iz Mojkovca.  Ploča je bila tako zavučena u žbun lijeske, da je slučajni prolaznici nijesu mogli primijetiti i mogla se vidjeti tek kad se uđe u žbun. Djelovalo je kao da je neko namjerno sakrio i nije djelovalo kao da je odbačena. Ploča je bila izrezana na nekoliko djelova, po njegovoj procjeni svi ovi djelovi su bili teški ukupno oko 100 kg. Ploče se sada nalaze u Vatrogasnoj stanici Mojkovac. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a potvrđen navodima iz iskaza svjedoka G.a, te sadržinom pisanih dokaza. </span>
</p>
<p class="p1"></p>
<p class="p1">
<span>	Iz nalaza i mišljenja vještaka ekonomske struke D.Ć.a od 12. 01. 2012 godine, proizilazi da s obzirom da na tržištu Crne Gore ne postoje u prodaji bakarne ploče to je vrijednost bakarne ploče dimenzija 3,6 x 3,2 m, računata prema vrijednosti bakarnog lima, na dan izvršenja krivičnog djela iznosila 1.474,56 €. Pojašnjavajući svoj nalaz na glavnom pretresu a nakon što mu je naloženo da se na osnovu subjektivnih kazivanja o starosti predmetne ploče i njenoj vrsti izjasni o protivvrijednosti iste na dan izvršenja krivičnog djela avgust mjesec 2011 godine, vještak je istakao: da je prilikom izrade nalaza od 12.01.2012 godine, vrijednost predmetne ploče na dan izvršenja krivičnog djela računao kao da se radilo o novoj ploči, pošto nije imao podatke o starosti izgradnje objekta, odnosno rezervovara za vodu. Nakon što je čuo subjektivna kazivanja o starosti izgradnje bazena i ugradnje ploče, vještak se izjasnio da objekat koji je bio pokriven predmetnom poločom pripada amortizacionoj grupi sa stopom amortizacije od 5% na godišnjem nivou i proporcionalnim metodom obračuna amortizacije. Obzirom na ovakav obračun amortizacije ploča bi bila u cjelosti amortizovana za 20 godina, i ploča je bila u potpunosti amortizovana što ne znači da je njena vrijednost nula, obzirom da ona i dalje ima upotrebnu vrijednost. Kod osnovnih sredstava koja su u potpunosti amortizvana a imaju upotrebnu vrijednost njihova vrijednost se računa na osnovu '' fer procjene''. Koja podrazumijeva da sadašnja vrijednost osnovnog sredstva čini 10 do 15% novog osnovnog sredstva. Po vještaku kad  se primijeni procenat od 15% tada bi vrijednost predmetne ploče na dan izvršenja krivičnog djela bila 221,19 €. Nalaz i mišljenje vještaka kao i dopunu istih sa glavnog pretresa, sud je u potpunosti prihvatio kao realne i objektivne, date po osnovu primijenjene amortizacione stope na predmetnu ploču i pravila '' fer'' procjene po pravilima struke i nauke.</span>
</p>
<p class="p1"></p>
<p class="p1">
<span>	Po ocjeni suda odbrana okrivljenog da njemu nije bilo poznato da D. V.K.posjeduje bazen za vodu i da on ni sada ne zna gdje se isti nalazi je nelogična i neuvjerljiva kod činjenice koju je u svojoj odbrani istakao okrivljeni ''da predmetni put pored kojeg je on navodno našao ovu ploču, predstavlja prečicu ka njegovoj kući'' i činjenice da je svjedok M. istakao ''da je ploča od bazena za vodu sa kojeg je izvršeno njeno oduzimanje udaljena od bazena nekih 150 do 200 metara i da je bila sakrivena u žbunu lijeske'', sud je stanovišta da je okrivljenom   R.u koji je često prolazio ovim putem bilo poznato da se u blizini istog nalazi bazen za vodu preduzeća D. V.K., i da je isti pokriven bakarnim pločama, pa je sud uvjerenja da okrivljeni predmetnu bakarnu ploču nije slučajno našao pored puta već da je on izvršio oduzimanje ove ploče sa bazena za vodu D. V.K.u prilog čemu ide i činjenica koju je istakao svjedok M. ''ploča je bila sakrivena, tako da je slučajni prolaznici nijesu mogli primijetiti i mogla se vidjeti tek kad se uđe u žbun lijeske''.</span>
</p>
<p class="p1"></p>
<p class="p1">
<span>	Iz izvedenih dokaza sud je utvrdio činjenično stanje da je okrivljeni R.V.o:  neutvrđenog dana, u avgustu mjesecu 2011 godine, u Mojkovcu, sa bazena za vodu vlasništvo KID '' V.K., oduzeo jednu bakarnu ploču vrijednosti  od 221,19 €, u namjeri da, njenim prisvajanjem, sebi pribavi protivpravnu imovinsku korist.</span>
</p>
<p class="p1"></p>
<p class="p8">
<span>	</span><span class="s2">Postupajući na opisani način okrivljeni je ovakvim svojim ponašanjem ostvario sva bitna obilježja krivičnog djela kradja iz čl. 239 st. 1 Krivičnog Zakonika.</span>
</p>
<p class="p1">
<span>	 </span>
</p>
<p class="p1">
<span> 	Prema odredbi čl. 239 st. 1 Krivičnog zakonika krivično djelo kradja se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju,bakarna ploča    predstavlja tuđu pokretnu stvar čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. </span>
</p>
<p class="p1"></p>
<p class="p6">
<span>Okrivljeni je bio svjestan da je predmetna bakarna ploča tudja pokretna stvar, - u posjedu i vlasništvu D. V.K., pa je njenim oduzimanjem, s namjerom da sebi pribavi protivpravnu imovinsku korist, ovo krivično djelo izvršio sa direktnim umišljajem. Za učinioca ovog krivičnog djela predvidjena je novčana kazna ili kazna zatvora do tri godine. </span>
</p>
<p class="p6"></p>
<p class="p6">
<span>Po ocjeni suda ostali izvedeni pisani dokazi su bez bitnog uticaja na drugačije odlučivanje u ovoj krivično pravnoj stvari.</span>
</p>
<p class="p1"></p>
<p class="p1">
<span>	Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog zakonika, koje utiču da kazna bude veća ili manja, pa je kod okrivljenog, našao da se radi o mlađem oženjenom licu, ocu jednog maloljetnog djeteta, u obavezi izdržavanja istog, lošeg imovnog stanja, nezaposlenom koji se u toku pretresa korektno držao, a od otežavajućih okolnosti sud je cijenio njegovu raniju osudjivanost, s tim što je imao u vidu da se radi o osudama za nesrodna krivična djela, pa cijeneći sve otežavajuće i olakšavajuće okolnosti, sud je okrivljenom izrekao kaznu zatvora od 30 (trideset) dana, smatrajući da će se izrečenom zatvorskom kaznom dovoljno uticati na okrivljenog da  ubuduće ne vrši krivična djela, i da će se prema okrivljenom postići svrha kažnjavanja iz čl. 32 Zakonika o krivičnom postupku u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p1"></p>
<p class="p1">
<span>	U smislu čl. 226 st. 2 tač.1 i tač.9. i čl. 229. Zakonika o krivičnom postupku, odlučeno je u pogledu troškova s tim što je sud prilikom odmjeravanja paušalnog iznosa troškova od 30,00 €, cijenio složenost i trajanje krivičnog postupka, kao i imovinske prilike okrivljenog, dok se ostali troškovi postupka od 110,00 €, odnose na  troškove vještačenja po vještaku ekonomske struke D.Ć.u.</span>
</p>
<p class="p1"></p>
<p class="p1">
<span>	Shodno čl. 239 Zakonika o krivičnom postupku, sud je obavezao okrivljenog da oštećenom D. V.K.iz Mojkovca, vrati oduzetu bakarnu ploču ili da plati njenu novčanu protivvrijednost od 221,19 €.</span>
</p>
<p class="p1"></p>
<p class="p1">
<span>	Sa iznijetih razloga shodno čl. 374 Zakonika o krivičnom postupku odlučeno je kao u izreci presude.</span>
</p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 09. 07. 2012 . godine</span>
</p>
<p class="p9"></p>
<p class="p2"></p>
<p class="p1"></p>
<p class="p1">
<span>Zapisničar</span><span class="s1">	  						       </span><span class="s3">          </span><span>S U D I J A</span>
</p>
<p class="p1">
<span>Koviljka Lješnjak s.r.					            Dragan Mrdak s .r.</span>
</p>
<p class="p10"></p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p1"></p>
<p class="p10"></p>
<p class="p1"></p>
<p class="p5"></p>
<p class="p4"></p>


</body>
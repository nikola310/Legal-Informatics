<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Calibri;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br. 11/717                                                                                                   </span>
</p>
<p class="p1"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom predmetu protiv okrivljene P. V., iz P., zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, rješavajući po optužnom predlogu ODT-a Podgorica Kt.br.1753/10 od 05. oktobra 2011 godine, nakon održanog glavnog i javnog pretresa u prisustvu zastupnika optužbe Medenica Biljane, savjetnika na radu kod ODT-a Podgorica, i okrivljene, sa braniocem adv. Borisom Ćorsovićem iz Podgorice, dana 19.04.2013 godine donio je i istog dana javno objavio,</span>
</p>
<p class="p4"></p>
<p class="p1">
<span>P R E S U D U</span>
</p>
<p class="p3"></p>
<p class="p3">
<span>OKRIVLJENA:</span>
</p>
<p class="p3"></p>
<p class="p3">
<span>P. V., JMBG …, od oca M. i majke Z., rođene D., rođena … godine u B. P., sa prebivalištem u P. ul. … završila dva razreda srednje škole, nezaposlena, udata, majka dvoje djece, srednjeg imovnog stanja, ranije neosuđivana </span>
</p>
<p class="p3"></p>
<p class="p1">
<span>K R I V A   J E</span>
</p>
<p class="p1"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 16.10.2010 godine, oko 19:00 časova, u ulici Bratstva i Jedinstva u Podgorici, ne pridržavajući se saobraćajnih propisa iz čl. 83 ZOBS-a na putevima ugrozila saobraćaj i dovela u opasnost život i tijelo ljudi, na način što je upravljala putničkim vozilom marke “Ford Mondeo BAP” reg.oznake PG … , u pravcu ulice IV jula, a da nije držala potrebno odstojanje kada se kretala iza putničkog vozila marke “Volkswagen Polo L” reg.oznake PG BP 696 kojim je upravljao oštećeni M. V., tako da s obzirom na brzinu kretanja vozila i druge okolnosti saobraćaja može bezbjedno da zaustavi vozilo u slučaju da vozilo ispred njega naglo preduzme radnju kočenja, usljed kojih propusta nije uspjela da zaustavi svoje vozilo u trenutku kada je oštećeni u istoj saobraćajnoj traci u svom zaustavljenom vozilu čekao promjenu svijetala na semaforu, već je prednjim dijelom svog vozila udarila u zadnji dio vozila “Volkswagen Polo L”, pri čemu je bila svjesna da ovakvom nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držala da od toga neće doći ili da će to moći spriječiti, kojom prilikom je oštećeni M. V. zadobio laku tjelesnu povredu u vidu nagnječenja u predjelu vratne i grudne kičme i istezanja mišića grudne kičme,</span>
</p>
<p class="p3"></p>
<p class="p3">
<span>- čime je izvršila krivično djelo ugrožavanje javnog saobraćaja iz čl. 339 st.3 u vezi st.1 Krivičnog zakonika,</span>
</p>
<p class="p3"></p>
<p class="p3">
<span>- pa joj Sud, primjenom citiranih zakonskih odredbi, te odredbi čl. 2, 3, 4, 5, 13, 16, 32, 36, 42, 52, 53 i 54 Krivičnog zakonika, te čl.226, 227, 229, 239 i 374 Zakonika o krivičnom postupku i z r i č e</span>
</p>
<p class="p1"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom joj prethodno utvrđuje kaznu zatvora od 30 (trideset) dana i istovremeno određuje da se ova kazna neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Dužna je okrivljena da na račun budžetskih sredstava Crne Gore, na ime troškova krivičnog postupka, uplati iznos od 242,00 (dvijestotinečetrdesetdva) €, te na ime sudskog paušala iznos od 50,00 (pedeset) €, u roku od 15 (petnaest) dana od dana pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>Oštećeni M. V. se radi ostvarivanja imovinsko-pravnog zahtjeva, upućuje na redovnu građansku parnicu.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>Optužnim predlogom ODT-a Podgorica Kt.br. 1753/10 od 05.oktobra 2011 godine,  kojeg je na glavnom pretresu zastupala Medenica Biljana, savjetnik na radu kod ODT-a Podgorica, okrivljenoj P. V. stavljeno je na teret izvršenje krivičnog djela ugrožavanje javnog saobraćaja iz čl. 339 st.3 u vezi st.1 Krivičnog Zakonika. </span>
</p>
<p class="p3"></p>
<p class="p3">
<span>Zastupnik optužbe je prije davanja završne riječi precizirala činjenični opis dispozitiva optužnog akta, kako je to bliže opisano u izreci presude, te je u završnoj riječi navela da je nesumnjivo utvrđeno da je okrivljena P. V. izvršila krivično djelo stavljeno joj na teret, pa je predložila Sudu da okrivljenu oglasi krivom i osudi po zakonu.</span>
</p>
<p class="p3"></p>
<p class="p3">
<span>Okrivljena P. V. je u navodima svoje odbrane na glavnom pretresu u bitnom istakla da je predmetnog dana, 16. oktobra 2010 godine, negdje oko 19:00 časova, upravljala vozilom svog supruga marke “Ford Mondeo” BAP reg oznaka PG ..., krećući se ulicom Bratstva i Jedinstva u Podgorici, a da je sa njom u vozilu bio njen sin koji je sjedio pozadi. Istakla je da se, kada je bila na kružnom toku, sagla da sinu doda nešto iz ladice ispred suvozača, pa da je prvo što je nakon toga osjetila bio udar u vozilo “Polo”, koje se kretalo ispred nje. Navela je da se, po njenoj procjeni, kretala malom brzinom, te priznala da nije obratila pažnju jer je tražila nešto u ladici i napomenula da to nije bio jak udar i da niko nije bio povrijeđen, ali da je, koliko je ona u saznanju, čovjek iz tog vozila, M. V., bio u Hitnoj pomoći  i imao probleme sa vratom. Navela je da je na licu mjesta sačekala policiju i da se poslije predmetne nezgode interesovala za ljude iz tog vozila “Polo”, te je istakla da je vozač B kategorije nekih 5 godina.</span>
</p>
<p class="p3"></p>
<p class="p3">
<span>Branilac okrivljene je u završnoj riječi naveo da moli Sud da prilikom izbora krivične sankcije uzme u obzir kao posebnu olakšavajuću okolnost iskaz okrivljene, koji je u svemu potvrđen provedenim dokazima i izjavama saslušanih svjedoka, te da cijeni da je okrivljena lošeg imovnog stanja, nezaposlena, majka dvoje djece.</span>
</p>
<p class="p3">
<span>U završnoj riječi okrivljena je navela da ostaje pri navodima svoje odbrane i da prihvata završnu riječ svog branioca.</span>
</p>
<p class="p3"></p>
<p class="p3">
<span>Sud je u dokaznom postupku: saslušao svjedoka - oštećenog M. V., saslušao svjedoka K. O., pročitao zapisnik o uviđaju UP PJ Podgorica br.3315 od 24.10.2010 godine, pročitao nalaz i mišljenje stalnog sudskog vještaka medicinske struke prof.dr Čukić Dragane Kri.br. 11/674 od 29.05.2011 godine, pročitao nalaz i mišljenje stalnog sudskog vještaka saobraćajne struke Djordjija Vučeljića Kri.br. 11/674 od 30.08.2011 godine, pročitao izvod iz KE za okrivljenu, izdat od UP PJ Bijelo Polje pod br.35-03 br.245/12-1272 od 22.02.2012 godine, te izvršio uvid u skicu lica mjesta predmetne saobraćajne nezgode.</span>
</p>
<p class="p3"></p>
<p class="p3">
<span>Nakon provedenog dokaznog postupka, ocjenom navoda optužbe, odbrane, te svih dokaza, kako pojedinačno, tako i u međusobnoj povezanosti, Ovaj sud je utvrdio da je okrivljena izvršila krivično djelo koje joj je stavljeno na teret, iz kojih razloga ju je oglasio krivom i izrekao krivičnu sankciju kao u izreci presude.</span>
</p>
<p class="p3"></p>
<p class="p3">
<span>Svjedok - oštećeni M. V. je na glavnom pretresu naveo da je predmetnog dana, negdje u noćnim časovima, upravljao svojim vozilom marke “Volkswagen Polo” i da je stajao na semaforima u ul. Bratstva i Jedinstva u Podgorici. Naveo je da je bio u srednjoj saobraćajnoj traci, a da misli da tu postoje tri trake. Istakao je da misli da je bio treći ili četvrti u koloni koja je čekala da se upali zeleno svjetlo za taj smjer kretanja, te da je u jednom trenutku osjetio udar u svoje vozilo otpozadi, a da se od tog udara njegovo vozilo pomjerilo i udarilo vozilo ispred njega, koje je stajalo. Naveo je da je predmetnog dana padala kiša, da je vidljivost bila dobra, od uličnih svjetala, te da je na licu mjesta sačekao Hitnu pomoć i u bolnici su mu konstatovane povrede vrata i kičme. Izjavio je da se pridružuje krivičnom gonjenju protiv okrivljene i da traži naknadu štete, koju nije mogao precizirati na glavnom pretresu. </span>
</p>
<p class="p3"></p>
<p class="p3">
<span>Svjedok K. O. je naveo da je sa suprugom i sa dvoje djece u vozilu “Škoda fabia” stajao na semaforima u ulici ispred “Gintaša”, da je bilo crveno svjetlo na semaforu, i to da je on bio prvi ispred semafora u srednjoj, od postojeće tri saobraćajne trake. Istakao je da je u jednom trenutku začuo neobičnu škripu, a da je potom u zadnji dio njegovog vozila udarilo auto marke “Volkswagen Polo”, te da šteta na njegovom vozilu nije postojala. Dodao je i da se sjeća da gospodin koji je predmetnom prilikom upravljao tim vozilom “Polo” nije mogao da izađe iz vozila, pa su mu oni pružili pomoć.  Istakao je da je sačekao policiju na licu mjesta, te da je predmetnom prilikom padala kiša i da je kolovoz bio mokar, ulična rasvjeta je postojala, ali da vidljivost bila malo smanjena zbog oblačnosti i kiše.</span>
</p>
<p class="p3"></p>
<p class="p3">
<span>Iz zapisnika o uviđaju UP PJ Podgorica br.3315 od 24.10.2010 godine prizilazi da je isti sačinjen povodom međusobnog sudara vozila u pokretu pri vožnji u istom smjeru, a da je lice mjesta predmetne saobraćajne nezgode ulica Bratstva i Jedinstva, naspram Gintaš centra, te da je ulica podijeljena neisprekidanom linijom na dvije kolovozne trake, a kolovozna traka u pravcu ulice IV jula ima tri saobraćajne trake. Takođe, proizilazi da je vozilo PG … zatečeno u srednjoj saobraćajnoj traci, prednjim dijelom okrenuto u pravcu ulice IV jula, a zadnjim dijelom u pravcu Ei Niša, da je vozilo PG …  zatečeno iza vozila PG …, prednjim dijelom okrenuto u pravcu ulice IV jula, te da je vozilo PG … zatečeno iza vozila PG … , prednjim dijelom okrenuto u pravcu ulice IV jula, a da je desnim točkovima bilo u desnoj saobraćajnoj traci. Dalje, zaključeno je da su od materijalnih tragova na licu mjesta zatečeni tragovi stakla i laka. Naprijed navedeno proizilazi i iz skice lica mjesta, u koju je Sud izvršio uvid. </span>
</p>
<p class="p3"></p>
<p class="p3">
<span>Iz nalaza i mišljenja stalnog sudskog vještaka medicinske struke prof.dr Čukić Dragane Kri.br. 11/674 od 29.05.2011 godine proizilazi da je vještak u istom utvrdila da je M. V. u predmetnom događaju zadobio povrede u vidu nagnječenja u predjelu vratne i grudne kičme i istezanja mišića grudne kičme, te da se navedene povrede, u vrijeme nanošenja, pojedinačno i zbirno, kvalifikuju kao laka tjelesna povreda. Takođe, vještak je utvrdila da su navedene povrede nastale djelovanjem tupine mehaničkog oruđa.</span>
</p>
<p class="p3"></p>
<p class="p3">
<span>Sud je u potpunosti prihvatio nalaz i mišljenje stalnog sudskog vještaka medicinske struke, cijeneći ga kao stručan, jasan, precizan i baziran na pravilima nauke.</span>
</p>
<p class="p3"></p>
<p class="p3">
<span>Iz nalaza i mišljenja stalnog sudskog vještaka saobraćajne struke Djordjija Vučeljića Kri.br. 11/674 od 30.08.2011 godine proizilazi da je vještak na osnovu evidentiranih deformacija i zatečene pozicije utvrdio da je brzina vozila “Ford Mondeo BAP” PG …, u trenutku kontakta sa vozilom “Volkswagen Polo L”, iznosila oko 20 km/h, da je brzina vozila “Volkswagen Polo L” PG … bila jednaka nuli, obzirom da je ovo vozilo neposredno prije kontakta bilo zaustavljeno, dok je brzina vozila “Škoda Fabia Elega 1,9 SDI” PG … iznosila oko 1,11 m/s. Vještak je u svom nalazu i mišljenju utvrdio i da je mjesto prvog kontakta između vozila “Ford Mondeo BAP” PG … i zaustavljenog vozila “Volkswagen Polo L” PG … bilo na srednjoj kolovoznoj traci na 10,30 m prije NT, gledano u pravcu ul. IV jula, a da je poslije naleta vozila “Ford Mondeo BAP” na zaustavljeno vozilo “Volkswagen Polo L” PG …, isto potisnuto naprijed, pa je ostvarilo prednjim krajem kontakt sa zadnjim dijelom prvog vozila “Škoda Fabia Elega 1,9 SDI”, na kojem oštećenja nijesu evidentirana. Takođe, vještak je konstatovao da bi zaustavni put vozila “Ford Mondeo BAP” iznosio oko 7,36 m, dok bi vrijeme zaustavljanja trajalo oko 1,75 s, te da je saobraćajna nezgoda nastala na način što vozač vozila “Ford Mondeo BAP” nije reagovao kočenjem vozila prije mjesta kontakta, već je posjedovanom brzinom ostvario nalet na zaustavljeno vozilo, a da bi nalet na zaustavljeno vozilo ispred sebe izbjegao da je držao potrebno odstojanje koje bi mu omogućilo pravovremeno zaustavljenje. Vještak je dalje konstatovao da je ovakav način upravljanja vozilom od strane vozača vozila “Ford Mondeo BAP” posljedica greške u upravljanju u dijelu nepoštovanja propisa koji obavezuju vozača da drži bezbjedno odstojanje iza vozila, kako bi pravovremenim aktiviranjem radne kočnice  izbjegao nalet na isto, što predstavlja osnovni i jedini uzrok nastanka nezogde, dok vozači prva dva vozila “Škoda Fabia Elega 1,9 SDI” i “Volkswagen Polo L” nijesu uticali na nastanak nezgode.</span>
</p>
<p class="p3"></p>
<p class="p3">
<span>Sud je u cjelosti prihvatio nalaz i mišljenje sudskog vještaka saobraćajne struke, cijeneći ga kao stručan, jasan, precizan i baziran na pravilima struke.</span>
</p>
<p class="p3"></p>
<p class="p3">
<span>Iz izvoda iz KE za okrivljenu, izdatog od UP PJ Bijelo Polje pod br.35-03 br.245/12-1272 od 22.02.2012 godine, konstatovano je da okrivljena ranije nije osuđivana.</span>
</p>
<p class="p3"></p>
<p class="p3">
<span>Dakle, cijeneći navode optužbe, odbrane okrivljene, te provedene dokaze, kako pojedinačno tako i u njihovoj međusobnoj vezi, Ovaj sud nalazi da se okrivljena predmetnom prilikom nije pridržavala zakonskih propisa predvidjenih odredbom čl. 83 ZOBS-a, po kojem je bila dužna da drži potrebno odstojanje kada se kreće iza drugog vozila, tako da, obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju da vozilo  ispred naglo preduzme radnju kočenja.</span>
</p>
<p class="p3">
<span>Naime, Ovaj sud je utvrdio da je okrivljena, nepoštujući navedenu saobraćajnu normu, dana 16.10.2010 godine, oko 19:00 časova, u ulici Bratstva i Jedinstva u Podgorici, ugrozila saobraćaj i dovela u opasnost život i tijelo ljudi, na način što je upravljala putničkim vozilom marke “Ford Mondeo BAP” reg.oznake PG …, u pravcu ulice IV jula, a da nije držala potrebno odstojanje kada se kretala iza putničkog vozila marke “Volkswagen Polo L” reg.oznake PG … kojim je upravljao oštećeni M. V., tako da s obzirom na brzinu kretanja vozila i druge okolnosti saobraćaja može bezbjedno da zaustavi vozilo u slučaju da vozilo ispred njega naglo preduzme radnju kočenja, usljed kojih propusta nije uspjela da zaustavi svoje vozilo u trenutku kada je oštećeni u istoj saobraćajnoj traci u svom zaustavljenom vozilu čekao promjenu svijetala na semaforu, već je prednjim dijelom svog vozila udarila u zadnji dio vozila “Volkswagen Polo L”, kojom prilikom je oštećeni M. V. zadobio laku tjelesnu povredu u vidu nagnječenja u predjelu vratne i grudne kičme i istezanja mišića grudne kičme.</span>
</p>
<p class="p3"></p>
<p class="p3">
<span>Prednje navedeno je utvrdjeno kako iz nalaza i mišljenja stalnog sudskog vještaka saobraćajne struke, zapisnika o uvidjaju, skice lica mjesta, tako i na osnovu iskaza oštećenog M. V. kao i svjedoka K. O. Da je predmetnom prilikom oštećeni M. V. zadobio laku tjelesnu povredu u vidu nagnječenja u predjelu vratne i grudne kičme i istezanja mišića grudne kičme utvrdjeno je iz nalaza i mišljenja vještaka medicinske struke. </span>
</p>
<p class="p3"></p>
<p class="p3">
<span>Pravno kvalifikujući utvrđeno činjenično stanje, Sud nalazi da su se u naprijed utvrđenim radnjama okrivljene, ostvarila sva obilježja bića krivičnog djela ugrožavanje javnog saobraćaja iz čl. 339 st.3 u vezi st.1 Krivičnog zakonika. Cijeneći subjektivni odnos okrivljene prema izvršenom krivičnom djelu, Ovaj sud nalazi da je okrivljena postupala iz nehata, odnosno, bila je svjesna da svojom nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držala da do toga neće doći ili da će to moći spriječiti.</span>
</p>
<p class="p3"></p>
<p class="p3">
<span>Sud je cijenio sve okolnosti predviđene čl. 42 Krivičnog zakonika, prilikom izbora krivične sankcije, pa je od olakšavajućih okolnosti, na strani okrivljene, cijenio njene lične i imovinske prilike, činjenicu da je ista nezaposlena, udata, majka dvoje djece, te njenu raniju neosuđivanost, što ukazuje da se radi o osobi neporočnog vladanja, koja nije sklona vršenju krivičnih djela, pa je u odsustvu otežavajućih okolnosti, istoj najprije utvrdio kaznu zatvora u trajanju od 30 dana, a zatim je, nalazeći da nije neophodno da okrivljena kaznu zatvora utvrđenu izrekom ove presude i efektivno izdržava, istu uslovio sa rokom provjere u trajanju od jedne godine, čime će se, po nalaženju Suda u dovoljnoj mjeri uticati na okrivljenu da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st.2 Krivičnog zakonika CG.</span>
</p>
<p class="p3"></p>
<p class="p3">
<span>Odluku o troškovima krivičnog postupka Sud je donio primjenom odredbi čl. 226, 227 i 229 ZKP-a, a koji se odnose na troškove vještačenja stalnog sudskog vještaka saobraćajne struke u iznosu od 143,00 €, kao i na troškove vještačenja stalnog sudskog vještaka medicinske struke u iznosu od 99,00 €, te na sudski paušal u iznosu od 50,00 €, koji je odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p class="p3"></p>
<p class="p3">
<span>Shodno čl. 239 ZKP-a oštećeni M. V. je radi ostvarivanja imovinskopravnog zahtjeva upućen na redovnu građansku parnicu, sa razloga jer isti nije precizirao svoj odštetni zahtjev, a dokazi koje je Sud proveo u dokaznom postupku nijesu dali dovoljno osnova za njihovo utvrdjenje, pa samim tim ni za djelimično, ni potpuno presudjenje, dok bi pribavljanje novih dokaza vodilo odugovlačenju postupka. </span>
</p>
<p class="p3"></p>
<p class="p3">
<span>Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p class="p3"></p>
<p class="p3"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 19.04.2013 godine</span>
</p>
<p class="p1"></p>
<p class="p1"></p>
<p class="p3">
<span> ZAPISNIČAR                                                                   		 SUDIJA,   </span>
</p>
<p class="p4">
<span> Valentina Vukašinović                                  		    Larisa Mijušković-Stamatović                                                            </span>
</p>
<p class="p3"></p>
<p class="p3"></p>
<p class="p3">
<span>DN-a:</span>
</p>
<p class="p3">
<span>Primjerak presude dostaviti:</span>
</p>
<p class="p3">
<span>- ODT-u Podgorica</span>
</p>
<p class="p3">
<span>- Okrivljenoj</span>
</p>
<p class="p3">
<span>- Braniocu okrivljene</span>
</p>
<p class="p3">
<span>- Oštećenom po pravnosnažnosti</span>
</p>
<p class="p3">
<span>	SUDIJA,</span>
</p>
<p class="p3">
<span>________________________</span>
</p>
<p class="p3"></p>
<p class="p3">
<span>Postupljeno dana_____________</span>
</p>
<p class="p3">
<span>Namještenik________________</span>
</p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p6"></p>
<p class="p6"></p>
<p class="p6"></p>


</body>
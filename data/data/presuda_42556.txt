<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-family:Arial;}
.s2{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:14pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="milosav.zekic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span>K.br. 2/12 (spojen mu 3/12)</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p4">
<span>SUDIJA OSNOVNOG SUDA U ROŽAJAMA</span><span class="s2">, </span><span>Milosav Zekić uz učešće zapisničara Aide Luboder, rješavajući po optužnim predlozima Osnovnog državnog tužilaštva iz Rožaja Kt.br. 238/11 od 28.12.2011.g. podnijet protiv okrivljenog I. M. iz Rožaja, zbog krivičnog djela teška tjelesna povreda iz čl. 151. st. 1. Krivičnog zakonika i Kt.br. 253/11 od 28.12.2011.g. podnijet protiv  okrivljenog A. K, iz Rožaja zbog krivičnog djela ugrožavanje opasnim osudjem pri tuči i svadji iz čl. 154. Krivičnog zakonika, nakon održanog glavnog i javnog pretresa u prisustvu zamjenika Osnovnog državnog tužioca Aldina Kalača iz Rožaja, okrivljenih  A. K.,   I. M. i njegovog branioca adv. Nikole Čukića iz Berana, a u odsustvu njegovog  branioca adv. Draga Pantovića,  dana 31.08.2012.g. donio i javno objavio </span>
</p>
<p class="p2"></p>
<p class="p5">
<span>P R E S U D U</span>
</p>
<p class="p4"></p>
<p class="p4">
<span>1. Okrivljeni I. M., JMBG . od oca T. i majke R. rodj. S., rodjen .. g. u s. Bačevac, Opština Rožaje sa prebivalištem u naselju Ibarac, Opština Rožaje, državljanin Crne Gore, razumije crnogorski jezik a njegov jezik je crnogorski, nezapošljen, oženjen, otac četvoro djece, pismen sa završenom SSS, srednjeg imovnog stanja, osudjivan presudom Opštinskog suda Skoplje K.br. 1288/83 od 29.12.1983.g. zbog izvršenog krivičnog djela po čl. 156/1 KZM, na 20 (dvadeset) mjeseci zatvora, presudom Opštinskog suda Rožaje K.br. 128/84 od 23.11.1985.g. zbog krivičnog djela po čl. 152/1 KZ SRCG na 90 (devedeset) dana zatvora uslovno jedna godina, presudom Opštinskog suda T. Mitrovica K.br. 5/88 od 27.07.1988.g. zbog izvršenog krivičnog djela po čl. 165/3-1, na 350.000 dinara, presudom Okružnog suda Kraljevo K.br. 34/91 od 31.12.1991.g. zbog krivičnog djela po čl. 171. st. 3. KZS na 4 (četiri) godine zatvora, presudom Osnovnog suda Rožaje K.br. 294/00 od 29.03.2001.g. zbog izvršenog krivičnog djela laka tjelesna povreda po čl. 37/2-1 na 9.000,00 dinara, presudom Osnovnog suda Rožaje K.br. 319/00 od 12.12.2001.g. zbog izvršenog krivičnog djela utaja čl. 154/3-1 na jednu godinu zatvora, presudom Opštinskog suda Batočina K.br. 7/01 od 27.09.2002.g. zbog izvršenog krivičnog djela po čl. 166/1 KZ RS na jednu godinu zatvora uslovno tri godine (osuda brisana rješenjem Opštinskog suda Batočina Kv.br. 30/09 od 26.10.2009.g.), presudom Osnovnog suda Rožaje K.br. 2/03 od 19.02.2003.g. zbog krivičnog djela po čl. 33 Zakona o inspekcijskog kontroli na 6.000,00 dinara, presudom Osnovnog suda Rožaje K.br. 312/05 07.02.2006.g. zbog izvršenog krivičnog djela ugrožavanje opasnim orudjem pri tuči i svadji po čl. 154. KZ CG na 800,00 eura, presudom Opštinskog suda Tutin K.br. 118/07 od 27.02.2008.g. zbog izvršenog krivičnog djela po čl. 23. ST 1 ZJRM ometanje OSL, na tri mjeseca zatvora, presudom Osnovnog suda Rožaje K.br. 249/07 od 20.02.2008.g. zbog izvršenog krivičnog djela po čl. 376/1 KZ na tri mjeseca, presudom Osnovnog suda Rožaje K.br. 226/05 od 16.12.2008.g. zbog izvršenog krivičnog djela sprečavanje službenog lica u vršenju službene radnje čl. 375/3-3-1 KZ CG na 60 dana zatvora i presudom Osnovnog suda Rožaje K.br. 53/10 od 04.05.2010.g. zbog izvršenog krivičnog djela ugrožavanje opasnim orudjem pri tuči i svadji čl. 154 KZ na novčanu kaznu od 500,00 eura.</span>
</p>
<p class="p4"></p>
<p class="p4">
<span>2. Okrivljeni A. K., JMBG ., od oca R. i majke F. rodj. H., rodjen ..g. u s. Kalače, Opština Rožaje, sa prebivalištem u ul. "13 juli" br. 14, Opština Rožaje, državljanin Crne Gore, razumije crnogorski jezik a njegov jezik je crnogorski, po zanimanju inženjer šumarstva, oženjen, otac četvoro djece, pismen sa završenim Šumarskim fakultetom, siromašnog imovnog stanja, neosudjivan </span>
</p>
<p class="p2"></p>
<p class="p5">
<span>K R I VI   S U</span>
</p>
<p class="p5"></p>
<p class="p2">
<span>	Što su :</span>
</p>
<p class="p2">
<span>	1. I. M. dana 03.11.2011.g. oko 10,30 časova u Ul. "13. Juli" u Rožajama, teško tjelesno povrijedio A. K., na način što ga je prvo obuvenim stopalom udario u predjelu lijeve butine a zatim stisnutom pesnicom u predjelu nosa nanoseći mu tom prilikom tešku tjelesnu povredu u vidu preloma nosnih kostiju sa dislokacijom sa krvarenjem iz nosa i pomijeranjem nosne piramide u desnu stranu i lake tjelesne povrede u vidu krvnog podliva u predjelu grebena nosa vel. 3x2 cm, krvnog podliva ispod unutrašnjeg ugla lijevog oka vel. 2x1 cm, oguljotinu u predjelu vrha nosa sa lijeve strane vel. 3x2 mm i krvnog podliva na prednjoj strani lijeve butine vel. 2x6 cm</span>
</p>
<p class="p2"></p>
<p class="p2">
<span>	- čime je izvršio krivično djelo teška tjelesna povreda iz čl. 151.st. 1. Krivičnog Zakonika</span>
</p>
<p class="p2"></p>
<p class="p2">
<span>	2. A. K. dana 03.11.2011.g. oko 10,30 časova u Ul. "13 Juli" u Rožajama pri svađi  sa I. M. mašio se opasnog oruđa - sekire  sredstva podobnog da tijelo teško povrijedi ili zdravlje teško naruši, na način što je istu uzeo u ruke i zamahnuo u pravcu Izeta, </span>
</p>
<p class="p2"></p>
<p class="p2">
<span>	- čime je izvršio  krivično djelo ugrožavanje opasnim oruđem pri tuči i svađi  iz čl. 154. Krivičnog zakonika</span>
</p>
<p class="p2"></p>
<p class="p2">
<span>	pa ih sud primjenom pomenutih zakonskih propisa i čl. 4, 13, 15, 32, 42, a u odnosu na okrivljenog Izeta i čl. 36. a u odnosu na okrivljenog Aliju i čl. 39. Krivičnog zakonika i čl. 374. Zakonika o krivičnom postupku </span>
</p>
<p class="p2"></p>
<p class="p6">
<span>O S U Đ U J E</span>
</p>
<p class="p2"></p>
<p class="p2">
<span>	Okrivljenog I. M na kaznu  zatvora u trajanju od 7(sedam) mjeseci</span>
</p>
<p class="p2">
<span>	Okrivljenog A. K na novčanu kaznu u iznosu od 400,00 (četiristotine) eura. Ako osudjeni ne plati novčanu kaznu u roku od 30  dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p2"></p>
<p class="p2">
<span>	Da plate ovome sudu na ime troškova krivičnog postupka iznos od i to: okrivljeni  I. M. iznos od 206,00 eura, a okrivljeni  A. K. iznos od 20,00 eura. </span>
</p>
<p class="p2"></p>
<p class="p2">
<span>	Da plate na ime paušala iznos od po 40,00 eura, sve u roku od 15 dana po pravosnažnosti ove presude. </span>
</p>
<p class="p2"></p>
<p class="p5"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4">
<span>Osnovno državno tužilaštvo iz Rožaja podnijelo je ovom sudu optužne predloge Kt.br. 238/11 od 28.11.2011. godine, protiv okrivljenog I. M. iz Rožaja, zbog krivičnog djela teška tjelesna povreda iz  čl. 151. st. 1. Krivičnog zakonika (KZ) i Kt.br. 253/11 od 28.12.2011. godine protiv okrivljenog A. K. iz Rožaja, zbog krivičnog djela ugožavanje opasnnim oruđem pri tuči i svađi iz čl. 154 KZ.</span>
</p>
<p class="p4"></p>
<p class="p4">
<span>Na osnovu čl. 31. st. 6. Zakonika o krivičnom postupku (ZKP), sud je izvršio spajanje postupaka u predmetu K.br. 2/12 po optužnom predlogu Kt.br. 253/11 od 28.12.2011. godine, podnijet protiv  okrivljenog A. K. i K.br. 3/12 po optužnom predlogu Kt.br. 238/11 od 28.12.2011. godine, podnijet protiv okrivljenog I.M. , te je odlučio da se sprovede jedinstven postupak i donese jedna presuda.</span>
</p>
<p class="p4"></p>
<p class="p4">
<span>Na glavnom pretresu  Zamjenik Osnovnog državnog tužioca Aldin Kalač je, je precizirao činjenični opis djela u odnosu na okrivljenog I. M.a, kao u   dispozitivu ove presude, dok je ostao pri pravnoj kvalifikaciji djela iz optužbe. U odnosu na okrivljenog A. K.  je ostao pri  činjeničnom opisu  i pravnoj kvalifikaciji djela  iz optužbe. Predložio je da sud okrivljene oglasi krivim za izvršena krivična  djela i okrivljenog Izeta osudi na kaznu zatvra u trajanju od 7. mjeseci, a okrivljenog A.  osudi  na novčanu kaznu u iznosu od 400,00 eura.</span>
</p>
<p class="p4"></p>
<p class="p4">
<span>Branilac okrivljenog I.M., advokat Nikola Čukić, u završnoj riječi je istakao da u postupku nije dokazano da je njegov branjenik izvršio krivično  djelo koje mu je optužbom stavljeno na teret,obzirom da  ga je  okrivljeni A. K. napao, na način što je iz unutrašnjosti garaže uzeo sekiru i zamahnuo da ga udari, što ukazuje da je imao namjeru  da ga liši života ili bar teško tjelesno povrijedi, kojom prilikom je Izet uspio da uhvati držalo od sekire, kako bi od sebe odbio istovremeni protivpravni napad, te  je postupao u nužnoj odbrani, pa je      predložio da ga sud  oslobodi od optužbe. </span>
</p>
<p class="p4"></p>
<p class="p4">
<span>Okrivljeni I.M. je u svojoj odbrani istakao,  da je dana 03.11.2011. godine oko 10,00 h parkirao  putničko motorno vozilo marke "Polo" u ul. "13. Juli" u Rožajama, ispred stambene zgrade i metalnih garaža, ali nije nikom smetao da izvede vozilo iz garaže, jer su se vrata od iste mogla otvoriti,  a zatim je  pošao do zgrade opštine kako bi nešto oposlio. Nakon završenog posla,  oko 10,30 h je  došao do vozila, gdje je primijetio A. K. koji je  otvorio vrata od garaže koja nijesu dodirivala njegovo auto, a kada ga je vidio jedna vrata je gurnuo i  ona  su udarila  u njegovo auto.  Pitao ga je zašto mu udara  vratima u  vozilo, na šta mu je on ljutito kazao  zašto  parkira vozilo ispred garaže i otjerao ga u pičku materinu, a zatim je ušao u garažu i pokušao da uzme klupu za mjerenje trupaca koja je bila obješena na ekser na zidu do lijevih vrata, gledano prema unutrašnjosti garaže , ali nije uspeo da je izvuče, pa je uzeo sekiru koja je bila obješena na ekser do klupe, i   pošao prema njemu, psujući ga,  zamahnuo je istom da  ga udari, ali ga nije udario, jer se izmakao pa ga je  promašio. Kada je  ponovo zamahnuo da ga udari sa ovom sekirom, dohvatio ga  je rukama  za sekiru, te su se otimali oko nje. Kada mu je oteo sekiru A. je pošao nekoliko koraka unazad i stao je  sa raširenim rukama prema zemlji, dok je on ušao u vozilo i otišao sa lica mjesta, a sekiru je ponio sa sobom.  Istakao je da je sa njim u društvu bio A. D. koji je pokušavao da ih razvadi, a nije učestvovao u otimanju sekire. Takođe je istakao  da A. nije udarao stisutom pesnicom u predjelu glave, niti pak nogama u predejelu testisa ni butine, niti ga je psovao kritičnog dana. Vidio je da Aliji teče krv iz nosa,  te je moguće  da se on povrijedio kada su se otimali oko sekire tj. da ga je udario držalicom ili laktom dok su se otimali oko sekire. Naglasio je da lijeva  vrata od garaže, gledano prema unutrašnjosti iste, nijesu bila potkočena sekirom, jer nije imalo potrebe za tim,  obzirom da se sama ne mogu zatvoriti kada se otvore, pošto donji dio vrata kači na asvalt, te se moraju fizički gurati da bi se otvorila i zatvorila.  Predložio je da ga sud oslobodi od optužbe, jer nije izvršio djelo za koje je optužen</span><span class="s2">. </span>
</p>
<p class="p4"></p>
<p class="p4">
<span>Okrivljeni A. K. je  u svojoj odbrani istakao,  da je dana 03.11.2011.godine, u pauzi  izašao sa posla i ispred njegove garaže   primijetio  parkirano vozilo, a  nije znao čije je. Tada se nekako uvukao u garažu i ostavio mlijeko koje je predhodno kupio. Smatrao je da će vlasnik vozila doći i pomeriti vozilo ispred garaže. Nakon toga  je otišao do Centra za socijalni rad,  a zatim do Opštine da nešto završi, a kada je ponovo došao kod garaže u namjeri da izvede svoje vozilo iz iste i pođe do Doma zdravlja da uzme uput za svoju ćerku koja je bolesna, da bi je poveo na kontrolu u Podgoricu. Vidio je vozilo na istom mjestu ispred garaže.  Da je nekako otvorio desna vrata od garaže, gledano prema unutrašnjosti iste,  koja su se oslonila na ovo vozilo, a lijeva vrata je otvorio i potkočio sekirom da se ista nebi sama zatvorila. U tom momentu, tj. oko 10,30 časova došao je  I. M.,   sa kojim od ranije ne govori, i oštrim tonom mu se obratio "što si mi oslonio vrata na kola da mi ih oštetiš",  na šta mu je odgovorio da zna dobro da negovore duži niz godina zbog toga što mu je i ranije parkirao vozilo ispred garaže, da nije trebao  da ostavlja vozilo  ispred  njegove garaže, jer zna da ima bolesno dijete koje vodi u bolnici. Da mu je Izet odgovorio da ga briga za njega i njegovu porodicu i da će parkirati kola gde on hoće, pa i  ispred njegove garaže i da mu niko ništa nesmije, te da može da radi šta god hoće. Na to mu je  kazao da nemože da radi šta hoće i  traži da ukloni vozilo ispred njegove garaže. U tom momentu  primijetio  je jedno lice koje mu se približavalo sa desne strane i kada se okrenuo da vidi ko ide prema njemu Izet mu je   opsovao  mrtvu majku,  nazvao ga špijunom i  nogom ga  udario u predjelu testisa. Tada je I. kazao "sram te bilo što mi psuješ mrtvu majku", našta je on reagovao, tako što ga je još jedanput udario nogom u predjelu testisa,  a zatim jednom i možda i  dva puta  stisnutom pesnicom i glavom  u predjelu nosa, a zatim je prišao do sekire kojom su bila potkočena vrata,  uzeo je u ruku i krenuo prema vozilu. Da je tada dohvatio sekiru koja je bila u Izetovim rukama, da bi mu je oteo, ali nije uspio da mu je otme, jer su istu  držali Izet i ovo lice koje je bilo sa njim koje se preziva D., koji su uspjeli da zadrže sekiru i obojica su ušli u vozilo,  unijeli sekiru, a zatim su se vozilom udaljili sa lica mjesta. Bio je sav krvav pa je pošao u Ispostavu policije gdje je prijavio slučaj, a zatim i  u Dom zdravlja Rožaje  gdje mu je ukazana ljekarska pomoć, nakon čega je prebačen u Opštu bolnicu u Beranama, gdje je konstatovano da ima prelom nosnih kostiju, kao i povrede u predjelu butine, a u testisima je osjećao bol. Istakao je da se u kritičnom momentu nije mašio sekire i istom  nije zamahnuo u pravcu  Izeta, te nije izvršio krivično djelo za koje je optužen pa je predložio da ga sud oslobodi od optužbe. </span>
</p>
<p class="p4"></p>
<p class="p4">
<span>Po ovoj pravnoj stvari sud je izveo dokaze: po saglasnosti stranaka pročitao iskaz svedoka A. D. od 07.03.2012.g., nalaz i mišljenje vještaka otorinolaringologa dr. Jeremić Tomislava od 05.12.2011.g.,  nalaz i mišljenje vještaka medicinske strke prof. dr. Dragane Čukić od 10.03.2012.g., pročitao potvrdu o privremeno oduzetim predmetima Ispostave Rožaje br. 35/03-SL od 03.11.2011.g.,zapisnik o uviđaju ovoga suda od 09.05.2012.g.,  izvještaj ljekara specijaliste JZU Opšte bolnice Berane br. 3546 od 03.11.2011.g.,izvještaj ljekara specijaliste Opšte bolnice Berane br. 5637 od 07.11.2011.g., 1828 od 08.11.2011.g. i 1942 od 22.11.2011.g.,rješenje Osnovnog suda u Rožajama Kv.br. 30/12 od 23.03.2012.g., rješenje Osnovnog suda u Ulcinju Kv.br. 31/12 od 25.05.2012.g., izvršio uvid u fotografiju i rendgenski snimak na ime okrivljenog A. K., izvještaj o privremenoj spriječenosti za rad, izvještaj  prvostepene invalidske komisije br. 1367/83 od 26.06.1983.g. na ime S.K., uvid u sjekiru sa drvenom držalicom i uvid u izvod iz kaznene evidencije na ime okrivljenih, dok nije na ovom pretresu neposredno saslušao svedoka A. D., jer je njegov iskaz sa ranijeg pretresa pročitan na ovom pretresu, a sud je našao da je činjenično stanje u dovoljnoj mjeri utvrđeno za presuđenje, te bi se odlaganjem pretresa radi neposrednog saslušanja ovog svedoka, samo nepotrebno odugovlačio postupak. </span>
</p>
<p class="p4"></p>
<p class="p4">
<span>Svjedok A. D. je izjavio,  da je dana 03.11.2011.g. sreo I. M. kojeg zna od ranije, jer mu je majka od M. i  zamolio  ga da ga odveze do naselja D., koje je udaljeno od Rožaja oko 5 km, da  bi uzeo svoje teretno motorno vozilo  kod majstora, što je on prihvatio. Kada su  došli  do I. vozila vidio je da su vrata od jedne garaže bila otvorena i jedna strana oslonjena na njegovo  vozilo. Ispred garaže se nalazio A.K., kojeg je Izet pitao zašto je vrata od garaže naslonio na njegovo vozilo,  našta je A. reagovao tako što mu  je opsovao majku , pa ga je Izet upozorio  da mu ne psuje majku. Tada je A.  ušao u garažu u kojoj su se nalazila  njegova kola i pokušao  da uzme neki predmet,   te pošto nije mogao da ga izvuče,   uzeo je  sjekiru, koja je bila obješena na zidu i pošao prema I. rekavši mu "dosta je bilo  tvoje" i pokušao da ga udari ovom sekirom.  Izet se  povukao unazad te ga nije udario  sekirom.  Nakon toga  A.je ponovo pokušao da  udari Izeta sekirom i tada ga je Izet dohvatio rukama za držalicu od sekire, te su se otimali oko nje. Da je tada on prišao do njih da bi spriječio dalju svađu i tuču i pokušao da ih odvoji  i tom prilikom je I. oteo sjekiru A. i ušao u vozilo, dok je A. ostao ispred garaže.  Vidio  je da je A. povrijeđen i da krvari iz nosa,  a nije vidio kako se povrijedio. Istakao je da vrata od garaže nijesu bila potkočena ni ovom sekirom koju je Izet oteo A., niti drugom sekirom.  I. nije udarao A. ni  nogama, ni pesnicama, ni glavom,  niti sjekirom, niti je A.  padao na asvalt  i vozilo, tako da nezna kako se povrijedio </span>
</p>
<p class="p4"></p>
<p class="p4">
<span>Iz nalaza i mišljenja vještaka otorinolaringologa dr. Tomislava Jeremić od 05.12.2011.g.,  vidi se  da je uvidom u izvještaj ORL specijaliste  od 03.11.2011.g. našao da je  A.K. toga dana zadobio tešku tjelesnu  povredu u vidu preloma  nosnih kostiju sa pomijeranjem, koja  povreda  je nanesena dejstvom tupo-tvrde mehaničke sile (pesnice, lakta, koljena ili nekog tvrdog predmeta) -  udarom sa lijeve strane nosa. </span>
</p>
<p class="p4"></p>
<p class="p4">
<span>Iz nalaza i mišljenja vještaka medicinske struke prof. dr  Dragane Čukić  od 10.03.2012.g. vidi se  da je na osnovu izvještaja ljekara specijaliste ORL Opšte bolnice u Beranama od 03.11.2011.g., izvještaja ljekara specijaliste Opšte bolnice u Beranam od 07.11.2011.g., 08.11.2011.g. i 22,11,2011.g., te uvidom u renger snimke od 03.11.2011.g. našla da je  A. K. dana 03.11.2011.g.  zadobio povrede i to: prelom nosnih kostiju sa dislokacijom, sa krvarenjem iz nosa i pomeranje nosne piramide u desnu stranu, krvni podliv u predjelu grebena nosa 3x2cm, krvni podliv ispod unutrašnjeg ugla lijevog oka 2x1cm, oguljotina u predjelu vrha nosa sa lijeve strane 3x2 mm i krvni podliv na prednjoj strani lijeve butine premjera 2x6cm. Navedene povrede, u vrijeme nanošenja,  kvalifikuju  se kao teška tjelesna povreda  i iste su nastale  djelovanjem tupine zamnahnutog mehaničkog oruđa. Naime, prelom nosnih kostiju sa dislokacijom, sam za sebe predstavlja tešku telesnu povredu, dok se sve ostale povrede pojedinačno i zbirno kvalifikuju kao laka tjelesna povreda. Krvni podliv na grebenu nosa sa prelomom nosnih kostiju i krvni podliv na unutrašnjem uglu lijevog oka nastali su jednim udarcem i to direktnim u predio grebena nosa sa lijeve strane i to najverovatnije pesnicom,  jer da je ovaj udarac  nastao sekirom - na koži bi postojala i  oguljotina, a da je nastao  glavom -  krvni podliv bi zahvatio i druge predjele sem nosa, a  da je nastao laktom postojale bi i povrede oko nosa.  Oguljotina na vrhu nosa mogla je nastati noktom,  vrhom držalice sekire i sl. Na testisima nijesu ustanovljene povrede. Krvni podliv na prednjoj strani lijeve butine mogao  je nastati  bilo udarcem obuvenog stopala, bilo udarcem nekog dijela sekire (metalni dio - držalo). </span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima Ispostave Rožaje  od 03.11.2011.g.  vidi se da je dana 03.11.2011.g. od okrivljenog I.M. privremeno oduzeta sjekira sa drvenim štilom, što je utvrđeno i neposrednim uvidom u ovu sekiru. </span>
</p>
<p class="p4"></p>
<p class="p4">
<span>Iz zapisnika o uviđaju Osnovnog  suda u Rožajama od 09.05.2012.g., vidi se da se garaža okrivljenog A. K. nalazi u Ul. "13.Juli" u Rožajama. Da je u garaži zatečeno putničko motorno vozilo marke "Vektra"  RO AA 638 vlasništvo okrivljenog A.. Vrata od garaže su metalna. Lijeva vrata, gledano prema unutrašnjosti garaže, donjim dijelom ne dodiruju asvalt-beton i ista se sama zatvaraju slobodnim hodom, kada se otvorene, tako da se moraju potkočiti nekim predmetom da bi stajala u otvorenom položaju. Do ovih vrata unutar garaže nađena je druga sekira i klupa za premjer trupaca koje su obešene na ekserima, kao i lopata i cigla, a u daljem prostiranju prema unutrašnjosti garaže vide se do zida na rafovima  flaše, paketi i sl.. Druga vrata se nakon otvaranja nemoraju potkočiti nekim predmetom, jer se sama ne zatvaraju.  </span>
</p>
<p class="p4"></p>
<p class="p4">
<span>Iz izvještaja ljekara specijaliste JZU Opšte bolnice Berane br. 3546 od 03.11.2011.g., br.5637 od 07.11.2011. g., br.1828 od 08.11.2011. g. i br 1942 od 22.11.2011. g.,  vidi se da se  A. K. javio na pregled dana 03.11.2011.g. kod ORL Opšte bolnice u Beranama i da su   konstatovane povrede u predjelu glave-nosa. Da se dana 07.11.2011.g. javio kod hirurga Opšte bolnice u Beranama, gdje se žalio da je udaren nogom u predio testisa 03.11.2011.g., te  su konstatovane povrede u predjelu lijeve butine i dana 08.11.2011.g. je pregledan kod urologa Opšte bolnice u Beranama, gdje se žalio na bol u predjelu testisa, kao posledica udarca nogom prije 5 dana i da je konstatovana povreda u predjelu lijeve butine u povlačenju, dok se iz rendger snimka  i fotografija  A. K.  vide povrede koje je  Alija zadobio  kritičnog dana. </span>
</p>
<p class="p4"></p>
<p class="p4">
<span>Iz izvještaja o privremenoj spriječenosti za rad na ime A.K.  i izvještaj prvostepene invalidske komisije od 26.06.1983.g. na ime S. K., vidi se da je A. K. bio spriječe za rad od 03.11.2011.g. do 03.12.2011.g., te da je  nalazom i mišljenjem  prvostepene invalidske komisije, utvrđeno da  kod  njegove  ćerke  S. K. 1977.godine, postoji nesposobnost za samostalni život i rad i potreba za pomoć i njegu od strane drugog lica u vidu pojačane brige i nadzora. </span>
</p>
<p class="p4"></p>
<p class="p4">
<span>Iz izvoda iz kaznene evidencije na ime okrivljenog Alije Kalača vidi se da je isti osudjivan presudama Osnovnog suda Rožaje K.br.270/97 od 24.5.2000.g, zbog izvršenog krivičnog djela iz čl.216/4 KZ RCG na pet mjeseci zatvora uslovno za jednu godinu i Osnovnog suda Ulcinj K.br.144/03 od 12.6.2008.g, zbog izvršenog krivičnog djela iz  čl.348/3 u vezi čl.339/3 KZ na šest mjeseci zatvora  uslovno za  jednu godinu. </span>
</p>
<p class="p4"></p>
<p class="p4">
<span>Iz pravosnažnog rješenja Osnovnog suda u Rožajama Kv.br. 30/12 od 23.03.2012.g. vidi se  da je osuda  koja je okrivljenom A. K.  izrečena pravosnažnom  presudom  Osnovnog suda u  Rožajama  K.br.270/97 od 24.5.2000.g, zbog  krivičnog djela iz čl.216/4 KZ RCG na pet mjeseci zatvora uslovno za jednu godinu brisana iz kaznene evidencije, jer je po zakonu nastupila rehabilitacija.</span>
</p>
<p class="p4"></p>
<p class="p4">
<span>Iz pravosnažnog rješenje Osnovnog suda u Ulcinju Kv. br. 31/12  od 25.05.2012.g., vidi se da je  osuda koja je  okrivljenom A.K. izrečena pravosnažnom presudom Osnovnog suda u  Ulcinju  K.br.144/03 od 12.6.2008.g, zbog izvršenog krivičnog djela iz  čl.348/3 u vezi čl.339/3 KZ na šest mjeseci zatvora  uslovno za  jednu godinu,  brisana iz kaznene evidencije, jer je po zakonu nastupila rehabilitacija.</span>
</p>
<p class="p4"></p>
<p class="p4">
<span>Iz izvoda iz kaznene evidencije na ime okrivljenog I. M. vidi se da je isti osudjivan presudom Opštinskog suda Skoplje K.br. 1288/83 od 29.12.1983.g. zbog izvršenog krivičnog djela po čl. 156/1 KZM, na 20 (dvadeset) mjeseci zatvora, presudom Opštinskog suda Rožaje K.br. 128/84 od 23.11.1985.g. zbog krivičnog djela po čl. 152/1 KZ SRCG na 90 (devedeset) dana zatvora uslovno jedna godina, presudom Opštinskog suda T. Mitrovica K.br. 5/88 od 27.07.1988.g. zbog izvršenog krivičnog djela po čl. 165/3-1, na 350.000 dinara, presudom Okružnog suda Kraljevo K.br. 34/91 od 31.12.1991.g. zbog krivičnog djela po čl. 171. st. 3. KZS na 4 (četiri) godine zatvora, presudom Osnovnog suda Rožaje K.br. 294/00 od 29.03.2001.g. zbog izvršenog krivičnog djela laka tjelesna povreda po čl. 37/2-1 na 9.000,00 dinara, presudom Osnovnog suda Rožaje K.br. 319/00 od 12.12.2001.g. zbog izvršenog krivičnog djela utaja čl. 154/3-1 na jednu godinu zatvora, presudom Opštinskog suda Batočina K.br. 7/01 od 27.09.2002.g. zbog izvršenog krivičnog djela po čl. 166/1 KZ RS na jednu godinu zatvora uslovno tri godine (osuda brisana rješenjem Opštinskog suda Batočina Kv.br. 30/09 od 26.10.2009.g.), presudom Osnovnog suda Rožaje K.br. 2/03 od 19.02.2003.g. zbog krivičnog djela po čl. 33 Zakona o inspekcijskog kontroli na 6.000,00 dinara, presudom Osnovnog suda Rožaje K.br. 312/05 07.02.2006.g. zbog izvršenog krivičnog djela ugrožavanje opasnim orudjem pri tuči i svadji po čl. 154. KZ CG na 800,00 eura, presudom Opštinskog suda Tutin K.br. 118/07 od 27.02.2008.g. zbog izvršenog krivičnog djela po čl. 23. ST 1 ZJRM ometanje OSL, na tri mjeseca zatvora, presudom Osnovnog suda Rožaje K.br. 249/07 od 20.02.2008.g. zbog izvršenog krivičnog djela po čl. 376/1 KZ na tri mjeseca, presudom Osnovnog suda Rožaje K.br. 226/05 od 16.12.2008.g. zbog izvršenog krivičnog djela sprečavanje službenog lica u vršenju službene radnje čl. 375/3-3-1 KZ CG na 60 dana zatvora i presudom Osnovnog suda Rožaje K.br. 53/10 od 04.05.2010.g. zbog izvršenog krivičnog djela ugrožavanje opasnim orudjem pri tuči i svadji čl. 154 KZ na novčanu kaznu od 500,00 eura.</span>
</p>
<p class="p4"></p>
<p class="p4">
<span>Cijeneći iskaze okrivljenih i sve izvedene dokaze kako pojedinačno, tako i u medjusobnoj vezi, u smislu čl. 370. st. 3. ZKP-a, sud je nesumljivo  utvrdio činjenično stanje kao u dispozitivu ove presude.</span>
</p>
<p class="p4"></p>
<p class="p4">
<span>Utvrdjeno činjenično stanje proizilazi iz dokaza izvedenih u postupku, koji  djelimično nalaze oslonca i u  iskazima okrivljenih. </span>
</p>
<p class="p4"></p>
<p class="p4">
<span>Naime, iz iskaza okrivljenih I. M. i A. K.,proizilazi da  je dana 03.11.2011.g. oko 10,30 h u Ul. 13. Juli" u Rožajama okrivljeni  I. parkirao vozilo  ispred garaže okrivljenog A., nakon čega je okrivljeni A. otvorio garažu i desnim vratima, gledano prema unutrašnjosti garaže,  dotakao vozilo okrivljenog Izeta  koji je tražio objašnjenje zašto je oslonio vrata na njegovo vozilo, dok je okrivljeni Alija tražio da pomjeri vozilo sa tog mjesta i da više ne parkira isto  ispred njegove garaže, pa je među njima došlo do svađe. Iskaz okrivljenih u ovom dijelu, sud je prihvatio, kao jasne, objektivne  i potkrijepljene iskazom svedoka Almira Dacića.  </span>
</p>
<p class="p4">
<span>	</span>
</p>
<p class="p2">
<span>	Iz iskaza okrivljenog A., nalaza i mišljenja vještaka dr. Jeremić Tomislava i prof.dr Dragane Čukić i  medicinske dokumentacije, fotografija, rengenskog snimka i izvještaja o privremenoj spriječenosti za rad na ime okrivljenog A., proizilazi  da je okrivljeni I. udario okrivljenog A.  nogom-obuvenim stopalom u predjelu testisa-lijeve butine,  a zatim i stisnutom pesnicom u predjelu nosa i nanio mu tešku  tjelesnu povredu u vidu preloma nosnih kostiju sa dislokacijom sa krvarenjem iz nosa i pomijeranjem nosne piramide u desnu stranu i lake tjelesne povrede u vidu krvnog podliva u predjelu grebena nosa vel. 3x2 cm, krvnog podliva ispod unutrašnjeg ugla lijevog oka vel. 2x1 cm, oguljotinu u predjelu vrha nosa sa lijeve strane vel. 3x2 mm i krvnog podliva na prednjoj strani lijeve butine vel. 2x6 cm.</span>
</p>
<p class="p2"></p>
<p class="p2">
<span>	Naime, iz iskaza okrivljenog A. jasno proizilazi da ga je okrivljeni I. u kritičnom momentu udario nogom u predjelu testisa-lijeve butine, a zatim ga je udario stisnutom pesnicom u predjelu nosa i nanio mu telesne povrede u predjelu nosa i lijeve butine. Iskaz okrivljenog A.u ovom dijelu, sud je prihvatio kao jasan objektivan i potkrijepljen navedenim dokazima, tako da nema sumnje u drugačije činjenično stanje. </span>
</p>
<p class="p2"></p>
<p class="p4">
<span>Iz nalaza i mišljenja vještaka otorinolaringologa dr. Tomislava Jeremića od 05.12.2011.g.,  utvrđeno je da je  isti dao nalaz i mišljenje na osnovu uvida u izvještaj ORL specijaliste  od 03.11.2011.g. i da je našao da je  A. K. kritičnog dana zadobio tešku tjelesnu  povredu u vidu preloma  nosnih kostiju sa pomijeranjem, koja  povreda  je mogla biti nanijeta  udarom pesnice. Nalaz i mišljenje ovog vještaka, u ovom dijelu,  sud je prihvatio kao jasan, stručan i uvjerljiv, obzirom da je isti potkrijepljen  navodima iz  izvještaja ORL specijaliste od 03.11.2011.g., nalazom i mišljenjem vještaka medicinske struke prof. dr Dragane Čukić i iskazom okrivljenog A., priloženim fotografijama i rendgen snimkom. Međutim nalaz i mišljenje ovog vještaka u dijelu u kojem je naveo da je navedena povreda mogla biti nanijeta udarom lakta, sud nije prihvatio obzirom da je isti nenalazi oslonca u nalazu i mišljenju vještaka prof. dr. Dragane Čukić iz  kojih se utvrđuje da navedena povreda nije mogla biti nanijeta udarom lakta, jer bi u tom slučaju postojale povrede oko nosa, što nalazi oslonca i u iskazu okrivljenog A. iz kojeg se vidi da mu je ovu povredu nanio okrivljeni udarom pesnice, a ne laktom.</span>
</p>
<p class="p4"></p>
<p class="p4">
<span>Iz nalaza i mišljenja vještaka medicinske struke prof. dr  Dragane Čukić  od 10.03.2012.g.,  utvrđeno je da je ista dala nalaz i mišljenje na osnovu uvida u izvještaj ljekara specijaliste ORL Opšte bolnice u Beranama od 03.11.2011.g., izvještaj ljekara specijaliste Opšte bolnice u Beranama od 07.11.2011.g., 08.11.2011.g. i 22,11,2011.g., i renger snimke od 03.11.2011.g., te da je  našla da je  A. K. dana 03.11.2011.g.  zadobio povrede i to: prelom nosnih kostiju sa dislokacijom, sa krvarenjem iz nosa i pomeranje nosne piramide u desnu stranu, krvni podliv u predjelu grebena nosa 3x2cm, krvni podliv ispod unutrašnjeg ugla lijevog oka 2x1cm, oguljotina u predjelu vrha nosa sa lijeve strane 3x2 mm i krvni podliv na prednjoj strani lijeve butine premjera 2x6cm. Navedene povrede, u vrijeme nanošenja,  kvalifikuju  se kao teška tjelesna povreda  i iste su nastale  djelovanjem tupine zamnahnutog mehaničkog oruđa. Naime, prelom nosnih kostiju sa dislokacijom, sam za sebe predstavlja tešku telesnu povredu, dok se sve ostale povrede pojedinačno i zbirno kvalifikuju kao laka tjelesna povreda. Krvni podliv na grebenu nosa sa prelomom nosnih kostiju i krvni podliv na unutrašnjem uglu lijevog oka nastali su jednim udarcem i to direktnim u predio grebena nosa sa lijeve strane i to najverovatnije pesnicom,  jer da je ovaj udarac  nastao sekirom - na koži bi postojala i  oguljotina, a da je nastao  glavom -  krvni podliv bi zahvatio i druge predjele sem nosa, a  da je nastao laktom postojale bi i povrede oko nosa. Iz nalaza i mišljenja ovog vještaka proizilazi da je oguljotina na vrhu nosa mogla  nastati noktom, a krvni podliv na prednjoj strani lijeve butine  udarcem obuvenog stopala. Nalaz  i mišljenje ovog vještaka, sud je prihvatio kao jasan, uvjerljiv,  stručan i potkrijepljen medicinskom dokumnetacijom, priloženim fotografijama, rendgen snimkom, a djelimično i nalazom i mišljenjem vještaka Tomislava Jeremića i iskazom okrivljenog A. K.. To što je vještak dr  Tomislav Jeremić  naveo da je okrivljeni A. zadobio samo jednu povredu u vidu preloma nosnih kostiju sa pomjeranjem, a vještak prof. dr Dragana Čukić da je A. pored ove povrede zadobio i  druge - navedene povrede, nema uticaja na drugačije utvrđenje činjeničnog stanja, obzirom da je vještak dr Tomislav Jeremić, dao nalaz i mišljenje na osnovu uvida u izvještaj ORL specijaliste Opšte bolnice u Beranama od 03.11.2011.g. i nije imao na uvid ostalu medicinsku dokumentaciju u kojoj su navedene i ostale povrede, dok je vještak prof. dr Dragana Čukić imala na uvid pored izvještaja ORL specijaliste opšte bolnice u Berana i ostalu dokumentaciju ostalu med i rendgen snimak iz kojih  jasno proizilazi  da je okrivljeni Alija  zadobio povrede  koje je opisao vještak prof dr. Dragana Čukić, tako da nema sumnje u drugačije činjenično stanje. Takođe, to što je vještak prof. dr Dragana Čukić navela da je oguljotina na vrhu nosa mogla nastati i vrhom držalice od sekire a krvni podliv na prednjoj strani lijeve butine i udarcem nekog dijela sekire, nema uticaja na drugačiji zaključak, obzirom da je u postupku utvrđeno da je okrivljeni A. zadobio navedene povrede u predjelu nosa, udarom pesnice kojom prilikom je na vrhu nosa najverovatnije ogreben noktom, a na lijevoj butini udarom obuvenog stopala, prije nego što se otimao oko sekire sa okrivljenim A., što se jasno utvrđuje iz iskaza okrivljenog A., tako da ove povrede nije mogao zadobiti udarom sekire, što je vještak samo naveo kao jednu od mogućnosti. </span>
</p>
<p class="p4"></p>
<p class="p4">
<span>Iz izvještaja ljekara specijaliste JZU Opšte bolnice Berane br. 3546 od 03.11.2011.g., br.5637 od 07.11.2011. g., br.1828 od 08.11.2011. g. i br 1942 od 22.11.2011. g.,  proizilazi da se  A. K. javio na pregled dana 03.11.2011.g. kod ORL Opšte bolnice u Beranama i da su konstatovane povrede u predjelu glave-nosa. Da se dana 07.11.2011.g. javio kod hirurga Opšte bolnice u Beranama, gdje se žalio da je udaren nogom u predio testisa 03.11.2011.g., te  su konstatovane povrede u predjelu lijeve butine i dana 08.11.2011.g. je pregledan kod urologa Opšte bolnice u Beranama, gdje se žalio na bol u predjelu testisa, kao posledica udarca nogom prije 5 dana i da je konstatovana povreda u predjelu lijeve butine u povlačenju, dok se iz  rendger snimka  i fotografija  A. K. se vide povrede koje je  A. zadobio  kritičnog dana.Ove dokaze, sud je prihvatio kao jasne, određene  i istinite, obzirom da su isti potkrijepljeni nalazima i mišljenjima vještaka medicinske struke, te  iskazom  okrivljenog Alije.  </span>
</p>
<p class="p4"></p>
<p class="p2">
<span>	Iz izvještaja o privremenoj spriječenosti za rad na ime A.K.  vidi se da je okrivljeni A. K. bio spriječen  za rad od 03.11.2011.g. do 03.12.2011.g.. Ovaj dokaz, sud je prihvatio kao jasan i istinit, jer nalazi oslonca u ostalim izvedenim dokazima u postupku i iskazom  okrivljenog A.. </span>
</p>
<p class="p2"></p>
<p class="p2">
<span>	Nadalje, utvrđeno je da se okrivljeni A.  u kritičnom momentu, nakon što mu je okrivljeni I. nanio povrede,  mašio   se sekire, koja predstavlja sredstvo podobno da tijelo teško povrijedi i zdravlje teško naruš,  kojom je predhodno  potkočio lijeva vrata od garaže, gledano prema unutrašnjosti garaže i pošao u pravcu I., te zamahnuo sa istom prema njemu, kojom prilikom se I. izmakao, te ga nije udario. Da je A. ponovo pokušao da ga udari, te je Izet dohvatio rukama držalicu od sekire, pa  su se otimali oko nje. Da je Izet uspio da mu otme sekiru koju je unio u kola i otišao sa lica mjesta.   </span>
</p>
<p class="p2"></p>
<p class="p2">
<span>	Ove činjenice  utvrđene su na osnovu iskaza svedoka A. D., iskaza okrivljenog Izeta, a djelimično i iz  iskaza okrivljenog  A. u dijelu u kojem ne spore da su se okrivljeni  otimali oko sekire u kritičnom momentu.  </span>
</p>
<p class="p2"></p>
<p class="p2">
<span>	Naime, iz iskaza svedoka A. D. utvrđeno je da se  okrivljeni A. u kritičnom momentu mašio sekire,  pošao prema Izetu i pokušao da ga udari istom. Da se I. povukao unazad  i kada je A. ponovo pokušao da ga udari, I. ga je dohvatio rukama za držalicu sekire i uspio da mu otme istu, nakon čega je ušao u vozilo, dok je A. koji je bio povrijeđen i krvario iz nosa,  ostao ispred garaže. Iskaz ovog svedoka, u ovom dijelu, sud je prihvatio kao objektivan i istinit, obzirom da je isti potkrijepljen iskazom okrivljenog Izeta,a djelimično i iskazom okrivljenog A.. </span>
</p>
<p class="p2"></p>
<p class="p2">
<span>	Iz iskaza okrivljenog Izeta se utvrđuje da se okrivljeni A. u kritičnom momentu mašio  sekire,   pošao prema njemu  i zamahnuo istom da ga udari, ali ga nije udario, jer se  izmakao, nakon čega je ponovo zamahnuo da ga udari, pa ga je dohvatio rukama za sekiru  koju mu je oteo, a zatim je ušao u vozilo i otišao sa lica mjesta. Iskaz okrivljenog I., u ovom dijelu, sud je prihvatio kao objektivan  i jasan, a dovodeći isti u vezu sa iskazom svedoka A. D. koji je potvrdio navedene činjenice, zaista nema sumnje u drugačije činjenično stanje. Na to upućuje i iskaz okrivljenog A. koji nespori da se otimao sa okrivljenim I. oko sekire i da mu je Izet oduzeo istu ,  ušao u vozilo  i udaljio se sa lica mjesta, pa je sud njegov iskaz, u ovom dijelu prihvatio kao objektivan i uvjerljiv. </span>
</p>
<p class="p2"></p>
<p class="p2">
<span>	Sud je cijenio  iskaz  okrivljenog A. u dijelu u kojem navodi,  da se u kritičnom momentu nije mašio sekire i istom nije pošao prema okrivljenom I. i nije zamahnuo u pravcu istog , već je I. uzeo sekiru kojom je on predhodno potkočio vrata i htio da je unese u vozilu, pa ga je  dohvatio za držalicu da bi mu je oteo, što nije uspio, ali njegov iskaz u ovom dijelu nije prihvatio, obzirom da je isti neobjektivan, neuvjerljiv i opovrgnut iskazom svedoka A. D., koji nalazi oslonca i u iskazu okrivljenog Izeta. Sa navedenih razloga očigledno je da okrivljeni A. sa ovakvom odbranom nastoji  da izbjegne krivičnopravnu odgovornost.</span>
</p>
<p class="p2"></p>
<p class="p2">
<span>	Sud je cijenio i iskaz okrivljenog I. u dijelu u kojem navodi, da okrivljenog A. nije udarao stisnutom pesnicom u predjelu glave, niti nogama u predjelu butine - testisa, te mu nije nanio povrede pesnicom i nogom, već je moguće da se je povrijedio držalicom od sekire ili laktom, dok su se otimali oko sekire, ali njegov iskaz, u ovom dijelu, nije prihvatio, obzirom da je isti neobjektivan, neuvjerljiv, opovrgnut iskazom okrivljenog A., koji nalazi oslonca i u nalazima  i mišljenjima  vještaka medicinske struke dr Tomislava Jeremića i prof. dr Dragane Čukić.  Takođe iskaz okrivljenog I.u dijelu u kojem navodi  da okrivljeni A. nije potkočio vrata od garaže sekirom, jer nije bilo potrebe za tim, obzirom da su ta vrata kačila donjom stranom na asvalt,  već je sekiru  uzeo iz unutrašnjosti  garaže, sud nije prihvatio, obzirom da je njegov iskaz u ovom djelu opovrgnut iskazom okrivljenog A., iz kojeg   nesumljivo proizilazi da je A. sekirom potkočio vrata prije nego što je okrivljeni I. došao na lice mjesta i da vrata ne kače na asvalt donjim dijelom, već se moraju potkočiti da se nebi sama zatvorila, što je sud utvrdio i neposrednim zapažanjem na lice mjesta. Ovaj dokaz, sud je prihvatio kao jasan,  određen i potkrijepljen iskazom okrivljenog A.. Sa ovakvom odbranom okrivljeni I. nastoji da izbjegne krivičnopravnu odgovornost, pa sud njegov iskaz, u ovom dijelu, nije ni mogao prihvatiti.</span>
</p>
<p class="p2"></p>
<p class="p2">
<span>	Sud je cijenio i iskaz svedoka A. D., u dijelu u kojem navodi da okrivljeni izet nije udario okrivljenog A. pesnicom, niti nogom, već je moguće da se on povrijedio prilikom otimanja oko sekire kojom nijesu bila potkočena vrata, već ju  je okrivljeni A. uzeo iz garaže, ali njegov iskaz u ovom dijelu nije prihvatio, jer je isti opovrgnut iskazom okrivljenog A., nalazima i mišljenjima vještaka medicinske struke i navodima iz zapisnika o uviđaju, tako da je očigledno da ovaj svedok, sa ovakvim kazivanjem nastoji da pomogne okrivljenog Izetu da izbegne krivičnopravnu odgovornost.</span>
</p>
<p class="p2"></p>
<p class="p4">
<span>Iz potvrde o privremeno oduzetim predmetima Ispostave Rožaje  od 03.11.2011.g.  utvrđeno je  da je dana 03.11.2011.g. od okrivljenog I. M.privremeno oduzeta sjekira sa drvenim štilom, što je utvrđeno i neposrednim uvidom u ovu sekiru. Ove dokaze, sud je prihvatio kao jasne, određene  i potkrijepljene iskazima okrivljenih.  Ovim dokazima  su  potvrđeni iskazi okrivljenih da su se otimali oko sekire i da je istu okrivljeni Izet oteo i ponio je sa sobom, te je zbog toga oduzeta od njega. </span>
</p>
<p class="p4"></p>
<p class="p4">
<span>Iz izvještaj prvostepene invalidske komisije od 26.06.1983.g. na ime S. K.,vidi se  da je  nalazom i mišljenjem  prvostepene invalidske komisije, utvrđeno da  kod  njegove  ćerke  S. K.  1977.godine, postoji nesposobnost za samostalni život i rad i potreba za pomoć i njegu od strane drugog lica u vidu pojačane brige i nadzora. Ovaj dokaz, sud je prihvatio, kao jasan i istinit,  jer je izdat od ovlašćenog organa, a potvrđen je i  iskazom okrivljenog A.. Ovim dokazom potvrđen je iskaz okrivljenog A. da ima bolsenu ćerku i da je otvorio garažu da bi  vozilom  pošao do Doma zdravlja Rožaje, d auzme uput za Podgoricu za ćerku. </span>
</p>
<p class="p2"></p>
<p class="p2">
<span>	Iz izvoda  iz kaznene evidencije na ime okrivljenog A. K. i navoda iz pravosnažnih  rješenja  Osnovnog suda u Rožajama Kv.br. 30/12 od 23.03.2012.g. i Osnovnog suda u Ulcinju Kv. br.31/12 od 25.05.2012.g., utvrđeno je da je navedenim rješenjem Osnovnog suda u Rožajama, brisana presuda istog suda K.br. 270/97 od  24.05.2000.g., dok je navedenim rješenjem Osnovnog suda u Ulcinju brisana presuda Osnovnog suda K.br. 144/03 od 12.06.2008.g., tako da se okrivljeni A. u smislu čl. 118. st. 1. KZ, smatra neosuđivan. Ove dokaze, sud je prihvatio kao jasne i određene, jer su izdati od strane nadležnog organa. </span>
</p>
<p class="p2"></p>
<p class="p4">
<span>Iz izvoda iz kaznene evidencije na ime okrivljenog I. M., utvrđeno je da je isti osuđivan presudom Opštinskog suda Skoplje K.br. 1288/83 od 29.12.1983.g. zbog izvršenog krivičnog djela po čl. 156/1 KZM, na 20 (dvadeset) mjeseci zatvora, presudom Opštinskog suda Rožaje K.br. 128/84 od 23.11.1985.g. zbog krivičnog djela po čl. 152/1 KZ SRCG na 90 (devedeset) dana zatvora uslovno jedna godina, presudom Opštinskog suda T. Mitrovica K.br. 5/88 od 27.07.1988.g. zbog izvršenog krivičnog djela po čl. 165/3-1, na 350.000 dinara, presudom Okružnog suda Kraljevo K.br. 34/91 od 31.12.1991.g. zbog krivičnog djela po čl. 171. st. 3. KZS na 4 (četiri) godine zatvora, presudom Osnovnog suda Rožaje K.br. 294/00 od 29.03.2001.g. zbog izvršenog krivičnog djela laka tjelesna povreda po čl. 37/2-1 na 9.000,00 dinara, presudom Osnovnog suda Rožaje K.br. 319/00 od 12.12.2001.g. zbog izvršenog krivičnog djela utaja čl. 154/3-1 na jednu godinu zatvora, presudom Opštinskog suda Batočina K.br. 7/01 od 27.09.2002.g. zbog izvršenog krivičnog djela po čl. 166/1 KZ RS na jednu godinu zatvora uslovno tri godine (osuda brisana rješenjem Opštinskog suda Batočina Kv.br. 30/09 od 26.10.2009.g.), presudom Osnovnog suda Rožaje K.br. 2/03 od 19.02.2003.g. zbog krivičnog djela po čl. 33 Zakona o inspekcijskog kontroli na 6.000,00 dinara, presudom Osnovnog suda Rožaje K.br. 312/05 07.02.2006.g. zbog izvršenog krivičnog djela ugrožavanje opasnim orudjem pri tuči i svadji po čl. 154. KZ CG na 800,00 eura, presudom Opštinskog suda Tutin K.br. 118/07 od 27.02.2008.g. zbog izvršenog krivičnog djela po čl. 23. ST 1 ZJRM ometanje OSL, na tri mjeseca zatvora, presudom Osnovnog suda Rožaje K.br. 249/07 od 20.02.2008.g. zbog izvršenog krivičnog djela po čl. 376/1 KZ na tri mjeseca, presudom Osnovnog suda Rožaje K.br. 226/05 od 16.12.2008.g. zbog izvršenog krivičnog djela sprečavanje službenog lica u vršenju službene radnje čl. 375/3-3-1 KZ CG na 60 dana zatvora i presudom Osnovnog suda Rožaje K.br. 53/10 od 04.05.2010.g. zbog izvršenog krivičnog djela ugrožavanje opasnim orudjem pri tuči i svadji čl. 154 KZ na novčanu kaznu od 500,00 eura. Ovaj dokaz, sud je prihvatio kao jasan i određen, jer je izdat od strane nadležnog organa. </span>
</p>
<p class="p2"></p>
<p class="p2">
<span>          Dakle, u postupku je utvrđeno da je okrivljeni I. M., dana 03.11.2011.g. oko 10,30 časova u Ul. "13. Juli" u Rožajama, teško tjelesno povrijedio A. K., na način što ga je prvo obuvenim stopalom udario u predjelu lijeve butine a zatim stisnutom pesnicom u predjelu nosa nanoseći mu tom prilikom tešku tjelesnu povredu u vidu preloma nosnih kostiju sa dislokacijom sa krvarenjem iz nosa i pomijeranjem nosne piramide u desnu stranu i lake tjelesne povrede u vidu krvnog podliva u predjelu grebena nosa vel. 3x2 cm, krvnog podliva ispod unutrašnjeg ugla lijevog oka vel. 2x1 cm, oguljotinu u predjelu vrha nosa sa lijeve strane vel. 3x2 mm i krvnog podliva na prednjoj strani lijeve butine vel. 2x6 cm.</span>
</p>
<p class="p2"></p>
<p class="p2">
<span>	Takođe, utvrđeno je da je okrivljeni  A. K. dana 03.11.2011.g. oko 10,30 časova u Ul. "13 Juli" u Rožajama pri svađi  sa Izetom Mujevićem mašio se opasnog oruđa - sekire  sredstva podobnog da tijelo teško povrijedi ili zdravlje teško naruši, na način što je istu uzeo u ruke i zamahnuo u pravcu I.. </span>
</p>
<p class="p2"></p>
<p class="p2">
<span>	Imajući u vidu ovakvo utvrđeno činjenično stanje, sud je djelimično izmijenio činjenični opis djela iz optužbe u odnosu na okrivljenog A., kao u dispozitivu ove presude i prilagodio ga je utvrđenom činjeničnom stanju, smatrajući da time nije povrijeđen identitet optužbe i presude. </span>
</p>
<p class="p2"></p>
<p class="p2">
<span>	Cijeneći psihički odnos okrivljenih prema izvršenim krivičnim djelima, sud je našao da su isti bili svjesnih svojih djela, tj. okrivljeni  Izet svestan da na opisani način nanosi okrivljenom A. navedene telesne povrede i to je htio, dok je okrivljeni A., bio svjestan, da se pri svađi na  opisani način mašio sekire, koja predstavlja sredstvo podobno da tijelo teško povrijedi i zdravlje teško naruši i to je htio, pa su postupali sa umišljajem. </span>
</p>
<p class="p2">
<span>	</span>
</p>
<p class="p2">
<span>	Pravnom  ocjenom utvrđenog činjeničnog stanja, sud je našao da su u radnjama okrivljenog I. M. sadržani svi bitni elementi krivičnog  djela teška tjelesna povreda iz čl. 151. st. 1. KZ, a u radnjama okrivljenog A., svi bitni elementi  krivičnog djela ugrožavanje opasnim oruđem, pri tuči i svađi i čl. 154. KZ . </span>
</p>
<p class="p2"></p>
<p class="p2">
<span>	Sa navedenih razloga, sud nije prihvatio tezu odbrane, branioca okrivljenog I., da je njegov branjenik postupao u nužnoj odbrani, te da istog treba osloboditi od optužbe, jer je u postupku utvrđeno da je okrivljeni I. nije napadnut od okrivljenog A., već da je on  prvo udario pesnicom i nogom okrivljenog A. i nanio mu telesne povrede, nakon čega se A. mašio sekire, tako da se u konkretnom slučaju nemože pozivati na nužnu odbranu. </span>
</p>
<p class="p2"></p>
<p class="p2">
<span>	Za izvršena krivična djela, sud je okrivljene oglasio krivim i okrivljenog I. M. osudio na kaznu zatvora u trajanju od 7 mjeseci, a okrivljenog A. K. na novčanu kaznu u iznosu od 400,00 eura.</span>
</p>
<p class="p2"></p>
<p class="p2">
<span>	Prilikom odlučivanja o izboru vrsta i visina kazni, sud je imao u vidu sve okolnosti koje utiču da kazna bude veća ili manja iz čl. 42. KZ, pa je okrivljenom I. od olakšavajućih okolnosti cijenio njegove porodične prilike, a kao otežavajuću  okolnosti je cijenio njegovu raniju više puta osuđivanost.  Okrivljenom A., sud je  kao olakšavajuću okolnost cijenio njegove porodične prilike, siromašno imovno stanje i neosuđivanost, dok otežavajućih okolnosti na njegovoj strani nije bilo.  </span>
</p>
<p class="p2"></p>
<p class="p2">
<span>	Cijeneći navedene okolnosti kao i okolnosti pod kojima su djela izvršena, stepen nastupjele posledice, držanje okrivljenih nakon izvršenih djela, sud je okrivljenog Izeta osudio na kaznu zatvora u naznačenom trajanju, a okrivljenog A. na novčanu kaznu u naznačenom iznosu, nalazeći da su izrečene kazne srazmjerne težini učinjenih krivičnih djela i stepenu krivice okrivljenih i da će se sa istim u dovoljnoj mjeri uticati na okrivljene da ubuduće ne vrše bilo kakva krivična djela i vaspitno djelovati na druge da ne čine ista ili slična djela. </span>
</p>
<p class="p2"></p>
<p class="p2">
<span>	Na osnovu čl. 229. u vezi čl. 226. st. 2. tač. 1. ZKP, sud je obavezao okrivljene da plate ovome sudu na ime troškova krivičnog postupka i to okrivljeni I. iznos od 206,00 eura, koji troškovi se odnose na ime troškova za vještačenje i izlazak suda na lice mjesta i okrivljeni A. iznos od 20,00 eura,  koji troškovi se odnose na ime troškova za izlazak suda na lice mjesta. </span>
</p>
<p class="p2"></p>
<p class="p2">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljene da plate ovome sudu na ime paušala, iznos od po 40,00 eura. </span>
</p>
<p class="p2"></p>
<p class="p2">
<span>	Sa izloženog odlučeno je kao u dispozitivu ove presude. </span>
</p>
<p class="p2"></p>
<p class="p4"></p>
<p class="p2"></p>
<p class="p4">
<span>OSNOVNI SUD U ROŽAJAMA, dana 31.08.2012. godine.</span>
</p>
<p class="p2"></p>
<p class="p4"></p>
<p class="p4"></p>
<p class="p4">
<span>Zapisničar,                                                                   S U D I J A,</span>
</p>
<p class="p4">
<span>Aida Luboder, s.r.                                                        Milosav Zekić, s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p4"></p>
<p class="p4"></p>
<p class="p7"></p>
<p class="p7"></p>


</body>
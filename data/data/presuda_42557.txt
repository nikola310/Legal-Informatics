<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.52/12.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br. 34/12. od   29. marta 2012. godine Osnovnog Državnog Tužilaštva iz Rožaja, protiv  okrivljenog K.E. iz s. Lučice, opština Rožaje, zbog krivičnog djela laka tjelesna povreda iz čl. 152.st.2. u vezi st. 1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina iz Rožaja, oštećenog K. A. i okrivljenog, dana 16.4.2012.godine, donio je i javno objavio</span>
</p>
<p class="p3"></p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni K. E., JMBG ., od oca A. i majke M., rodj. A., rodjen .. godine, u Rožajama, gdje i živi, drž. CG, razumije Crnogorski jezik, koji mu je i maternji, pismen, završio SSS, nezapošljen, neoženjen, siromašnog imovnog stanja, neosudjivan.</span>
</p>
<p class="p3"></p>
<p class="p3"></p>
<p class="p3">
<span>				K R I V    J E</span>
</p>
<p class="p3"></p>
<p class="p3">
<span>	Što je :</span>
</p>
<p class="p3">
<span>	Dana 19.12.2012. godine oko 22,00 h,  u ugostiteljskom objektu „Kraljica“ opština Bar, lako tjelesno povrijedio A. K., na način što ga je stisnutom pesnicom udario u predjelu glave – lijevog oka, od kojeg udarca je isti pao i glavom udario od betonsku podlogu obloženu pločicama – sredstvo podobno da tijelo teško povrijedi i zdravlje teško naruši, nanoseći mu tom prilikom laku tjelesnu povredu iznad lijeve jagodične kosti u vidu krvnog podliva veličine mandarine,</span>
</p>
<p class="p3">
<span>	-čime je izvršio krivično djelo laka tjelesna povreda iz čl. 152.st.2. u vezi st. 1. Krivičnog Zakonika.</span>
</p>
<p class="p3">
<span>	Pa mu sud na osnovu pomenutog zakonskog propisa, primjenom čl. 4.13.15.32.36.52.53. Krivičnog Zakonika, čl. 226. 229. i 374. Zakonika o Krivičnom Postupku   i z r i č e</span>
</p>
<p class="p3"></p>
<p class="p3">
<span>				USLOVNU OSUDU</span>
</p>
<p class="p3"></p>
<p class="p3">
<span>	Kojom mu utvrdjuje kaznu zatvora u trajanju od 30 (trideset) dana i  istovremeno odredjuje da se ista neće izvršiti ukoliko osudjeni u roku od jedne godine dana ne izvrši novo krivično djelo.	</span>
</p>
<p class="p4">
<span>Da plati na ime troškova krivičnog postupka iznos od 55 eura i na ime paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p3">
<span>	</span>
</p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja, podnio je optužni predlog Kt.br.34/12. od  29. marta 2012. godine,  protiv okrivljenog K. E. iz s. Lučice, opština Rožaje, zbog krivičnog djela laka tjelesna povreda iz čl. 152.st.2. u vezi st . 1. KZ.</span>
</p>
<p class="p3">
<span>	Na glavnom pretresu Zamjenik ODT-a istakao je:  da je priznanjem okrivljenog i izvedenim dokazima utvrdjeno da je  okrivljeni izvršio krivično djelo koje mu se optužbom stavlja na teret. Predložio je da sud istog oglasi krivim  i izrekne mu uslovnu osudu kojom će mu utvrditi kaznu zatvora u trajanju od 30 dana i istovremeno odrediti da se ista neće izvršiti ukoliko isti u roku od jedne godine dana ne izvrši novo krivično djelo. </span>
</p>
<p class="p3">
<span>	Oštećeni K. A., nije se pridružio krivičnom gonjenju ODT-a u odnosu na okrivljenog i nije postavio imovinsko pravni zahtjev. </span>
</p>
<p class="p3">
<span>	Okrivljeni K. E. na glavnom pretresu priznao je izvršenje krivičnog djela i krivicu za krivično djelo koje mu se optužbom stavlja na teret. </span>
</p>
<p class="p3">
<span>	U vezi izvršenja krivičnog djela istakao je:  da je u decembru mjesecu 2011. godine radio u Baru kao gradjevinski radnik. Dana 19.12. oko 09,00 h, sa drugom E. Š. bio je u kafe baru “Kraljica”. Dok su sjedeli za stolom  primijetio je za susjednim stolom momka kojeg nije poznavao.  Isti ih je pitao da li su iz Rožaja što mu je potvrdno odgovorio. Taj momak je prišao za njihovim stolom i kazao im da je on K. iz Rožaja. Dok je razgovarao sa svojim drugom taj momak je  ih je često prekidao u razgovoru. Vidio je da je isti u pijanom stanju. Dok je sjedeo za stolom obratio mu se riječima “nijesi ti iz Rožaja, ti si iz pičke materine”. Ustao je od stola i nasrnuo na njega udarajući ga pesnicom u predjelu glave.  Istog je, da bi se odbranio, udario pesnicom u predjelu glave od kojeg udarca je pao preko stolice, a nakon toga na podlogu koja je bila prekrivena pločicama. Pošao je istog da udari još jednom, ali su ga u tome spriječili prisutni gosti. Oštećeni je izašao iz lokala i udaljio se dok je on pošao na stan. Nakon dva dana pozvala ih je policija u stanicu gdje je dao izjavu. Sa oštećenim se izmirio i sada su ostali u dobrim odnosima.	</span>
</p>
<p class="p3">
<span>	Na glavnom pretresu sud je izveo dokaze: saslušanjem u svojstvu svjedoka – oštećenog K. A., pročitao izvještaj HMP Bar br. 16884 od 19.12.2011.godine, po saglasnosti stranaka pročitao nalaz i mišljenje sudskog vještaka medicinske struke dr. Jaha Pepića, dat na zapisniku Kt.br.34/12. od 29.3.2012.godine pred ODT-om u Rožajama i pročitao izvod iz kaznene evidencije na ime okrivljenog. </span>
</p>
<p class="p3">
<span>	Sud je cijeneći priznanje  okrivljenog za izvršeno krivično djelo i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude.</span>
</p>
<p class="p3">
<span>	Utvrdjeno činjenično stanje proizilazi iz priznanja okrivljenog za izvršeno krivično djelo čije priznanje je sud u svemu prihvatio, kao jasno, odredjeno i kao takvo potvrdjeno svim izvedenim dokazima, te je isto uzeo kao dokaz. </span>
</p>
<p class="p3">
<span>	Iz nalaza  i mišljenja sudskog vještaka medicinske struke dr. Jaha Pepića proizilazi da je oštećeni prilikom pregleda u HMP u Baru dana 19.12.2011.godine imao povrede iznad lijevog oka oguljotinu kože veličine 0,5 cm 2, i lijeve jagodične kosti u vidu krvnog podliva veličine mandarine. Da je povreda iznad lijevog oka u vidu oguljotine kože mogla biti nanešena udarom tupo tvrdog predmeta nepravilnih ivica u šta spada i pesnica, dok je povreda lijeve jagodične kosti u vidu krvnog podliva veličine mandarine mogla biti nanijeta tupo-tvrdim predmetom  pod pravim uglom  ili udarom u tvrdu podlogu. Da se povrede pojedinačno i zbirno kvalifikuju kao lake tjelesne povrede. Imajući u vidu nalaz i mišljenje ovog vještaka sud je našao da se ove povrede i pravno kvalifikuju kao laka tjelesna povreda.</span>
</p>
<p class="p3">
<span>	Nalaz i mišljenje ovog vještaka sud je prihvatio kao stručan, objektivan i kao takav  saglasan sa ostalim izvedenim dokazima, kao i sa objašnjenjem okrivljenog u vezi nanijetih povreda oštećenom.							Pravnom ocjenom utvrdjenog činjeničnog stanja, sud je našao da su  u radnjama okrivljenog sadržani svi bitni elementi krivičnog djela laka tjelesna povreda iz čl.152.st.2. u vezi st.1. KZ. Naime, okrivljeni je pomenutog dana lako tjelesno povrijedio oštećenog na način što ga je udario stisnutom pesnicom u predjelu glave  - lijevog oka od kojeg udarca je isti pao i glavom udario od betonsku podlogu obloženu pločicama kao sredstvom koje je podobno da tijelo teško povrijedi ili zdravlje teško naruši, nanoseći mu tom prilikom laku tjelesnu povredu iznad lijeve jagodične kosti u vidu krvnog podliva veličine mandarine. </span>
</p>
<p class="p3">
<span>	Cijeneći psihički odnos okrivljenog prema izvršenom krivičnom djelu sud je našao da je okrivljeni bio svjestan da djelujući na opisani način u odnosu na oštećenog istog može povrijediti, pa je na to i pristao, te je u konkretnom slučaju nastupila zabranjena posledica nanošenjem opisanih povreda oštećenom , te je isti na ovaj način postupao sa direktnim umišljajem. </span>
</p>
<p class="p3">
<span>	Za izvršeno krivično djelo sud je našao da je okrivljeni krivičnopravno odgovoran, te ga je za isto i oglasio krivim, pošto je našao da nema elemenata koji bi isključivali njegovu krivično pravnu odgovornost i izrekao mu uslovnu osudu utvrdjujući mu pri tom kaznu zatvora u trajanju od 30 dana i istovremeno odredjujući da se ista neće izvršiti ukoliko isti u roku od jedne godine dana ne izvrši novo krivično djelo. </span>
</p>
<p class="p3">
<span>	Prilikom izricanja uslovne osude kao krivične sankcije sud je imao u vidu ličnost izvršioca ovog krivičnog djela, njegovo iskreno priznanje i kajanje za izvršeno krivično djelo, životnu dob, da do sada nije osudjivan, njegov odnos prema izvršenom krivičnom djelu, njegove lične i imovinske prilike, pa mu je sud u tom smislu vodeći računa o svrsi uslovne osude u okviru opšte svrhe krivičnih sankcija izrekao uslovnu osudu ubijedjen da će se upozorenjem uz prijetnju kaznom – uslovnom osudom dovoljno uticati na istog da više ne vrši krivično djelo.</span>
</p>
<p class="p3">
<span>	U smislu čl. 226. i 229. ZKP sud je obavezao okrivljenog da plati na ime troškova krivičnog postupka iznos od 55 eura, a koji troškovi se odnose na ime naknade za vještačenje od strane vještaka medicinske struke, te i da plati iznos od 40 eura, na ime paušala, a ovo imajući u vidu trajanje i složenost krivičnog postupka.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 16.4.2012.godine.</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se </span>
</p>
<p class="p3">
<span>izjaviti žalba u roku od 8 dana od dana prijema</span>
</p>
<p class="p3">
<span>iste i to Višem sudu u Bijelom Polju, a preko </span>
</p>
<p class="p3">
<span>ovog suda.</span>
</p>
<p class="p5"></p>
<p class="p6"></p>


</body>
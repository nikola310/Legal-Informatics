<strong><em>OSNOVNI SUD U PODGORICI</em></strong><br>
<strong><em>K.br.10/366</em></strong><br>
<strong><em>Dana 27</em></strong><strong><em>.12.2010.godine</em></strong><br>
&nbsp;
<div style="text-align: center">
	<strong><em>U IME NARODA</em></strong><br>
	&nbsp;</div>
<div style="text-align: justify">
	<strong><em>OSNOVNI SUD U PODGORICI </em></strong>kao prvostepeni, krivični, u vijeću sastavljenom od sudije Nade Rabrenović kao predsjednika vijeća i sudija porotnika Bojanić Mladenke i Pavićević Miroslava kao članova vijeća,&nbsp; uz učešće zapisničara Rosandić Silvane, u krivičnom predmetu protiv okrivljenog Š. R. iz Podgorice, zbog krivičnog djela teška kradja iz čl.240 st.1 tač.1 Krivičnog zakonika, i okrivljenog V. A. iz Podgorice zbog krivičnog djela sitna kradja utaja i prevara iz čl.246 st.1 Krivičnog zakonika i krivičnog djela teška kradja iz čl.240 st.1 tač.1 Krivičnog zakonika, po Optužnici ODT Podgorica Kt.br.08/08 od 16.03.2010.godine, nakon održanog glavnog, javnog pretresa dana 27.12.2010.godine, u prisustvu zastupnika optužbe V. Z. - zamjenika&nbsp; ODT Podgorica, okrivljenog Š. R. i njegovog branioca - advokata D. M. iz Podgorice i okrivljenog V. A., nakon tajnog vijećanja i glasanja istog dana donio je, a dana 29.12.2010.godine javno objavio<br>
	&nbsp;</div>
<div style="text-align: center">
	<strong><em>P R E S U D U</em></strong><br>
	&nbsp;</div>
<strong><em>I </em></strong><br>
<br>
<strong><em>OKRIVLJENI:</em></strong><br>
&nbsp;
<div style="text-align: justify">
	<strong>1.Š. R., </strong>od oca N. i majke V., rodjene B., rodjen ... godine, gdje je nastanjen – ul. ..., razveden, otac jednog djeteta, završio srednju školu, srednjeg imovnog stanja, ranije osudjivan presudom Osnovnog suda u Podgorici K.br.96/13303 od 18.02.1998.godine, zbog krivičnog djela nedozvoljena trgovina – novčana kazna 500,00 dinara; presudom Osnovnog suda u Podgorici K.br.98/4266 od 09.03.2005.godine zbog krivičnog djela iz čl.240 st.1 tač.1 KZ RCG – deset mjeseci zatvora uslovno na dvije godine; presudom Osnovnog suda u Podgorici K.br.97/12625 od 10.05.2005.godine zbog krivičnog djela iz čl.145 st.1 tač.1 KZ RCG, čl.152 st.1 KZ CG, čl.144 KZ CG – jedanaest mjeseci zatvora; presudom Osnovnog suda u Podgorici K.br.1161/08 od 30.10.2008.godine zbog krivičnog djela iz čl.239 st.1 u produženom trajanju, čl.240 st.1 tač.1 KZ u vezi čl.49 KZ – jedna godina zatvora i presudom Osnovnog suda u Podgorici K.br.07/1257 od 15.04.2009.godine zbog krivičnog djela iz čl.239 st.1 u vezi čl.49 KZ CG – tri mjeseca zatvora,<br>
	&nbsp;</div>
<div style="text-align: center">
	<strong>KRIV JE</strong><br>
	&nbsp;</div>
<strong>Zato što je :</strong><br>
&nbsp;
<div style="text-align: justify">
	Dana 16.decembra 2007.godine, u ulici ... u Podgorici, obijanjem tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je podesnim sredstvom odvalio katanac na vratima kuće vlasništvo oštećenog R. M. i ušao u unutrašnjost, odakle je oduzeo i prisvojio Hilti bušilicu vrijednosti od 60,00 €, električnu motornu šegu marke „Enhel“ u vrijednosti od 50,00 €, ubodnu šegu marke „Enhel“ u vrijednosti od 25,00 €, makaze za sječenje željeza vrijednosti 15,00 €, mašinicu za motanje željeza vrijednosti 27,00 €, makaze za željezo vrijednosti 15,00 €, i sto metara kabla za antenu vrijednosti 100,00 €, sve vlasništvo oštećenog, ukupne vrijednosti 292,00 €, u kom iznosu je pribavio protivpravnu imovinsku korist.<br>
	&nbsp;<br>
	-čime je izvršio krivično djelo teška kradja iz čl.240 st.1 tač.1 Krivičnog zakonika.<br>
	&nbsp;<br>
	Pa sud okrivljenog primjenom citiranih zakonskih odredbi te čl.2,4,5,32,36,42 i 51 Krivičnog zakonika i čl.202 i 364 Zakonika o krivičnom postupku,<br>
	&nbsp;</div>
<div style="text-align: center">
	<strong><em>OSUDJUJE</em></strong></div>
<div style="text-align: justify">
	&nbsp;</div>
<div style="text-align: justify">
	Na kaznu zatvora u trajanju od 1 (jedne) godine, u koju kaznu se okrivljenom uračunava vrijeme zadržavanja pred Upravom policije od 20.12.2007.godine od 21,15 časova do 22.12.2007.godine do 09.00 časova.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 405,00 €, a na ime sudskog paušala iznos od 30,00 €, sve u roku od 15 dana po pravosnažnosti presude.<br>
	&nbsp;<br>
	Na osnovu čl.66,67,68 i 71 Krivičnog zakonika i čl.536 Zakonika o krivičnom postupku prema okrivljenom <strong>Š. R.</strong>&nbsp; i z r i č e&nbsp; s e<br>
	&nbsp;</div>
<div style="text-align: center">
	<strong><em>MJERA BEZBJEDOSTI – OBAVEZNO LIJEČENJE NARKOMANA</em></strong></div>
<div style="text-align: justify">
	&nbsp;</div>
<div style="text-align: justify">
	Odredjuje se obavezno liječenje okrivljenog <strong>Š. R.</strong> u Specijanoj bolnici za psihijatriju u Dobroti – Kotor.<br>
	&nbsp;<br>
	Izrečena mjera bezbjednosti obavezno liječenje narkomana trajaće dok postoji potreba za liječem okrivljenog ali ne duže od 3 (tri) godine.<br>
	&nbsp;</div>
<strong>II</strong><br>
&nbsp;<br>
<strong>OKRIVLJENI:</strong><br>
&nbsp;
<div style="text-align: justify">
	<strong>2.V. A., </strong>od oca R. i majke D., rodjene M., rodjen ... u Podgorici, gdje je i nastanjen – ..., završio srednju školu, lošeg imovnog stanja, oženjen, otac jednog djeteta, ranije osudjivan presudom Osnovnog suda u Podgorici Km.br.98/180 od 26.05.1999.godine zbog krivičnog djela teška tjelesna povreda izrečena vaspitna mjera obustavljen postupak; presudom Okružnog suda Beograd K.br.103/06 od 24.03.2006.godine zbog krivičnog djela iz čl.355 st.2 u vezi st.1 KZ i čl.246 KZ – pet mjeseci zatvora uslovno na dvije godine; presudom Osnovnog suda u Podgorici K.br.07/263 od 14.03.2008.godine zbog krivičnog djela iz čl.240 st.1 KZ – šest mjeseci zatvora; presudom osnovnog suda u Podgorici K.br.06/864 od 18.03.2008.godine zbog krivičnog djela iz čl.240 st.2 KZ CG – jedna godina zatvora; presudom Višeg suda u Bijelom Polju K.br.48/06 od 08.10.2007.godine zbog krivičnog djela iz čl.245 st.1 KZ SRJ – devet mjeseci zatvora; presudom Osnovnog suda u Podgorici K.br.08/14 od 30.09.2009.godine zbog krivičnog djela iz čl.240 st.1 tač.1 i 2 u vezi čl.20 KZ CG – tri mjeseca zatvora; presudom Osnovnog suda u Kotoru K.br.268/09 od 03.07.2009.godine zbog krivičnog djela iz čl.246 st.1 u vezi čl.49 KZ – trideset dana zatvora i presudom Osnovnog suda u Cetinju K.br.362/09 od 17.12.2009.godine zbog krivičnog djela iz čl.239 st.1 KZ – tri mjeseca zatvora,<br>
	<br>
	&nbsp;</div>
<div style="text-align: center">
	<strong>KRIV JE</strong><br>
	&nbsp;</div>
<strong>Zato što je:</strong><br>
&nbsp;
<div style="text-align: justify">
	1.Dana 20.decembra 2007.godine, u bulevaru ... u Podgorici, tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, u iznosu manjem od 150,00 €, na način što je skinuo šest poklopaca šahti za atmosfersku kanalizaciju, vlasništvo oštećenog DOO „P.“ u ukupnoj vrijednosti od 132,00 €, u kom iznosu je pribavio protivpravnu imovinsku korist.<br>
	&nbsp;<br>
	2.Dana 10.03.2008.godine, ispred zgrade ... u Podgorici, obijanjem tudje pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist u vrijednosti preko 150,00 €, na način što je upotrebom fizičke sile, otvorio vrata na putničkom vozilu marke „Golf II“ reg.br.PG 526-07, vlasništvo oštećenog V. B. i iz unutrašnjosti vozila oduzeo i prisvojio CD uredjaj marke „Pioneer“ u vrijednosti od 67,50 €, i flašu viskija marke „Balantines“ u vrijednosti od 14,30 €, sve vlasništvo oštećenog, ukupne vrijednosti 81,80 €, u kom iznosu je pribavio protivpravnu imovinsku korist.<br>
	&nbsp;<br>
	-čime je izvršio produženo krivično djelo teška kradja iz čl.240 st.1 tač.1 Krivičnog zakonika u vezi čl.49 Krivičnog zakonika.<br>
	&nbsp;<br>
	Pa sud okrivljenog <strong>V. A.</strong> primjenom citiranih zakonskih odredbi te čl.2,4,5,32,36,42 i 51 Krivičnog zakonika i čl.202 i 364 Zakonika o krivičnom postupku,<br>
	&nbsp;</div>
<div style="text-align: center">
	<strong><em>OSUDJUJE</em></strong></div>
<div style="text-align: justify">
	&nbsp;</div>
<div style="text-align: justify">
	Na kaznu zatvora u trajanju od 1 (jedne) godine, u koju kaznu se okrivljenom uračunava vrijeme zadržavanja pred Upravom policije od 20.12.2007.godine od 21.15 časova do 22.12.2007.godine do 09,00 časova.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos 405,00 €, a na ime sudskog paušala iznos od 30,00 € a sve u roku od 15 dana po pravosnažnosti presude.<br>
	&nbsp;<br>
	Na osnovu čl.66,67,68 i 71 Krivičnog zakonika i čl.536 Zakonika o krivičnom postupku prema okrivljenom <strong>V. A.</strong>&nbsp; i z r i č e&nbsp; s e<br>
	&nbsp;</div>
<div style="text-align: center">
	<strong><em>MJERA BEZBJEDNOSTI – OBAVEZNO LIJEČENJE NARKOMANA</em></strong></div>
<div style="text-align: justify">
	&nbsp;</div>
<div style="text-align: justify">
	Odredjuje se obavezno liječenje okrivljenog <strong>V. A. </strong>u ... u Podgorici.<br>
	&nbsp;<br>
	Izrečena mjera bezbjednosti obavezno liječenje narkomana, trajaće dok postoji potreba za liječenjem okrivljenog ali ne duže od 3 (tri) godine.<br>
	&nbsp;<br>
	Ako se okrivljeni <strong>V. A.</strong> ne podvrgne liječenju u Centru za mentalno zdravlje u Podgorici ili liječenje samovoljno napusti, sud će odrediti da se mjera bezbjednosti obavezno liječenje narkomana prinudno izvrši u odgovarajućoj zdravstvenoj ili drugoj specijalizovanoj ustanovi.<br>
	&nbsp;</div>
<div style="text-align: center">
	<strong><em>Obrazloženje</em></strong></div>
<div style="text-align: justify">
	&nbsp;</div>
<div style="text-align: justify">
	Osnovno državno tužilaštvo u Podgorici podiglo je Optužnicu Kt.br.08/08 od 16.03.2010.godine protiv okrivljenog Š. R. zbog krivičnog djela teška kradja iz čl.240 st.1 tač.1 Krivičnog zakonika i okrivljenog V. A. zbog krivičnog djela sitna kradja utaja i prevara iz čl.246 st.1 Krivičnog zakonika i krivičnog djela teška kradja iz čl.240 st.1 tač.1 Krivičnog zakonika. Zastupnik optužbe je do kraja glavnog pretresa u cjelosti ostao pri podignutoj optužnici, nalazeći da su navodi optužnice u cjelosti dokazani jasnim priznanjem okrivljenih, kao i iskazom svjedoka oštećenog V. B., dok iz nalaza vještaka neuropsihijatra proizilazi da su okrivljeni u vrijeme izvršenja krivičnog djela bili krivičnopravno odgovorni, pa je predložio sudu da okrivljene oglasi krivim i osudi po zakonu i da sud okrivljenima izrekne mjeru bezbjednosti obavezno liječenje narkomana.<br>
	&nbsp;<br>
	Okrivljeni <strong>Š. R.</strong> u svojoj odbrani pred Upravom policije od 21.12.2007.godine, u prisustvu branioca po službenoj dužnosti, naveo je da se prethodne večeri, oko 20,00 časova, nalazio ispred ..., kada je svojim vozilom marke „Golf I“ crne boje naišao V. A. kojeg je poznavao od ranije i koji mu je predložio da udje u njegovo vozilo da ga prebaci do njegove kuće na ... Prolazeći ulicom ..., u blizini zgrade „Pejton“, V. je zaustavio svoje vozilo na ulici i izašao do prodavnice da kupi nešto. U tom trenutku je naišla patrola policije koja ga je legitimisala a nakon toga je i V. došao do svog vozila pa ih je policija zajedno sa vozilom privela u službene prostorije PJ Podgorica. Dok je sjedio na mjestu suvozača u vozilu A. V., nije znao šta se nalazi u gepeku i na zadnjem sjedištu ovog vozila već je tek u policiji saznao da se u vozilu nalazilo nekoliko vodopropusnih šahti. Nekih nedelju dana ranije, oko 17,00 časova, prolazeći ulicom ..., došao je do jedne kuće koja je bila u izgradnji i na kojoj se nalazilo nekoliko radnika koji su obavljali gradjevinske poslove. Pitao je ove radnike nešto neobavezno, da li poznaju nekog komšiju koji živi u njihovoj blizini a nakon toga je otišao svojoj kući. Nedugo zatim, tj. nakon nekih 2 sata, ponovo je pošao do ove kuće i popeo se stepenicama na drugi sprat, prišao jednoj pomoćnoj prostoriji koja je bila obezbijedjena katancem i uzeo jedno metalno željezo koje se nalazilo u neposrednoj blizini. Ovim željezom je djelovao na katanac od ove pomoćne prostorije i kada je uspio da otvori vrata, ušao je u unutrašnjost ove prostorije i tom prilikom uzeo je jednu električnu motornu šegu, ne zna tačno koje marke, jednu Hilti bušilicu koja se nalazila u plastičnom koferu, dva komada makaza za sječenje željeza kao i namotaj kabla za antenu. Nakon toga navedene stvari je ostavio u jednom grmlju u neposrednoj blizini ove kuće i uputio se u pravcu svoje kuće. Motornu šegu i bušilicu je iste večeri vratio, odnosno ostavio ih je ispred ove kuće, na jednoj livadi a makaze i kabal za antenu je prodao narednog dana na ..., njemu nepoznatom licu za iznos od 20,00 €, koji novac je potrošio za svoje potrebe.<br>
	&nbsp;<br>
	U svojoj odbrani datoj pred istražnim sudijom ovog suda od 22.12.2007.godine, i 04.02.2009.godine, okrivljeni Š. R. je naveo da sve što je navedeno u krivičnoj prijavi protiv njega nije tačno i da je jedino tačno da je bio sa V. A. u njegovom vozilu kada ih je zaustavila policija. Tom prilikom kod V. A. pronadjeni su neki šahtovi-poklopci sa kojima on nema nikakve veze što može potvrditi i V. A. Ne zna gdje je A. uzeo te poklopce a sve ostalo što je navedeno u prijavi protiv njega je čista izmišljotina i sve je to njemu dodato u ..., odnosno bio je prisiljen da prizna izvršenje djela koja su mu stavljena na teret, da bi ga policija pustila i tvrdi da nema ništa sa kradjama koje su navedene u prijavi protiv njega.<br>
	&nbsp;<br>
	U svojoj odbrani na glavnom pretresu od 03.11.2010.godine, okrivljeni Š. R. je priznao izvršenje krivičnog djela koje mu je stavljeno na teret optužnicom, navodeći da je više godina bio pod uticajem narkotika i da se liječio u zatvoru dvije ipo godine. U Beogradu se liječio 2003.godine, u Kotoru se liječio 2004 i 2005.godine, privatno se liječio 2007.godine a nakon toga je otišao u zatvor na izdržavanje kazne. U zatvoru se takodje liječio a nakon izlaska iz zatvora pokušava da se prilagodi ali mu nije lako. Naveo je da je bio pod uticajem droge i da je morao da obezbijedi sredstva da bi kupio drogu. Tačno je da je dana 16.12.2007.godine izvršio kradju u kući vlasništvo oštećenog R. M. Iz ove kuće je oduzeo alat ali se nije mogao precizno izjasniti šta je sve od alata bilo tu ali zna da je oduzeo alat iz ove kuće. Na ovoj kući su bila neka drvena vrata koja su bila zatvorena željezom i on je ta vrata provalio a ne sjeća se da je na vratima bio katanac. Stvari koje je ovom prilikom oduzeo vratio je istu ili sledeću noć na način što ih je ostavio ispred te iste kuće iz koje je alat i uzeo. Od stvari koje je otudjio iz kuće vlasništvo R. M., nije ništa zadržao za sebe niti je bilo šta prodao. Objašnjavajući razliku u svojoj odbrani datoj pred Upravom policije i svojoj odbrani datoj na glavnom pretresu, u dijelu da li je bio katanac na vratima predmetne kuće ili nije, i da li je dio stvari koje je uzeo vratio a dio prodao na ... ili je vratio sve stvari koje je uzeo, okrivljeni je pojasnio da se ne sjeća da li je bio katanac na vratima ove kuće ali da je tačno da je otudjio alat iz ove kuće vlasništvo R. M. a taj isti alat je vratio, odnosno ostavio ispred kuće a nije tačno da je bilo šta od ovih stvari prodao na Tuškom putu. Ovo je naveo u svojoj odbrani pred Upravom policije iz razloga da ga puste da ide kući istu noć. Objašnjavajući razliku u svojoj odbrani datoj na zapisniku pred istražnim sudijom ovog suda od 22.12.2007 i 04.02.2009.godine, u kojoj odbrani je negirao izvršenje krivičnog djela koje mu je stavljeno na teret, i svojoj odbrani pred Upravom policije i na glavnom pretresu, okrivljeni je pojasnio da se nalazio pod dejstvom droge tako da nije ni znao šta je pričao, odnosno bilo mu je svejedno pa je to tako ispričao na zapisniku pred istražnim sudijom. Tačno je ono što je naveo na glavnom pretresu i djelimično ono što je naveo pred Upravom policije, s tim što se ne sjeća da li je bilo katanca na ovim vratima što je provalio i da ništa od stvari koje je otudjio nije prodao na Tuškom putu, nego je sve vratio i ostavio ispred ove kuće. Dodao je da je pošao na izdržavanje kazne da bi sve završio, odnosno izdržao kazne za sve što je do sada uradio kako bi nastavio normalno da živi.<br>
	&nbsp;<br>
	&nbsp;U završnoj riječi branilac okrivljenog Š. R., advokat D. M., naveo je da je krivična odgovornost njegovog branjenika nesporna, obzirom da su okrivljeni priznali izvršenje krivičnih djela koja im se stavljaju na teret. U periodu koji se odnosi na predmetno krivično djelo, njegov branjenik izvršio je više istovrsnih krivičnih djela za koja djela je već ranije osudjen i koju kaznu je izdržao, pa smatra da je čak i ovo djelo moglo biti obuhvaćeno kao produženo krivično djelo sa tim djelima. Po njegovom mišljenju tu okolnost sud ne bi trebao da prenebregne prilikom izricanja kazne. Takodje smatra da su ispunjeni svi kumulativni uslovi koje predvidja Krivični zakonik a obzirom na nalaz dat od strane prof.dr. S. M., da se njegovom branjeniku izrekne mjera bezbjednosti obavezno liječenje narkomana. Na kraju je naveo da postoji niz olakšavajućih okolnosti na strani okrivljenih koje sud može cijeniti prilikom izricanja osnovnih kazni.<br>
	&nbsp;<br>
	Okrivljeni <strong>V. A.</strong> u svojoj odbrani pred Upravom policije od 21.12.2007.godine, u prisustvu branioca po službenoj dužnosti, naveo je da je dana 20.12.2007.godine, negdje u popodnevnim časovima došao na Zabjelo kod svoje sestre u posjetu. Dok se nalazio kod svoje sestre čuo se sa svojim kumom R. N., koji inače živi u ..., a koji je trebao da mu pozajmi novac u iznosu od 40,00 €, kako bi uplatio ratu u ...banku. Obzirom da N. nije imao da mu pozajmi taj novac i da nije znao kako će platiti ratu, uputio se svojim vozilom „Golf I“ reg.br.... u pravcu Velike pijace, tačnije kod dječijeg vrtića i tu je uzeo šest poklopaca šahti za atmosfersku kanalizaciju. Ove poklopce šahti je otudjio i stavio u svoje vozilo i uputio se od pravca ...stanice u pravcu ... Usput je sreo svog poznanika Š. R. i primio ga u svoje vozilo. Kada je Š. ušao u njegovo vozilo samo što su prošli raskrsnicu kod EI Niš-a, zaustavila ih je patrola policije i privela ih u prostorije PJ Podgorica. Ove poklopce od šahti je namjeravao da proda sjutra dan negdje na otpadu.<br>
	&nbsp;<br>
	U svojoj odbrani datoj pred istražnim sudijom ovog suda od 22.12.2007.godine, okrivljeni V. A. ponovio je svoju odbranu datu pred Upravom policije i naveo da Š. R. sa predmetnim dogadjajem nema ništa. Slučajno je sreo Š. te večeri i on je bio u vozilu kada ih je zaustavila policija.<br>
	&nbsp;<br>
	U svojoj odbrani datoj pred istražnim sudijom ovog suda od 01.04.2009.godine, okrivljeni V. A. ponovio je svoju odbranu datu pred istražnim sudijom ovog suda od 22.12.2007.godine i dodao da priznaje izvršenje krivičnog djela pod tačkom 2 zahtjeva za sprovodjenje istrage ODT-a Podgorica, odnosno da je izvršio kradju šest poklopaca šahti za atmosfersku kanalizaciju, da je to uradio sam i da Š. R. nema ništa sa tim djelom. Takodje je naveo da je iz nezaključanog putničkog motornog vozila marke „Golf II“ otudjio jedan CD uredjaj marke „Pioneer“ i jednu flašu viskija, ne zna koje marke. Predmetna krivična djela izvršio je zato što je izrazito lošeg imovnog stanja, izdržava suprugu i malodobno dijete, u isto vrijeme bio je i podstanar, a u tom periodu koristio je i narkotike. Izrazio je kajanje zbog izvršenih krivičnih djela.<br>
	&nbsp;<br>
	U svojoj odbrani pred istražnim sudijom ovog suda od 19.11.2009.godine okrivljeni V. A., naveo je da je dana 10.03.2008.godine, negdje u večernjim satima bio sam ispred zgrade ... Ispred ove zgrade primijetio je jedno vozilo marke „Golf II“, prišao je ovom vozilu i otvorio vozačka vrata koja su bila otključana. Vrata ovog vozila ne samo da su bila otključana nego čak nisu bila ni dobro zatvorena. Ušao je u unutrašnjost ovog vozila i iz istog otudjio jedan CD uredjaj, misli da je bio marke „Pioneer“ i jednu flašu viskija, ne zna koje marke. Idućeg dana je pošao na Veliku pijacu gdje je prodao ovaj CD uredjaj i viski, njemu nepoznatom licu za iznos izmedju 30,00 i 40,00 €, ne može se sjetiti koliko je tačno novca uzeo od prodaje ova dva predmeta. Ovu kradju nije izvršio obijanjem vozila već su vrata na ovom vozilu bila otključana.<br>
	&nbsp;<br>
	U svojoj odbrani na glavnom pretresu od 03.11.2010.godine okrivljeni V. A. ponovio je navode svoje odbrane date pred Upravom policije od 21.12.2007.godine i svoje odbrane date na zapisniku pred istražnim sudijom ovog suda od 22.12.2007, 01.04.2009 i 19.11.2009.godine i pojasnio da su poklopci šahti koje je otudjio oduzeti od njega a stvari koje je otudjio iz vozila „Golf II“ vlasništvo V. B., prodao je na Tuškom putu. Sva ova djela je počinio zato što je bio zavisnik od upotrebe opojnih droga. Nikada se nije liječio u nekoj zdravstvenoj ustanovi, niti se obraćao ljekaru jer nije imao snage da ide na redovno liječenje. Dok se nalazio u zatvoru jedan mjesec dana bio je pod tabletama a takodje dok&nbsp; je bio u zatvoru, preko jedne nevladine organizacije, uključio se u program odvikavanja od bolesti zavisnosti i liječi se od hepatitisa C, o čemu posjeduje i medicinsku dokumentaciju. Nakon izlaska iz zatvora i dalje se nalazi u programu odvikavanja od upotrebe droga preko ove iste nevladine organizacije preko koje se uključio u program dok je bio u zatvoru. Smatra da je kriv za djela koja je izvršio i da to što je uradio normalna osoba ne bi uradila. Trenutno se liječi, našao je posao i smatra da&nbsp; sada živi kako treba.<br>
	&nbsp;<br>
	Sud je u dokaznom postupku pročitao zapisnik o uvidaju UP PJ Podgorica br.2190/07 od 17.12.2007.godine; na saglasan predlog stranaka pročitao iskaz svjedoka oštećenog R. M. dat na zapisniku pred istražnim sudijom ovog suda od 29.06.2009.godine; pročitao službenu zabilješku UP PJ Podgorica – Filijala Zabjelo Ku.br.2218/07 od 22.12.2007.godine; pročitao potvrdu o privremeno oduzetim predmetima UP PJ Podgorica Ku.br.2218/07 od 20.12.2007.godine; pročitao potvrdu o vraćenim predmetima na ime N. B. Ku.br.2218/07 od 21.12.2007.godine; na saglasan predlog stranaka pročitao iskaz ovlašćenog predstavnika DOO „P.“ – N. B. dat na zapisniku pred istražnim sudijom ovog suda od 26.01.2009.godine; na saglasan predlog stranaka pročitao iskaz svjedoka oštećenog V. B. dat na zapisniku pred istražnim sudijom ovog suda od 09.06.2009.godine; na saglasan predlog stranaka pročitao nalaz i mišljenje vještaka komercijalne struke Dj. D. od 15.07.2009.godine; na saglasan predlog stranaka pročitao nalaz i mišljenje vještaka neuropsihijatra prof.dr. S. M. od 10.12.2010.godine na ime okrivljenog Š. R.; na saglasan predlog stranaka pročitao nalaz i mišljenje vještaka neuropsihijatra prof.dr. S. M. od 10.12.2010.godine na ime okrivljenog V. A.; pročitao izvod iz KE UP PJ Podgorica br.11-245/10-18143/2-2616 od 05.07.2010.godine na ime V. A.; pročitao izvod iz KE UP PJ Podgorica br.11-245/10-18139/2-2613 od 05.07.2010.godine na ime Š. R.<br>
	&nbsp;<br>
	Iz zapisnika o uvidaju UP PJ Podgorica br.2190/07 od 17.12.2007.godine proizilazi da je isti sačinjen od strane ovlašćenih službenika UP PJ Podgorica, dana 16.12.2007.godine, povodom provalne kradje koja je izvršena u kući - vlasništvo R. M.. Kuća je locirana u ulici ... i ista je bila u izgradnji. Vrata na jednoj od prostorija bila su otvorena a katanac kojim su vrata bila obezbijedjena nije pronadjen. Dana 16.12.2007.godine, u vremenskom intervalu od 17,45-20,00 časova, NN izvršilac stepenicama se popeo na prvi sprat, odvalio katanac od navedene prostorije i iz iste otudjio Hilti bušilicu crvene boje u koferu, električnu motornu šegu marke „Enhel“, ubodnu šegu marke „Enhel“, makaze za sječenje željeza, mašinicu za motanje željeza, crvene makaze za željezo i 100 metara kabla za antenu. Kriminalistički tehničar je izvršio pregled lica mjesta i nije pronašao tragove podobne za identifikaciju.<br>
	&nbsp;<br>
	Svjedok oštećeni R. M. u svom iskazu pred istražnim sudijom ovog suda od 29.06.2009.godine naveo je da živi u ulici ...&nbsp; a da u naselju Zabjelo pravi kuću.<br>
	Dana 16.12.2007.godine, kada je izvršena kradja, ova kuća je bila u izgradnji i u njoj se nalazila samo jedna soba sa improvizovanim drvenim vratima i katancem. U unutrašnjosti ove sobe nalazila se hilti bušilica, električna šega marke „Enhel“, ubodna šega marke „Enhel“, makaze za sječenje željeza, mašinica za motanje željeza, makaze za željezo i 100 metara kabla za antenu. Sve ove stvari koje je nabrojao nestale su u kradji koja se desila 16.12.2007.godine. Provalnik je makazama za sječenje prekinuo katanac a potom otudjio predmetne stvari. Ovu kradju je prijavio policiji a iz policije su mu rekli da je predmetnu kradju najvjerovatnije izvršio R. Š. Narednog dana u ranim jutarnjim časovima, kada se vratio do ove kuće u izgradnji na ..., vidio je da su tamo vraćene sve ove stvari koje su prethodnog dana bile otudjene, izuzev jedne ubodne šege marke „Enhel“. Ne zna ko je ove stvari vratio a nije se pridružio krivičnom gonjenju protiv okrivljenog i nije postavio imovinsko pravni zahtjev.<br>
	&nbsp;<br>
	Iz službene zabilješke UP PJ Podgorica – Filijala Zabjelo Ku.br.2218/07 od 22.12.2007.godine, proizilazi da su ovlašćeni službenici policije dana 20.12.2007.godine u 20,30 časova, prilikom obilaska patrolnog reona, na parking prostoru u ulici Oktobarske Revolucije, u dvorišnom dijelu zgrade, primijetili vozilo „Golf I“, reg.br.BR 190-26 u kojem su se nalazila lica Š. R. i V. A. Izvršili su pregled ovih lica i vozila i kod istih pronašli šest vodopropusnih šahti koje su izvadjene u ... u dvorišnom dijelu, u blizini dječijeg vrtića. Službenici policije su priveli lica Š. R. i V. A. u prostorije PJ Podgorica.<br>
	&nbsp;<br>
	Iz potvrde o privremeno oduzetim predmetima UP PJ Podgorica Ku.br.2218/07 od 20.12.2007.godine proizilazi da su ovlašćeni policijski službenici dana 20.12.2007.godine od V. A. privremeno oduzeli sledeće predmete: šest komada vodopropusnih šahti; jedna velika kliješta za željezo; putničko motorno vozilo marke „Golf I“ reg.br.BR ... i ključeve od ovog vozila.<br>
	&nbsp;<br>
	Iz potvrde o vraćenim predmetima UP PJ Podgorica Ku.br.2218/07 od 21.12.2007.godine, na ime N. B., proizilazi da je N. B. dana 21.12.2007.godine vraćeno šest komada rešetki za atmosfersku kanalizaciju.<br>
	&nbsp;<br>
	Ovlašćeni predstavnik oštećenog DOO „P.“, N. B. u svom iskazu pred istražnim sudijom ovog suda od 26.01.2009.godine naveo je da radi kao poslovodja u preduzeću DOO „P.“ i da je dana 20.12.2007.godine otudjeno šest rešetki za atmosfersku kanalizaciju u ..., vlasništvo firme u kojoj je zaposlen. Dana 21.12.2007.godine kontaktirali su ga iz UP PJ Podgorica i tom prilikom njegovoj firmi je vraćeno ovih šest rešetki za atmosfersku kanalizaciju koje je on preuzeo uz izdavanje potvrde. Obzirom da je preduzeće DOO „P.“ obeštećeno nije se pridružio krivičnom gonjenju protiv okrivljenog i nije postavio imovinsko pravni zahtjev.<br>
	&nbsp;<br>
	Svjedok oštećeni V. B. u svom iskazu pred istražnim sudijom ovog suda od 09.06.2009.godine naveo je da je dana 10.03.2008.godine ispred zgrade starog ... i, parkirao svoje putničko motorno vozilo marke „Golf II“ reg.br.PG ... i isto uredno zaključao. Sjeća se da su bili večernji sati i nakon pola sata, kada se vratio do svog vozila, otkrio je da su vozačka vrata istog nasilno otvorena i da je provalnik iz unutrašnjosti vozila otudjio jedan CD uredjaj marke „Pioneer“ i jednu flašu viskija marke „Balantines“. Od oduzetih stvari ništa mu nije vraćeno. Nije se pridružio krivičnom gonjenju protiv okrivljenog i nije postavio imovinsko pravni zahtjev.<br>
	&nbsp;<br>
	Iz nalaza i mišljenja vještaka komercijalne struke Dj. D. od 15.07.2009.godine proizilazi da procijenjena vrijednost stvari otudjenih od oštećenog R. M., dana 16.12.2007.godine iznosi: Hilti bušilice – 60,00 €; električne motorne šege marke „Enhel“- 50,00 €; ubodne šege marke „Enhel“ – 25,00 €; makaza za sječenje željeza – 15,00 €; mašinice za motanje željeza – 27,00 €; makaza za željezo – 15,00 €; kabla za antenu 100 metara – 100,00 €, što ukupno iznosi <strong>292,00 €</strong>. Procijenjena vrijednost otudjenih šest poklopaca od šahti, vlasništvo oštećenog DOO „Putevi“ iznosi <strong>132,00 €</strong>. Procijenjena vrijednost stvari otudjenih od oštećenog V. B. iznosi: CD uredjaj marke „Pioneer“ – 67,50 €; viski marke „Balantines“- 14,30 €, što ukupno iznosi <strong>81,80€</strong>.<br>
	&nbsp;<br>
	Nalaz i mišljenje vještaka komercijalne struke Dj. D. od 15.07.2009.godine, sud je cijenio kao jasan, objektivan i zasnovan na pravilima struke i kao takvog ga u cjelosti prihvatio.<br>
	&nbsp;<br>
	Iz nalaza i mišljenja vještaka neuropsihijatra prof.dr.S. M. od 10.12.2010.godine, na ime okrivljenog Š. R., proizilazi da okrivljeni Š. R. spada u kategoriju osoba zavisnih od upotrebe opojnih droga (heroina) sa simptomima toksikomanske zavisnosti (psihičke i fizičke zavisnosti). Imajući u vidu da je okrivljeni zavisnik o opijatima (heroinu) i da istovremeno boluje od hepatitisa C, vještak je mišljenja da je potrebno primijeniti mjere obaveznog liječenja od narkomanije u bolničkim uslovima Specijalne bolnice za psihijatriju u Dobroti – Kotor ili penalnoj ustanovi pod nadzorom neuropsihijatra.<br>
	&nbsp;<br>
	Iz nalaza i mišljenja vještaka neuropsihijatra prof.dr.S. M. od 10.12.2010.godine, na ime okrivljenog V. A., proizilazi da je okrivljeni V. A. osoba sa razvijenom toksikomanskom zavisnošću prema heroinu i da je prosječnih intelektualnih sposobnosti. Imajući u vidu da je okrivljeni zavisnik o upotrebi psihoaktivnih supstanci (zavisnost o opijatima, heroinu) vještak je mišljenja da je sa medicinske strane neophodno primijeniti mjere bezbjednosti obaveznog liječenja od narkomanije. Obzirom da se okrivljeni V. A. i sada nalazi u procesu liječenja i ne konzumira drogu od septembra 2009.godine, vještak smatra da se ova mjera može provesti i sa liječenjem na slobodi u Centru za mentalno zdravlje u Podgorici.<br>
	&nbsp;<br>
	Sud je navedene nalaze i mišljenja vještaka neuropsihijatra prof.dr.S. M. od 10.12.2010.godine,cijenio kao jasne, objektivne i zasnovane na pravilima struke i kao takve ih u cjelosti prihvatio.<br>
	&nbsp;<br>
	Ocjenom navoda optužbe, odbrane, te svih provedenih dokaza, kako pojedinačno, tako i u svojoj medjusobnoj zavisnosti, sud je na nesumnjiv način utvrdio da su okrivljeni Š. R. i V. A. izvršili krivična djela stavljena im na teret, bliže opisana u izreci presude, pa ih je oglasio krivim i krivično pravno odgovornim.<br>
	&nbsp;<br>
	Krivica i krivično pravna odgovornost okrivljenog Š. R. za krivično djelo teška kradja iz čl.240 st.1 tač.1 Krivičnog zakonika, proizilazi iz navoda odbrane okrivljenog datih pred&nbsp; Upravom policije od 21.12.2007 godine iz koje proizilazi da je dana 16.12.2007.godine, u večernjim satima, izvršio kradju u jednoj kući koja je bila u izgradnji - vlasništvo oštećenog R.M., na način što se stepenicama popeo na drugi sprat ove kuće, prišao jednoj pomoćnoj prostoriji koja je bila obezbijedjena katancem i uzeo jedno metalno željezo koje se nalazilo u neposrednoj blizini. Ovim željezom odvalio je katanac od ove pomoćne prostorije i kada je uspio da otvori vrata ušao je u unutrašnjost ove prostorije i tom prilikom oduzeo je jednu električnu motornu šegu, jednu Hilti bušilicu koja se nalazila u plastičnom koferu, dva komada makaza za sječenje željeza kao i namotaj kabla za antenu.<br>
	&nbsp;<br>
	Ovakvi navodi odbrane okrivljenog Š. R. potvrdjeni su podacima iz zapisnika o uvidaju UP PJ Podgorica br.2190/07 od 17.12.2007.godine, jasnim, odredjenim i istinitim iskazom svjedoka oštećenog R. M., koji iskaz je sud u cjelosti prihvatio a koji je naveo da je dana 16.12.2007.godine, iz njegove kuće u izgradnji, u ulici ..., otudjena hilti bušilica, električna šega marke „Enhel“, ubodna šega marke „Enhel“, makaze za sječenje željeza, mašinica za motanje željeza, makaze za željezo i 100 metara kabla za antenu. Vrijednost otudjenih stvari od oštećenog R. M. utvrdjena je iz nalaza i mišljenja vještaka komercijalne struke Dj. D. od 15.07.2009.godine, iz kojeg proizilazi da ukupna vrijednost navedenih stvari, koje je okrivljeni Š. R. protivpravno prisvojio, iznosi 292,00 €.&nbsp;<br>
	&nbsp;<br>
	Sud je cijenio navode odbrane okrivljenog Š. R., date pred istražnim sudijom ovog suda od 22.12.2007 godine gdje je naveo da je prisiljen da prizna izvršenje krivičnog djela koje mu je stavljeno na teret da bi ga policija pustila, kao i navode odbrane okrivljenog Š. R., date na glavnom pretresu od 3.11.2010 godine da se ne sjeća da je na vratima koja je odvalio bio katanac, pa ovakve navode odbrane okrivljenog Š. R., sud nije prihvatio nalazeći da isti nemaju podršku u ostalim dokazima provedenim na glavnom pretresu i to podatcima sadržanim u zapisniku o uvidjaju Uprave policije PJ Podgorica br.2190/07 od 17.12.2007 godine, iskazu svjedoka oštećenog R. M. a isti su opovrgnuti i samom odbranom okrivljenog Š. R., datoj pred Upravom policije PJ Podgorica od 21.12.2007 godine.<br>
	&nbsp;<br>
	Krivica i krivično pravna odgovornost okrivljenog V. A., za krivično djelo izvršeno na štetu oštećenog DOO „P.“, proizilazi iz navoda odbrane okrivljenog koji ne spori da se dana 20.12.2007.godine uputio svojim vozilom „Golf I“ reg.br....u pravcu Velike pijace, tačnije kod dječijeg vrtića, gdje je skinuo šest poklopaca šahti za atmosfersku kanalizaciju. Ove poklopce šahti je otudjio i stavio u svoje vozilo i uputio se od pravca Autobuske stanice u pravcu EI Niš-a, namjeravajući da ih sjutradan proda negdje na otpadu, kada ga je zaustavila policija i privela u PJ Podgorica.<br>
	&nbsp;<br>
	Sud je prihvatio ovakve navode odbrane okrivljenog V. A. kao istinite a isti su potvrdjeni podacima iz službene zabilješke UP PJ Podgorica – Filijala Zabjelo Ku.br.2218/07 od 22.12.2007.godine, potvrde o privremeno oduzetim predmetima UP PJ Podgorica Ku.br.2218/07 od 20.12.2007.godine na ime V. A., potvrde o vraćenim predmetima na ime N. B. Ku.br.2218/07 od 21.12.2007.godine i iskazom ovlašćenog predstavnika DOO „P.“, N. B., datog na zapisniku pred istražnim sudijom ovog suda od 26.01.2009.godine, koji iskaz je sud u cjelosti&nbsp; prihvatio kao jasan i odredjen, dok je vrijednost predmetnih poklopaca od šahti u iznosu od 132,00 €, utvrdjena iz nalaza i mišljenja vještaka komercijalne struke Dj. D. od 15.07.2009.godine.<br>
	&nbsp;<br>
	Krivica i krivično pravna odgovornost okrivljenog V. A. za krivično djelo izvršeno na štetu oštećenog V. B. proizilazi iz navoda odbrane okrivljenog koji ne spori da je dana 10.03.2008.godine, negdje u večernjim satima, ispred zgrade ...u Podgorici primijetio jedno vozilo marke „Golf II“. Prišao je ovom vozilu, otvorio vozačka vrata i iz ovog vozila otudjio jedan CD uredjaj, marke „Pioneer“ i jednu flašu viskija, ne zna koje marke. Idućeg dana je pošao na Veliku pijacu gdje je prodao ovaj CD uredjaj i viski, njemu nepoznatom licu za iznos izmedju 30,00 i 40,00 €.<br>
	&nbsp;<br>
	Cijeneći ovakve navode odbrane okrivljenog V. A. i dovodeći iste u vezu sa iskazom svjedoka oštećenog V. B., datog na zapisniku pred istražnim sudijom ovog suda od 09.06.2009.godine, koji iskaz je sud u cjelosti prihvatio kao jasan i odredjen, a koji je naveo da je dana 10.03.2008.godine, ispred zgrade starog studentskog doma u Podgorici, parkirao svoje putničko motorno vozilo marke „Golf II“ reg.br.... i isto uredno zaključao, da se nakon pola sata vratio do svog vozila i otkrio da su vozačka vrata istog nasilno otvorena i da je provalnik iz unutrašnjosti vozila otudjio jedan CD uredjaj marke „Pioneer“ i jednu flašu viskija marke „Balantines“, ovaj sud je na nesumnjiv način utvrdio da je okrivljeni V. A. izvršio predmetno krivično djelo. Vrijednost stvari otudjenih od oštećenog V. B. u iznosu od 81,80 €, utvrdjena je iz nalaza i mišljenja vještaka komercijalne struke Dj. D. od 15.07.2009.godine.<br>
	&nbsp;<br>
	Pri ovako utvrdjenom činjeničnom stanju sud nije mogao prihvatiti navode odbrane okrivljenog V. A. u dijelu u kojem je naveo da su ovom prilikom vozačka vrata vozila „Golf II“, vlasništvo oštećenog V. B., bila otključana, te da ista nisu bila čak ni dobro zatvorena, odnosno da ova vrata nije otvorio upotrebom fizičke sile, nalazeći da je ovakva odbrana okrivljenog u ovom dijelu opovrgnuta jasnim i odredjenim iskazom svjedoka oštećenog V. B., koji je naveo da je kritičnom prilikom vozačka vrata svog vozila uredno zaključao i nakon pola sata kada se vratio do svog vozila, otkrio je da su vozačka vrata istog nasilno otvorena i da je iz unutrašnjosti vozila otudjen jedan CD uredjaj marke „Pioneer“ i jedna flaša viskija marke „Balantines“, pa je odbranu okrivljenog u ovom dijelu cijenio kao neistinitu, neubjedljivu i sračunatu na umanjenje krivično pravne odgovornosti.<br>
	&nbsp;<br>
	Krivicu okrivljenih Š. R. i V. A., koji su u vrijeme izvršenja krivičnih djela bili zavisni od upotrebe psihoaktivnih supstanci, a što je utvrdjeno iz nalaza i mišljenja vještaka neuropsihijatra prof.dr.S. M. od 10.12.2010.godine, na ime okrivljenog Š. R. i nalaza i mišljenja ovog vještaka od 10.12.2010.godine na ime okrivljenog V.&nbsp; A., sud je shodno čl.14 st.3 Krivičnog zakonika cijenio prema vremenu neposredno prije dovodjenja u stanje u kojem nijesu mogli da shvate značaj svojih djela ili da upravljaju svojim postupcima usled upotrebe droge, pa su okrivljeni u konkretnom slučaju bili svjesni da mogu učiniti djelo, odnosno da iz pritežanja drugog mogu oduzeti tudje pokretne stvari u namjeri da njihovim prisvajanjem pribave sebi protivpravnu imovinsku korist pa su na to pristali postupajući sa eventualnim umišljajem što ih čini krivično pravno odgovornim.<br>
	&nbsp;<br>
	Sud je radnje okrivljenog V. A. kvalifikovao kao produženo krivično djelo teška kradja iz čl.240 st.1 tač.1 u vezi čl.49 Krivičnog zakonika nalazeći da ista predstavljaju jednu cjelinu, po osnovu istovrsnosti krivičnih djela učinjenih 20.12.2007 godine i 10.03.2008. godine od strane istog učinioca, a u pitanju je istovrsnost predmeta djela, korišćenje iste situacije, jedinstvenog umišljaja učinioca i opšteg načina izvršenja krivičnog djela, smatrajući da sud na ovja način nije povrijedio identitet optužbe obzirom da nije vezan predlogom pravne ocjene djela, od strane zastupnika optužbe.<br>
	&nbsp;<br>
	Sud je djelimično izmijenio odnosno precizirao činjenični opis krivičnog djela iz optužnice pod tač.1 na način što je u prvom redu umjesto riječi "u ulici ...a" stavio riječi "u ul...." a ovo u skladu sa odbranom okrivljenog Š. R. i podacima sadržanim u zapisniku o uvidjaju Uprave policije PJ Podgorica br.2190/07 od 17.12.2007 godine, nalazeći da ovakvim preciziranjem nije povrijedjen objektivni identitet optužbe.<br>
	&nbsp;<br>
	Sud je prilikom odlučivanja o visini kazne za okrivljene imao u vidu sve okolnosti koje utiču da kazna bude manja ili veća, pa je u smislu čl.42 Krivičnog zakonika, od olakšavajućih okolnosti na strani okrivljenog Š. R. cijenio njegove porodične prilike – otac jednog djeteta a od otežavajućih njegovu raniju osudjivanost a što je utvrdjeno iz izvoda iz KE UP PJ Podgorica br.11-245/10-18139/2-2613 od 05.07.2010.godine na ime Š. R., za okrivljenog V. A. sud je od olakšavajućih okolnosti cijenio njegove porodične prilike – oženjen, otac jednog djeteta a od otežavajućih njegovu raniju osudjivanost a što je utvrdjeno iz izvoda iz KE UP PJ Podgorica br.... od 05.07.2010.godine na ime V. A.<br>
	&nbsp;<br>
	Cijeneći ovako utvrdjene okolnosti koje utiču da kazna bude manja ili veća, imajući u vidu svrhu kažnjavanja, sud je okrivljenom Š. R., za krivično djelo teška kradja iz čl.240 st.1 tač.1 Krivičnog zakonika, odmjerio kaznu zatvora u trajanju od 1 (jedne) godine, a okrivljenom V. A. za produženo krivično djelo teška kradja iz čl.240 st.1 tač.1 Krivičnog zakonika u vezi čl.49 Krivičnog zakonika, kaznu zatvora u trajanju od 1 (jedne) godine, odmjerivši kazne u zakonom propisanim granicama za izvršena krivična djela. Sud je uvjerenja da će se ovako odmjerenim kaznama za okrivljene postići svrha kažnjavanja iz čl.32 Krivičnog zakonika u okviru opšte svrhe krivičnih sankcija iz čl.4 st.2 Krivičnog zakonika.<br>
	&nbsp;<br>
	Okrivljenom Š. R. i okrivljenom V. A., shodno čl.51 Krivičnog zakonika u kaznu zatvora uračunato je vrijeme zadržavanja pred Upravom policije od 20.12.2007.godine od 21,15 časova do 22.12.2007.godine do 09,00 časova.<br>
	&nbsp;<br>
	Imajući u vidu nalaz i mišljenje vještaka neuropsihijatra prof.dr. S.M. od 10.12.2010.godine, na ime okrivljenog Š. R., i nalaz i mišljenje ovog vještaka na ime V. A., sud je shodno čl. 66,67,68 i 71 Krivičnog zakonika i čl.536 Zakonika o krivičnom postupku Š. R. i V. A. izrekao mjere bezbjednosti obavezno liječenje narkomana budući da kod okrivljenih nesumnjivo postoji stanje zavisnosti od upotrebe opojnih droga i da su krivična djela stavljena im na teret izvršili usled takve zavisnosti i da postoji ozbiljna opasnost da će usled ove zavisnosti i dalje vršiti krivična djela.<br>
	&nbsp;<br>
	Izrečena mjera bezbjednosti obavezno liječenje narkomana okrivljenom Š. R. izvršavaće se u ... – Kotor i trajaće dok postoji potreba za liječenjem okrivljenog ali ne duže od 3 (tri) godine.<br>
	&nbsp;<br>
	Izrečena mjera bezbjednosti obavezno liječenje narkomana okrivljenom V. A. izvršavaće se u Centru za mentalno zdravlje u Podgorici i trajaće dok postoji potreba za liječenjem okrivljenog ali ne duže od 3 (tri) godine.&nbsp;&nbsp;<br>
	&nbsp;<br>
	Ako se okrivljeni V. A. ne podvrgne liječenju u Centru za mentalno zdravlje u Podgorici ili liječenje samovoljno napusti, sud će odrediti da se mjera bezbjednosti obavezno liječenje narkomana prinudno izvrši u odgovarajućoj zdravstvenoj ili drugoj specijalizovanoj ustanovi.<br>
	&nbsp;<br>
	Izrečene mjere bezbjednosti ne mogu biti obuhvaćene amnestijom ili pomilovanjem. Sud je mišljenja da će se izricanjem ove mjere bezbjednosti okrivljenim u okviru opšte svrhe izricanja krivičnih sankcija iz čl.4 st.2 Krivičnog zakonika ostvariti svrha izricanja mjera bezbjednosti iz čl.67 Krivičnog zakonika i otkloniti stanja ili uslovi koji mogu biti od uticaja da učinioci ubuduće vrše krivična djela.<br>
	&nbsp;<br>
	Pošto su okrivljeni oglašeni krivim, na osnovu čl.202 Zakonika o krivičnom postupku obavezani su da na ime troškova krivičnog postupka uplate ovom sudu iznos od po 104,50 € na ime angažovanja vještaka neuropsihijatra, iznos od po 104,50 € na ime angažovanja vještaka komercijalne struke i iznos od po 196,00 € na ime angažovanja branioca po službenoj dužnosti u pretkrivičnom postupku, dok je paušal u iznosu od po 30,00 € odredjen shodno složenosti predmeta, trajanju postupka i imovnim prilikama okrivljenih.<br>
	&nbsp;<br>
	Na osnovu izloženog a shodno čl. 364 Zakonika o krivičnom postupku odlučeno je kao u izreci presude.</div>
<div style="text-align: center">
	<strong><em>OSNOVNI SUD U PODGORICI</em></strong><br>
	<strong><em>Dana,27.12.2010.godine</em></strong><br>
	&nbsp;</div>
<strong><em>ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA</em></strong><br>
<strong><em>Rosandić Silvana,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nada Rabrenović,s.r.</em></strong><br>
&nbsp;<br>
<strong><u>PRAVNA POUKA:</u></strong><br>
&nbsp;<br>
Protiv ove presude može se izjaviti žalba u roku od 15&nbsp; dana<br>
Od dana prijema pismenog otpravka iste, preko ovog suda<br>
Višem sudu u Podgorici.<br>
&nbsp;<br>
<strong><em>ZTO Rosandić Silvana</em></strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>

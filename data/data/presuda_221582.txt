<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 305/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1"> Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog Lj. A., zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, nakon održanog javnog glavnog pretresa od 14.06.2016. godine, u prisustvu zastupnice optužbe državne tužiteljke Z. M., okrivljenog i njegovog branioca adv. N. S., dana 15.06.2016. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: Lj. A., JMB xxxxxxxxxxxxx, od oca M. i majke Lj., rođene P., rođen 22.08.1978. godine u PG, sa prebivalištem u PG - ul. J. B. ./., državljanin Crne Gore, razumije crnogorski jezik, a koji je i njegov jezik, diplomirani ekonomista, razveden, otac troje djece, pismen, završio ekonomski fakultet, srednjeg imovnog stanja, neosuđivan, protiv kojeg se ne vodi postupak za drugo krivično djelo, u pritvoru po rješenju krivičnog vijeća Osnovnog suda u Podgorici Kv. br. 403/16 od 17.05.2016. godine koji se računa od 14.05.2016. godine u 18:30 časova, kao dana i časa lišenja slobode.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 13. maja 2016. godine, oko 18,30 časova, u PG, u Ulici J. B. br. .. A-.., svjestan svog djela čije je izvršenje htio i znao da je isto zabranjeno, primjenom grubog nasilja narušio tjelesni integritet člana svoje porodice - bivše supruge oštećene R. A., na način što je oštećenu, u prostorijama njenog stana, u toku svađe, uhvatio za glavu sa obije ruke, nakon čega je čelom udario u nos, pa kada je oštećena pošla za telefon i zaprijetila mu da će zvati policiju, istoj je ponovo prišao i nastavio sa nasiljem udarajući je pesnicom u predjelu desnog oka, a zatim pesnicom i u predjelu glave, kojom prilikom je oštećena R. A. zadobila laku tjelesnu povredu u vidu nagnječenja nosa, krvnog podliva kapaka desnog oka i otoka u tjemenom predjelu, </span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud na osnovu čl. 4 st. 2, čl. 32, 36, 42 st. 1, čl. 51 st. 1 Krivičnog zakonika Crne Gore, čl. 46 st. 1 alineja d. Konvencije Savjeta Evrope o suzbijanju i sprečavanju nasilja nad ženama i nasilja u porodici, te čl. 226, 229 i 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dva) mjeseca, u koju kaznu se uračunava vrijeme provedeno u pritvoru od 14.05.2016. godine u 18:30 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 588,00 €, u roku od 15 dana po pravosnažnosti presude, pod prijetnjom prinudnog izvršenja</span><span class="span1">.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 632/16 od 17.05.2016. godine, okrivljenom Lj. A. stavljeno je na teret izvršenje krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore. U završnoj riječi zastupnica optužbe je u cjelosti ostala pri podnijetom optužnom predlogu i predložila sudu da okrivljenog oglasi krivim zbog krivičnog djela stavljenog mu na teret i osudi po zakonu.</span>
</p>
<p>
<span class="span1">Okrivljeni je u odbrani u prethodnom postupku u bitnom naveo da je sa A. R.  bio u braku u kom su dobili troje djece, te da su razvedeni i skoro pet godina ne žive zajedno, a djeca su povjerena njoj. Kritičnog dana je padala jaka kiša i negdje u popodnevnim časovima, oko 18:20 časova, na mobilni ga je pozvala najstarija kćerka J. i pitala ga hoće li ići za E. u školu. S obzirom na to da ne posjeduje automobil, rekao je Jani da će poći pješke po E., ali ga je nekih minut - dva nakon toga ponovo pozvala Jana i rekla mu da ne ide, jer će to učiniti njegova bivša supruga svojim vozilom. Oko 18:30 časova na mobilni ga je pozvala kćerka E. i rekla mu da niko nije došao po nju, te da je pješke krenula kući, pa je on uzeo kišobran i krenuo da je sretne. Dok je išao prema E., pozvao je svoju bivšu suprugu A., kako bi je pitao zbog čega je dozvolila da dijete ide samo po kiši, iako je ranije insistirala da ona pođe po nju, na šta mu je A. rekla da je htjela da pošalje taksi po E., ali je ona odbila govoreći da će se vratiti pješke kući. Negdje na pola puta od škole do stana gdje živi sreo je E., koja je bila mokra i ista mu je ispričala da je majka nije zvala i nudila da joj pošalje taksi, već da je majka pozvala neposredno prije nego što je on sreo i samo joj je rekla da ukoliko on bude nešto pitao da mu kaže da joj je nudila da joj pošalje taksi, ali da ona to nije htjela da prihvati, već da je tražila da pješke dođe kući. Kada su došli do zgrade gdje E. živi on je zajedno sa njom pošao do ulaznih vrata stana i kada je A. izašla pitao je da mu objasni svoje postupke. A. se tada držala priče kako je E. nudila da joj pošalje taksi po nju, ali kad je shvatila da mu je E. sve ispričala, počela da viče na njega. Unijela mu se u lice govoreći mu: "sad si našao oca da izigravaš" i bukvalno su se gurali glavama i vikali jedno na drugo. Kada je shvatio da su pored njih djeca koja su sve ovo gledala, a počela su i da plaču, odlučio je da ode, ali ga je A. uhvatila sa obje ruke za kragnu majice i gurnula ga, a on je nju odgurnuo na isti način, tako da je ugurao u stan, potom zatvorio vrata stana i izašao iz zgrade. Na glavnom pretresu je dodao da se kritični događaj desio na ulaznim vratima stana u kojem živi njegova bivša supruga sa njihovom djecom, a sve je počelo tako što je njegova supruga krenula rukama u pravcu njegovih očiju, a on je instiktivno, da bi se zaštitio, uhvatio i odgurnuo od sebe. Nakon što je gurnuo, a gurala je i ona njega, ona je pala i ostavlja mogućnost da je povrede zadobila tom prilikom, jer se u hodniku njenog stana nalazi namještaj, ali tvrdi da je nije udario. Optužen je za nasilje u porodici i pokušavaju da ga predstave kao nasilnika, što on nije, već on ima problem sa suprugom, jer ona zapostavlja njihovu djecu i u vezi toga se više puta obraćao Centru za socijalni rad i policiji, ali institucije sistema nisu u mogućnosti da </span><span class="span1">riješe njegov problem. Živi u neposrednoj blizini oštećene i svakodnevno se srijeće sa njom i djecom, tako da su njihovi odnosi uglavnom skladni, osim što je 2011. godine došlo do jednog događaja u kojem je njegova supruga povrijedila njihovog maloljetnog sina, pa je tada malo burnije reagovao i sa njom je imao fizički sukob zbog čega je osuđen. Odnosi između njega i djece su skladni i nijedno od njih nema animozitet prema njemu. Oštećena mu se unijela u lice i gurali su se glavama, a zbog stanja u kojem je bio nije mogao da kaže da li je to guranje bilo jako i zbog afekta u kom je bio nije mogao da opredijeli da li je oštećenu odgurnuo rukama u predjelu glave, odnosno lica ili grudi. Pridružio se završnoj riječi svog branioca.</span>
</p>
<p>
<span class="span1">Branilac okrivljenog u završnoj riječi je naveo da smatra da tokom postupka nije nesumnjivo dokazano da je krivično djelo koje je okrivljenom stavljeno na teret izvršeno na način i na mjestu kako je to predstavljeno optužnim aktom, te da je po stanovištu odbrane, okrivljeni u kritičnoj situaciji djelovao u afektu i nije imao namjeru da povrijedi oštećenu. Bio je isprovociran vikanjem oštećene čime je ona doprinijela nastanku kritičnog događaja, a oštećena je tokom postupka željela da predstavi okrivljenog kao nasilnika i kao lošeg oca, a svi njeni navodi u tom pravcu su neosnovani. Jedini slučaj nasilja okrivljenog prema oštećenoj, zbog koga je okrivljeni osuđen 2011. godine, se desio prije 5 godina, a okrivljenom je tada izrečena uslovna osuda. Okrivljeni u vrijeme provjeravanja i nakon isteka tog roka nije više vršio nasilje prema oštećenoj, a da je to uradio ona bi ga istog momenta prijavila, kao što je to uradila i prethodnog puta. Svi njeni navodi su usmjereni na to da se okrivljeni pred očima suda predstavi kao nasilnik. Okrivljeni se kaje zbog toga što je došlo do predmetnog događaja i što se njega tiče on se više neće približavati oštećenoj i pristaje da se predaja djece ubuduće vrši preko Centra za socijalni rad. Zamolio je sud da na strani okrivljenog cijeni sve olakšavajuće okolnosti i da mu izrekne najblažu sankciju, jer će se i njome postići svrha kažnjavanja. </span>
</p>
<p>
<span class="span1">Sud je u dokaznom postupku saslušao svjedoka oštećenu A. R. , pročitao medicinsku dokumentaciju na ime oštećene, na saglasan predlog stranaka pročitao nalaz i mišljenje vještaka medicinske struke dr N. R. od 16.05.2016. godine i saslušao istog na glavnom pretresu od 14.06.2016. godine, pročitao: izvod iz registra kaznenih evidencija Ministarstva pravde KE 838/16 od 19.05.2016. godine, rješenje krivičnog vijeća ovog suda Kv. br. 423/16 od 26.05.2016. godine, koje je postalo pravosnažno dana 04.06.2016. godine i izvod iz registra kaznenih evidencija Ministarstva pravde KE 961/2016 od 10.06.2016. godine.</span>
</p>
<p>
<span class="span1">Svjedok oštećena A. R.  u iskazu u prethodnom postupku u bitnom navodi da je sa okrivljenim bila u braku u kom su dobili troje djece, ali da su razvedeni već pet godina iz razloga što je bivši suprug fizički maltretirao. Okrivljeni je u poslednje vrijeme počeo više da se interesuje za djecu i predlagao im da se svi zajedno vrate i počnu da žive kod njega, što je ona odbila, ali ga je savjetovala da bi bilo dobro da poradi na svom odnosu sa djecom, u smislu da ih više gleda i da se više brine o njima, te da ne primjenjuje silu prema njima, jer se dešavalo da viče na njih ili da ih istuče. Inače, djeca bi dva puta nedeljno, po odluci suda, trebalo da borave kod okrivljenog, ali dosta često odbijaju kontakt sa ocem. Kritičnog dana je trebalo da Lj. preuzme djecu da borave kod njega, pa samim tim i da preuzme njihovu kćerku E. iz škole u 18:30 časova. Međutim, nešto poslije 18:00 časova Lj. je zvao i tražio da ona pođe po dijete u školu, jer je padala jaka kiša, a on nema vozilo, što je ona i prihvatila, ali s obzirom na to da je bila sama u kući sa ostalo dvoje djece, trebalo je i njih da spremi kako bi svi zajedno pošli po E.. U međuvremenu, E. je zvala telefonom i ona joj je ponudila da pošalje taksi po nju, ali je E. to odbila govoreći da ima kišobran i čizme i da će doći pješke, ali se u međuvremenu desio pljusak i E. je pokisla. Kada je počela da pada kiša okrivljeni je pozvao na mobilni telefon i tom prilikom joj je prijetio, zapravo, vikao je na nju, bukvalno je urlao i vrijeđao je. Posle izvjesnog </span><span class="span1">vremena E. je došla i kada joj je otvorila ulazna vrata od stana vidjela je Ljuba pored nje, koji je odmah počeo da viče na nju, na šta mu je ona rekla da prestane sa takvim ponašanjem, obraćajući mu se sa riječima: "prestani da se dereš". Međutim, Lj. je tada ušao u hodnik njenog stana, uhvatio je za glavu sa obije ruke, nakon čega je čelom udario u nos, u prisustvu svo troje djece. Od tog udarca joj je odmah pošla krv iz nosa, djeca su počela da plaču, a ona je pošla za telefon govoreći mu: "sad ćeš ti da vidiš, zvaću policiju". Tada se okrivljeni vratio, prišao joj i udario je stisnutom pesnicom u predjelu desnog oka, od kog udarca joj je pošla krv, a oko nateklo, tako da ništa nije vidjela, a odmah potom joj je zadao još jedan udarac u kosmati dio glave, od čega je zadobila otok. Nakon toga Lj. je izašao iz stana, a ona je zajedno sa djecom otišla u Hitnu pomoć, a potom i u Urgentni centar gdje su joj ljekari konstatovali povrede. I ranije je bila fizički zlostavljana od strane okrivljenog, pa strahuje da se u budućnosti ne desi nešto slično. Na glavnom pretresu je pojasnila da se od 2011. godine, kada je njen suprug osuđen zbog nasilja u porodici, oni ne gledaju svakodnevno, a njihovi odnosi su nekad skladni, a nekad se okrivljeni neprimjereno ponaša na način što viče na nju i vrijeđa je nazivajući je pogrdnim riječima. Čitav događaj desio se u hodniku njenog stana, a riječ je o prostoru dva sa dva. Ona se odmicala od okrivljenog i prišla je zidu kada je on uhvatio rukama za glavu i udario je svojom glavom u predjelu njenog nosa, nakon čega je ona otišla da uzme telefon i vratila se u hodnik u kojem su joj ostala djeca, a tada joj je okrivljeni opet prišao i u momentu dok su stajali jedno naspram drugog, zadao joj udarac u predjelu glave, odnosno desnog oka. Zbog udarca koji je prethodno zadobila u oko, ne sjeća se udarca koji je zadobila u kosmati dio glave, a kako je čitavom događaju prisusvovalo svo troje njihove djece, srednja ćerka joj je rekla da je okrivljeni kritičnom prilikom udario ukupno tri puta i da joj je zadao udarac u predjelu glave, na kom mjestu je nakon toga imala čvorugu. Pridružila se krivičnom gonjenju protiv okrivljenog, a imovinskopravni zahtjev nije postavila.</span>
</p>
<p>
<span class="span1">Iz medicinske dokumentacije na ime oštećene, i to: izvještaja ljekara specijaliste za očne bolesti JZU Kliničkog centra Crne Gore, izvještaja ljekara JZU Zavoda za hitnu medicinsku pomoć Crne Gore, izvještaja ljekara specijaliste hirurga Urgentnog Centra Kliničkog centra Crne Gore br. protokola 9193, CT nalaza Centra za radiološku dijagnostiku Kliničkog centra Crne Gore ID broj 58269 i laboratorijskog nalaza KC CG, svi od 13.05.2013. godine, proizilazi da se oštećena javljala u navedene zdravstvene ustanove radi ukazivanja ljekarske pomoći, kao lice iz nasilja od strane njoj poznatog lica, te da je zadobila više udaraca pesnicama i predjelu glave i lica, te da joj je postavljena dijagnoza data na latinskom jeziku i propisana određena terapija.</span>
</p>
<p>
<span class="span1">Iz nalaza i mišljenja vještaka medicinske struke dr N. R. od 16.05.2016. godine, koji je vještak dao na osnovu medicinske dokumentacije u koju je sud izvršio uvid, i izjašnjenja istog vještaka na glavnom pretresu od 14.06.2016. godine, utvrđeno je da je dana 13.05.2016. godine došlo do povređivanja oštećene A. R., te da su ljekari nakon obavljanjog pregleda dijagnostikovali sledeće tjelesne povrede: A. nagnječenje nosa, koja povreda je posledica dejstva tupine mehaničke sile i ista je mogla nastati usled jednokratnog direktnog dejstva aktivno zamahnutog mehaničkog oruđa - udarca, moguće glavom druge osobe, B. krvni podliv kapka desnog oka, koja povreda je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, moguće pesnicom, i C. otok u tjemenom predjelu, koja povreda je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, moguće pesnicom, koje povrede se u vrijeme nanošenja, kako pojedinačno, tako i zbirno posmatrano kvalifikuju kao laka tjelesna povreda. Izjašnjavajući se na glavnom pretresu vještak je naveo da su povrede opisane pod tačkom B. i C. pisano izrađenog nalaza i </span><span class="span1">mišljenja vrlo tipične povrede koje se nanose mehanizmom dejstva sile tj. udarcem i nisu mogle nastati prilikom odgurivanja, niti prilikom pada. Što se tiče nagnječenja nosa, koje je opisano pod tačkom A, kako ova povreda nije bliže opisana u medicinskoj dokumentaciji, osim mehanizma direktnog dejstva sile odnosno udarca koji je najvjerovatniji, ova povreda je mogla nastati odgurivanjem tj. stavljanjem ruke drugoj osobi na nos i snažnim guranjem unazad ili u stranu, a takođe je mogla nastati teoretski posmatrano i usled pada i udara u tvrdu i neravnu podlogu, dok povrede opisane pod tačkama B. i C. nisu mogle nastati prilikom pada. Povreda opisana pod tačkom C. u vidu otoka u tjemenom predjelu mogla je nastati prilikom sudara glave sa nekim isturenim dijelom namještaja ili nekom vertikalnom površinom zid i dr., prilikom odgurivanja tijela ili udarca, pa naknadnog sudara sa takvim predmetom. U medicinskoj dokumentaciji nije opisano krvarenje, pri čemu je povreda nosa mogla dovesti do kratkotrajnog krvarenja iz nosa odnosno iz nosnica, ali takva krvarenja obično brzo i spontano prestanu. Pacijent može i sam da obriše spoljašnje tragove, pa nije neobično što to u medicnskoj dokumentacji nije konstatovano, a pritom nije urađen ni specijalistički ORL pregled kojim bi se moglo provjeriti stanje unutrašnjosti nosa i definitivno utvrditi da li je ili nije bilo krvarenje iz nosa, a ostale povrede nisu mogle dovesti do spoljašnjeg krvarenja. Krvarenje iz nosa i da je objektivno ustanovljeno ne bi predstavljalo uslov za promjenu kvalifikaciju tjelesnih povreda, odnosno nagnječenje nosa praćeno krvarenjem ili nagnječenje nosa bez krvarenja je u svakom slučaju laka tjelesna povreda. </span>
</p>
<p>
<span class="span1">Iz izvoda iz registra kaznenih evidencija Ministarstva pravde KE 838/16 od 19.05.2016. godine proizilazi da je okrivljeni osuđivan presudom ovog suda K. br. 740/11 od 11.11.2013. godine, zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, te da mu je izrečena uslovna osuda.</span>
</p>
<p>
<span class="span1">Iz rješenja krivičnog vijeća ovog suda Kv. br. 423/16 od 26.05.2016. godine, koje je postalo pravosnažno dana 04.06.2016. godine utvrđeno je da je nastupila zakonska rehabilitacija osuđenog Lj. A., po presudi Osnovnog suda u Podgorici K. br. 740/11 od 14.06.2013. godine, koja je postala pravosnažna dana 11.11.2013. godine.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu da odbranom okrivljenog, sud je na nesumnjiv način utvrdio da je okrivljeni Lj. A. dana 13. maja 2016. godine, oko 18,30 časova, u PG, u Ulici J. B. br. .. A-.., primjenom grubog nasilja narušio tjelesni integritet člana svoje porodice - bivše supruge oštećene A. R., na način što je oštećenu, u prostorijama njenog stana, u toku svađe, uhvatio za glavu sa obije ruke, nakon čega je čelom udario u nos, pa kada je oštećena pošla za telefon i zaprijetila mu da će zvati policiju, istoj je ponovo prišao i nastavio sa nasiljem udarajući je pesnicom u predjelu desnog oka, a zatim pesnicom i u predjelu glave, kojom prilikom je oštećena A. R.  zadobila laku tjelesnu povredu u vidu nagnječenja nosa, krvnog podliva kapaka desnog oka i otoka u tjemenom predjelu.</span>
</p>
<p>
<span class="span1">Prednje činjenično stanje sud je utvrdio prvenstveno iz iskaza svjedoka oštećene A. R. koja je navela da je kritičnog dana okrivljeni, prethodno pozvao na telefon i tom prilikom joj prijetio, vikao na nju i vrijeđao je, potom i došao na vrata njenog stana sa njihovom kćerkom E. i u prisustvu svo troje djece vikao na nju, na šta mu se ona obratila se sa riječima: "prestani da se dereš", ali je isti tada ušao u hodnik njenog stana, uhvatio je za glavu sa obije ruke, nakon čega je čelom udario u nos, od kog udarca joj je krenula krv, a ona je pošla za telefon govoreći mu: "sad ćeš ti da vidiš, zvaću policiju", nakon čega joj je okrivljeni ponovo prišao i nastavio sa nasiljem udarajući je stisnutom pesnicom u predjelu desnog oka, od kog udarca joj je oko nateklo, tako da ništa nije vidjela, a odmah potom joj je zadao još jedan udarac pesnicom u kosmati dio glave, od čega je zadobila otok. Ovakvom iskazu svjedoka oštećene sud je poklonio punu vjeru i kao takvog ga je prihvatio, imajući u vidu da je isti potvrđen i materijalnim dokazima izvedenim na glavnom </span><span class="span1">prtetresu, odnosno medicinskom dokumentacijom na ime oštećene i nalazom i mišljenjem vještaka medicinske struke dr N. R. Naime, iz pisanog nalaza i mišljenja vještaka medicinske struke i njegovog izjašnjenja na glavnom pretresu sud je utvrdio da je oštećena A. R.  kritičnom prilikom zadobila laku tjelesnu povredu u vidu nagnječenja nosa, koja povreda je posledica dejstva tupine mehaničke sile i ista je mogla nastati usled jednokratnog direktnog dejstva aktivno zamahnutog mehaničkog oruđa - udarca, moguće glavom druge osobe, krvnog podliva kapaka desnog oka, koja povreda je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, moguće pesnicom i otoka u tjemenom predjelu, koja povreda je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, moguće pesnicom. Navedeni nalaz i mišljenje vještaka medicinske struke i njegovo izjašnjenje sa glavnog pretresa sud je u potpunosti prihvatio, ocijenivši ga kao jasan, objektivan, logičan i u svemu dat shodno pravilima medicinske struke.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni bio svjestan da hvatajući oštećenu za glavu i udarajući je čelom u nos, potom udarajući je pesnicom u predjelu desnog oka, kao i pesnicom u predjelu glave, primjenjuje grubo nasilje prema članu svoje porodice - bivšoj supruzi, koja se shodno čl. 142 st. 31 Krivičnog zakonika Crne Gore smatra članom porodice, i da na taj način narušava njen tjelesni integritet, što je u konkretnom slučaju i htio, pa se kao subjektivni element bića ovog krivičnog djela u radnjama okrivljenog manifestuje direktni umišljaj, čime su se u radnjama okrivljenog stekli svi objektivni i subjektivni elementi bića krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore.</span>
</p>
<p>
<span class="span1">Sud je cijenio i odbranu okrivljenog koji je naveo da je kritičnog dana bio izrevoltiran ponašanjem svoje bivše supruge, koja nije otišla po njihovu srednju kćerku E. u školu, iako je rekla da će to učiniti, pa je njihova kćerka pokisla, što je na njega uticalo da postupa u afektu, ali sud ovakvu odbranu nije prihvatio, nalazeći da okolnosti koje je predstavio okrivljeni po objektivnom kriterijumu nisu takve da su kod njega mogle izazvati stanje jake razdaženosti i bijesa, jer činjenica da se kćerka okrivljenog skvasila na kiši pod redovnim okolnostima nije mogla izazvati nikakve teške posledice po njen život i zdravlje, pa samim tim ni uticati na ponašanje okrivljenog u konkretnoj situaciji. Nasuprot navodima okrivljenog, sud nalazi da je isti na ovaj način želio izbjeći krivicu i naći opravdanje za svoje ponašanje koje je očigledno bilo motivisano njegovim nezadovoljstvom odnosom koji njegova bivša supruga ima prema njemu. Takođe, sud nije prihvatio odbranu okrivljenog da se kritični događaj desio ispred vrata stana oštećene, imajući u vidu da je ovaj dio njegove odbrane opovrgnut jasnim i decidiranim iskazom svjedoka oštećene koja je navela da se događaj desio u hodniku njenog stana, da je okrivljeni išao prema njoj, a da se ona odmicala i da je do nasilja došlo tek nakon što je okrivljeni uspio uhvatiti svojim rukama u predjelu njene glave. Pritom je sud imao u vidu i činjenicu da je okrivljeni u svojoj odbrani naveo da je oštećenu ugurao u njen stan i da ostavlja mogućnost da je ista zadobila povrede prilikom pada udarajući u namještaj koji se nalazi u hodniku njenog stana. Nadalje, odbrana okrivljenog da u kritičnoj prilici nije udarao oštećenu i da je moguće da je ona povrede zadobila mehanizmom pada nakon što je istu odgurnuo, za sud je krajnje neubjedljiva i neprihvatljiva, i to kako iz razloga što je opovrgnuta iskazom svjedoka oštećene da joj je okrivljeni u kritičnoj prilici zadao udarac glavom u predjelu nosa, i dva udarca pesnicom - jedan u predjelu desnog oka, a drugi u predjelu kosmatog dijela glave, tako i iz razloga što je vještak medicinske struke u svom izjašnjenu na glavnom pretresu bio izričit da povrede krvnog podliva kapka desnog oka i otoka u tjemenom predjelu glave nisu mogle nastati prilikom odgurivanja, niti prilikom pada, dok je </span><span class="span1">najvjerovatniji mehanizam nastanka povrede nagnječenja nosa direktno dejstvo sile, odnosno udarac, i to moguće i glavom druge osobe kako se navodi u pisanom nalazu i mišljenju. Pritom, sud je imao u vidu i izjašnjenje vještaka da je manje vjerovatno, ali ipak moguće da je povreda nagnječenja nosa mogla nastati i stavljanjem ruke drugoj osobi na nos i snažnim guranjem unazad ili u stranu, ali je sud našao da u konkretnom slučaju navedena povreda nije nastala na takav način, već upravo mehanizmom udarca, za koji je i vještak naveo da je najvjerovatniji, a ovo iz razloga što je svjedok oštećena do detalja opisala kako je okrivljeni uhvatio rukama u predjelu glave, a zatim je svojom glavom, odnosno čelom udario u predjelu nosa, dok okrivljeni tokom postupka nije mogao bliže opisati na koji način je odgurnuo svoju bivšu suprugu, niti u kom predjelu tjela je odgurnuo, navodeći da se toga ne sjeća zbog stanja u kojem se nalazio, pri čemu nije sporio da su se on i njegova bivša supruga gurali glavama. Upravo iz navedenih razloga sud nalazi da je okrivljeni svoju odbranu sračunato dao u cilju izbjegavanja krivice.  </span>
</p>
<p>
<span class="span1">Sud je cijenio i dio iskaza svjedoka oštećene u kojem je navela da joj je nakon udarca okrivljenog u desno oko pošla krv, ali iskaz svjedoka oštećene u tom dijelu nije prihvatio, obzirom da se vještak medicinske struke izjasnio da navedena povreda nije mogla dovesti do spoljašnjeg krvarenja, pa sud nalazi da se očigledno radilo o subjektivnoj percepciji svjedoka oštećene koja je nakon tri zadobijena udarca u predjelu glave i nakon brisanja krvi od povrede nosa, za koje je vještak naveo da je u konkretnoj situaciji moglo nastati, stekla pogrešan utisak da se radilo i o krvarenju iz oka koje joj je od udarca bilo zatvoreno. Međutim, i pored navedenog, sud nalazi da izjašnjenje svjedoka oštećene u pogledu krvarenja iz oka ne utiče na vjerodostojnost njenog iskaza u preostalom dijelu koji je sud prihvatio kao istinit.</span>
</p>
<p>
<span class="span1">Sud je cijenio i ostale provedene dokaze, odnosno izvod iz registra kaznenih evidencija Ministarstva pravde KE 838/16 od 19.05.2016. godine i rješenje krivičnog vijeća ovog suda Kv. br. 423/16 od 26.05.2016. godine, ali je našao da isti nisu od uticaja na drugačije odlučivanje u ovoj krivičnopravnoj stvari.</span>
</p>
<p>
<span class="span1">Prilikom odmjeravanja kazne, a imajući u vidu svrhu kažnjavanja, sud je u smislu čl. 42 st. 1 Krivičnog zakonika Crne Gore, cijenio sve okolnosti koje su od uticaja na njen izbor i visinu, pa je na strani okrivljenog kao olakšavajuće okolnosti cijenio njegov raniji život i s tim u vezi raniju neosuđivanost, što je sud utvrdio iz izvoda iz registra kaznenih evidencija Ministarstva pravde KE 961/2016 od 10.06.2016. godine, dok je u smislu čl. 46 st. 1 alineja d. Konvencije Savjeta Evrope o suzbijanju i sprečavanju nasilja nad ženama i nasilja u porodici, a koja shodno čl. 9 Ustava Crne Gore, kao potvrđeni i objavljeni međunarodni ugovor, predstavlja sastavni dio unutrašnjeg pravnog poretka, i ima primat nad domaćim zakonodavstvom i neposredno se primjenjuje kada odnose uređuje drukčije od unutrašnjeg zakonodavstva, kao otežavajuću okolnost cijenio činjenicu što je krivično djelo učinjeno u prisustvu maloljetne djece okrivljenog i oštećene. Imajući u vidu navedene okolnosti, a shodno čl. 36 Krivičnog zakonika Crne Gore, sud je okrivljenog osudio na kaznu zatvora u trajanju od 2 (dva) mjeseca. Sud je uvjerenja da je ovako izrečena kazna adekvatna težini izvršenog krivičnog djela i ličnosti okrivljenog kao učinioca, te da će se sa istom u svemu ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe krivičnih sankcija iz čl. 4 st. 2 Krivičnog zakonika Crne Gore. Ovako odmjerena i izrečena kazna zatvora će po uvjerenju suda nesumnjivo dovoljno uticati na okrivljenog da ubuduće ne čini krivična djela, i da shvati da svoje porodične nesuglasice ne može rješavati primjenom nasilja nad fizički slabijim članovima porodice, već da je neophodno da kontroliše svoj temperament kako ne bi došlo do sličnog ponašanja u budućnosti, a pored toga će uticati i na druge da ne čine krivična djela, i izraziti jasnu društvenu osudu prema svakom vidu nasilja u porodici i nasilja prema ženama, pa će se sa istom u potpunosti ostvariti ciljevi kako specijalne, tako i generalne prevencije.</span>
</p>
<p>
<span class="span1">Saglasno čl. 51 Krivičnog zakonika Crne Gore, okrivljenom je u izrečenu kaznu uračunato i vrijeme provedeno u pritvoru, kako je to određeno u izreci presude.</span><span class="span1"></span>
</p>
<p>
<span class="span1">Shodno čl. 226 i 229 Zakonika o krivičnom postupku okrivljeni je obavezan da na ime troškova krivičnog postupka plati iznos od 588,00 €, i to 88,00 € na ime troškova sudsko medicinskog vještačenja, 450,00 € koji se odnose na nagradu braniocu postavljenom po službenoj dužnosti adv. S. Lj. i 50,00 € na ime paušala, kao dijela troškova krivičnog postupka, koji je određen shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">Imajući u vidu navedeno, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 15.06.2016. godine</span>
</p>
<p>&nbsp;</p>
<p>
<span class="span1">ZAPISNIČAR                                                                                     S U D I J A                                           </span>
</p>
<p>
<span class="span1">Edina Kraja,s.r.                                                                                 Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span><span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">               </span><span class="span1">         žalba u roku od 8 dana od dana </span>
</p>
<p>
<span class="span1"></span><span class="span1">                             prijema prepisa iste, Višem sudu</span>
</p>
<p>
<span class="span1"></span><span class="span1">                             u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.9166667in 0.375in 0.9166667in;}
.p1{text-indent:0.625in;text-align:center;hyphenate:auto;font-family:Verdana;font-size:12pt;}
.p2{text-indent:0.625in;text-align:end;hyphenate:auto;font-family:Verdana;font-size:12pt;}
.p3{text-align:center;hyphenate:auto;font-family:Verdana;font-size:12pt;}
.p4{text-align:start;hyphenate:auto;font-family:Verdana;font-size:12pt;}
.p5{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p6{text-align:justify;hyphenate:auto;font-family:Verdana;font-size:12pt;}
.p7{text-indent:0.5833333in;text-align:center;hyphenate:auto;font-family:Verdana;font-size:12pt;}
.p8{text-indent:0.5in;text-align:justify;hyphenate:auto;font-family:Verdana;font-size:12pt;}
.p9{text-indent:0.5833333in;margin-left:0.16666667in;text-align:center;hyphenate:auto;font-family:Verdana;font-size:12pt;}
.p10{text-align:justify;hyphenate:auto;font-family:Verdana;font-size:11pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.43/13</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span>	OSNOVNI SUD U BIJELOM POLJU,  sudija  Raičević Violeta uz učešće namještenika suda  Ljiljane Joksimović, zapisničara, u krivičnom predmetu protiv  okrivljenog M.N.iz Bijelog Polja, zbog krivičnog djela  nedozvoljeno držanje oružja  i eksplozivnih materija iz čl.403.st.2.KZ, po optužnom predlogu ODT-a u B.Polju Kt.br. 417/12 od  31.12.2012.godine, nakon održanog  usmenog glavnog  i javnog pretresa  u prisustvu  savjetnika ODT-a Hot Bisere, okrivljenog M.N.i njegovog branioca adv.S.M.a, dana 12.03.2013.godine donio je i javno objavio:</span>
</p>
<p class="p7"></p>
<p class="p7"></p>
<p class="p7">
<span>P R E S U D U</span>
</p>
<p class="p5"></p>
<p class="p8"></p>
<p class="p8">
<span>Okrivljeni M.N.A, JMB ..., od oca  V. i majke J. rodjene Lj., rodjen  ....godine u Bijelom Polju, sa prebivalištem  u mjestu S., opština Bijelo Polje, nezaposlen, oženjen, otac šestoro djece, pismen, sa završenom osnovnom školom, osudjivan presudom Opštinskog suda u B.Polju K.br.299/83 od 14.03.1974.godine,  zbog krivičnog djela iz čl.246-a st.1, KZ novčanom kaznom 300,00 dinara, presudom Osnovnog suda u B.Polju K.br.253/90 od 13.08.1991.godine,  zbog krivičnog djela iz čl.143.st.1.KZ SR CG novčanom kaznom  4.000,00 dinara, presudom Osnovnog suda u B.Polju  K.br.40/97 od 16.09.1997.godine,  zbog krivičnog djela iz čl.144.st.1.KZ RCG dva mjeseca zatvora uslovno za jednu godinu.</span>
</p>
<p class="p5"></p>
<p class="p5"></p>
<p class="p7">
<span>K R I V   J E</span>
</p>
<p class="p5">
<span>Što  je:</span>
</p>
<p class="p5"></p>
<p class="p8">
<span>- do dana 28.07.2012.godine, u mjestu S., opština Bijelo Polje, u svojoj  porodičnoj kući, protivno odredbi čl.10a Zakona o oružju  (Sl.list. CG br.40/11) neovlašćeno držao vatreno oružje - puškomitraljez kal.7,62 mm, fab.br.44433, čije je držanje  gradjanima zabranjeno  i lovačku pušku ručne izrade, bez  fabričkog broja, bez odgovarajuće isprave o oružju.</span>
</p>
<p class="p8"></p>
<p class="p8">
<span>- čime je izvršio krivično djelo nedozvoljeno držanje oružja  i eksplozivnih materija iz čl.403.st.2.Krivičnog zakonika Crne Gore,</span>
</p>
<p class="p8"></p>
<p class="p5">
<span>-pa ga sud primjenom citiranih zakonskih propisa i čl. 2, 4, 5, 13, 15, 32, 36, 42, 45 i 46  Krivičnog zakonika Crne Gore /KZ/ i čl. 226 i 374 Zakonika o krivičnom postupku Crne Gore /ZKP/,  </span>
</p>
<p class="p5"></p>
<p class="p5"></p>
<p class="p7">
<span>O S U D J U J E</span>
</p>
<p class="p7"></p>
<p class="p5"></p>
<p class="p5">
<span>Na kaznu zatvora u trajanju od  30 /trideset/ dana.</span>
</p>
<p class="p5"></p>
<p class="p5">
<span>Okrivljeni se obavezuje na plaćanje paušala u iznosu od 30 € /trideset eura/, u roku od 15 dana po pravosnažnosti presude, pod prijetnjom prinudnog izvršenja na Depozit novčanih kazni, troškova postupka i paušala CG broj 832-151-35.</span>
</p>
<p class="p8"></p>
<p class="p5">
<span>Shodno čl. 75 KZ  okrivljenom M.N.i  izriče se mjera bezbjednosti oduzimanje predmeta izvršenja krivičnog djela i to puškomitraljeza kal.7,62 mm, fab.br.44433, i lovačke puške ručne izrade, bez  fabričkog broja.</span>
</p>
<p class="p5"></p>
<p class="p5"></p>
<p class="p5"></p>
<p class="p9">
<span>O b r a z l o ž e nj e</span>
</p>
<p class="p6"></p>
<p class="p5"></p>
<p class="p8">
<span>Optužnim predlogom ODT-a u B.Polju, Kt.br. 417/12 od 31.12.2012.godine, okrivljenom M.N.i, stavljeno je na teret izvršenje   krivičnog djela nedozvoljeno držanje oružja  i ekslozivnih materija iz čl.403.st.2.KZ.</span>
</p>
<p class="p5"></p>
<p class="p8">
<span>Glavni pretres je održan u prisustvu savjetnika ODT-a, okrivljenog i njegovog branioca. </span>
</p>
<p class="p5"></p>
<p class="p5">
<span>U završnoj riječi zastupnik optužbe je ostala pri podnijetom optužnom predlogu i tražila da  sud okrivljenog  oglasi krivim i osudi na kaznu po zakonu.</span>
</p>
<p class="p5"></p>
<p class="p5">
<span>Okrivljeni  M.N.a u svojoj odbrani  tokom postupka  je istakao  da u mjestu S. živi sa porodicom  te da je kritičnog dana  kod njegove kuće došla policija  povodom prijave  M.V.da je neko iz njihove kuće pucao iz vatrenog oružja i ubio mu psa. Nakon  toga  službenici policije su izvršili pretres kuće, pa su  u dnevnoj sobi, na prvom spratu kuće, ispod stola pronašli lovačku pušku bez  fabričkog broja  a ispod  kreveta puškomitraljez. Prertresu je prisustvovao  njihov komšija K.D.. Dozvolu za držanje oružja ne posjeduje pa je isto od strane policije oduzeto. Istakao je da je puškomitraljez dobio 1991.godine  od strane vojske i isti je  ostao kod njega jer mu ga niko nije tražio nazad. Što se tiče lovačke puške istu je dobio od oca koji  takodje nije imao dozvolu za držanje.Ovo oružje  nije bilo  predmet zaostavštine  i nije mu poznato da je postojao javni poziv da vrati oružje, pa nije  znao kome bi ga vratio.</span>
</p>
<p class="p5"></p>
<p class="p5">
<span>U završnoj riječi branilac okrivljenog, čiju završnu riječ je okrivljeni prihvatio u bitnom je istakao da krivično djelo za koje se tereti okrivljeni nije  činjenično i pravno dokazano  jer puškomitraljez nije njegovo vlasništvo  već njegovog oca koji je sada pokojni a s obzirom na to da je okrivljeni neuka stranka zadržao je puškomitraljez sve do momenta dok nije oduzet.Inače do tada  ga je držao na vidnom mjestu, istina na skrovitom, a što se tiče lovačke puške ona je porodični trofej koja je nasledje od djeda okrivljenog.Stoga je tražio da sud okrivljenog oslobodi od optužbe u nedostatku dokaza.</span>
</p>
<p class="p5"></p>
<p class="p6">
<span>	Radi utvrdjivanja odlučnih činjenica i krivične  odgovornosti okrivljenog, sud je u dokaznom postupku izveo dokaze: saslušao svjedoke M.V., Š.V.a i B.O.a, izvršio uvid u zapisnik o pretresanju stana i drugih prostorija Uprave policije PJ Bijelo Polje br.24/12-7816 od 28.07.2012.godine, izvršio uvid u potvrdu o privremeno oduzetim predmetima Uprave policje br.240//12-7017 od 21.12.2012.godine, pročitao  izvještaj o balističkoj analizi broj 3210/12 od 27.07.2012.godine  i izvještaj  o analizi  parafinskih  rukavica br.3209/12 od 20.08.2012.godine, i izvršio uvid u izvod iz KE na ime okrivljenog. Svjedok M.M.je tokom postupka iskoristio svoje zakonsko pravo  da ne svjedoči s obzirom na to da mu je okrivljeni M.N.a otac. Drugih predloga za dopunu dokaznog postupka nije bilo.</span>
</p>
<p class="p8"></p>
<p class="p8">
<span>Sud je cijeneći dokaze pojedinačno i u medjusobnoj povezanosti dovodeći ih u vezu sa navodima odbrane okrivljenog utvrdio činjenično stanje i   na osnovu istog  zaključio da je okrivljeni M.N.a  izvršio krivično djelo nedozvoljeno držanje oružja  i ekslozivnih materija iz čl.403.st.2.KZ zbog čega je kriv.</span>
</p>
<p class="p5"></p>
<p class="p5">
<span>Naime, okrivljeni nije sporio da je kritičnom prilikom, a povodom pretresa njegove kuće od strane pripadnika policije, pronadjeno oružje - puškomitraljez  i lovačka puška ručne izrade, za koju ne posjeduje dozvolu. Medjutim,  po ocjeni suda  irelevantno je  na koji način je okrivljeni došao u posjed ovog oružja, pa njegova odbrana  u tom pravcu je ostala bez posebnog uticaja na drugačije odlučivanje.Ono što je nesporno, a što se temelji na iskazima svjedoka  Š.V.a i B.O.a te materijalnim dokazima i dijelom  odbrani okrivljenog, jeste da je  dana 28.07.2012.godine, u porodičnoj kući M.N.prilikom pretresa iste pronadjeno  oružje - puškomitraljez i lovačka puška ručne izrade, a u prilog čemu je  zapisnik o pretresanju stana i drugih prostorija Uprave policije PJ Bijelo Polje od 28.07.2012.godine,  iz kog se utvrdjuje da je  pretres izvršen  po naredbi Osnovnog suda u Bijelom Polju broj 118/12 od 28.07.2012.godine i da je tom prilikom pronadjeno navedeno oružje.Izloženo je potvrdjeno potvrdom o privremeno oduzetim predmetima Uprave policije PJ Bijelo Polje od 28.07.2012.godine. Iz izvještaja  o balističkoj analizi Forenzičkog centra Crne Gore- grupe za  balistička ispitivanja broj 3210/12 utvrdjuje se da je na ispitivanje dostavljen puškomitraljez marke CZ model 72, fabričkog broja 44433 i lovačka puška  jednocijevka nepoznatog proizvodjača bez fabričkog broja kalibra 12 te da je utvrdjeno da su isti ispravni.</span>
</p>
<p class="p5"></p>
<p class="p8">
<span>Iz izloženog  jasno  proizilazi da je okrivljeni  M.N.a do dana 28.07.2012.godine, u mjestu S., opština Bijelo Polje, u svojoj  porodičnoj kući, protivno odredbi čl.10a Zakona o oružju  (Sl.list. CG br.40/11) neovlašćeno držao vatreno oružje - puškomitraljez kal.7,62 mm, fab.br.44433, čije je držanje  gradjanima zabranjeno  i lovačku pušku ručne izrade, bez  fabričkog broja i bez odgovarajuće isprave o oružju.</span>
</p>
<p class="p5"></p>
<p class="p5">
<span>Naime, izvršenje krivičnog djela nedozvoljeno držanje oružja i eksplozivnih materija iz čl.403.st.2.KZ postoji  kada  počinilac neovlašćeno drži, nosi, izradjuje, popravlja, preradjuje, prodaje, nabavlja, vrši razmjenu, prevozi ili na drugi način stavlja  u promet  vatreno oružje, municiju, eksplozivne materije, rasprskavajuće ili gasno oružje čije  držanje je gradjanima zabranjeno. Krivično djelo je  sa blanketnom dispozicijom pa je u smislu čl.10a Zakona o oružju (Sl.list CG br.40/11 od 08.08.2011.godine) zabranjeno  držanje oružja kategorije A, a u koje oružje spada puškomitraljez, te je zabranjeno  držanje oružja - lovačke puške  bez odgovarajuće isprave o oružju.Imajući u vidu izloženo, sud  je stanovišta da je okrivljeni   postupajući na opisani način  ostvario  sva obilježja krivičnog djela nedozvoljeno držanje oružja i eksplozivnih materija iz čl.403.st.2. KZ zbog čega je kriv.Okrivljeni je navedeno krivično djelo izvršio sa umišljajem obzirom da je bio svjestan  svoje djelatnosti,  svjestan  da neovlašćeno  drži oružje, pa je to i htio.</span>
</p>
<p class="p5"></p>
<p class="p5">
<span>Odlučujući o vrsti i visini kazne,  sud je cijenio sve okolnosti iz čl.42.KZ pa je na strani okrivljenog od olakšavajućih okolnosti našao da se radi o porodičnom  čovjeku, ocu šestoro djece koji je nezaposlen, pa je olakšavajuće okolnosti na strani okrivljenog cijenio kao osobito olakšavajuće te  istom  ublažio kaznu za krivično djelo iz čl.403.st.2.KZ  primjenom čl.45 i 46 KZ u granicama propisanim zakonom  i okrivljenog osudio na kaznu zatvora u trajanju od 30 dana cijeneći da će se sa ovakvom vrstom i visinom kazne ostvariti svrha kažnjavanja  koja podrazumijeva sprečavanje učinioca da čini krivična djela, uticaj  na njega da ubuduće ne čini krivična djela, uticanje na druge da ne čine  krivična djela, izražavanje društvene osude za krivično djelo i obaveze poštovanja zakona, jačanje morala  i uticaj na razvijanje  društvene odgovornosti, a ovo shodno čl.32.KZ.Sud je cijenio raniju osudjivanost okrivljenog ali kako je od iste protekao dug vremenski period to ovoj činjenici nije  pridavao poseban značaj.</span>
</p>
<p class="p5"></p>
<p class="p5">
<span>Sud je obavezao okrivljenog na plaćanje paušala u iznosu od  30 €, koji troškovi paušala su određeni obzirom na složenost i trajanje postupka, te imovinske prilike okrivljenog, ovo shodno odredbi čl. 226 ZKP.</span>
</p>
<p class="p5"></p>
<p class="p5">
<span>Shodno čl. 75 KZ  okrivljenom M.N.i  sud je izrekao mjeru  bezbjednosti oduzimanje predmeta izvršenja krivičnog djela i to puškomitraljeza  kal.7,62 mm, fab.br.44433, i lovačke puške ručne izrade, bez  fabričkog broja.</span>
</p>
<p class="p5"></p>
<p class="p5">
<span>Sa izloženog odlučeno je kao u izreci presude, shdono  čl.374.ZKP-a.</span>
</p>
<p class="p5"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p5">
<span>                              Dana, 12.03.2013.godine</span>
</p>
<p class="p7"></p>
<p class="p6">
<span>Zapisničar,								              S u d i j a,</span>
</p>
<p class="p6">
<span>Ljiljana Joksimović s.r        			                          Violeta Raičević s.r</span>
</p>
<p class="p6"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p6">
<span>DN-a: po primjerak presude sa</span>
</p>
<p class="p6">
<span> pravnom poukom dostaviti:</span>
</p>
<p class="p6">
<span>-ODT-u B.Polje,</span>
</p>
<p class="p6">
<span>-okrivljenom M.N.i  </span>
</p>
<p class="p6">
<span>-adv. S.M.u </span>
</p>
<p class="p6">
<span>                                                                                            S u d i j a,</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p10"></p>
<p class="p11"></p>


</body>
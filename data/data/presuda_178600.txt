<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">    U IME CRNE GORE</span>
</p>
<p style="text-align:right">
<span class="span1">K.br. 603/13</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, prvostepeni krivični, po sudiji Larisi Mujušković- Stamatović, uz učešće Radetić Lidije kao zapisničara, u krivičnom predmetu protiv okrivljenog </span><span class="span1">D.R.</span><span class="span1"> iz Podgorice, zbog krivičnog djela građenje objekta bez građevinske dozvole iz člana 326a Krivičnog zakonika, koga je na glavnom pretresu branio Đukanović Dragoljub, advokat iz Podgorice, odlučujući po optužnom predlogu ODT-a Podgorica Kt.br.805/11 od 11.11.2011. godine, kojeg je na glavnom pretresu zastupala Popović Nađa, savjetnik kod ODT-a   Podgorica, nakon glavnog i javnog pretresa održanog dana 27.11.2013. godine u prisustvu stranaka i branioca donio je, a dana 29.11.2013. godine i  javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">D.R.</span><span class="span1">, od oca </span><span class="span1">S.</span><span class="span1"> i </span><span class="span1">majke</span><span class="span1"> </span><span class="span1">D</span><span class="span1">.</span><span class="span1">, rođene P</span><span class="span1">.</span><span class="span1">, rođenog </span><span class="span1">..</span><span class="span1">. godine u B</span><span class="span1">.</span><span class="span1">, sa prebivalištem u Podgorici – ulica </span><span class="span1">...</span><span class="span1"> br. </span><span class="span1">..</span><span class="span1"> oženjen, otac troje djece, dobrog imovnog stanja, ranije neosuđivan,</span>
</p>
<p>&nbsp;</p>
<p>
<span class="span1">Na osnovu člana 373 tačka 2 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">U martu 2011. godine u Podgorici, u mjestu Medun, svjestan svog djela čije izvršenje je htio, a znajući da je njegovo djelo zabranjeno, postupajući protivno odredbi čl. 69 Zakona o uređenju prostora i izgradnji objekata započeo izgradnju objekta bez građevinske dozvole, na način što je gradio objekat dimenzija 13,90x16,30 metara, bez prethodno pribavljene građevinske dozvole,</span>
</p>
<p>&nbsp;</p>
<p>
<span class="span1"> -čime bi izvršio krivično djelo građenje objekta bez građevinske dozvole iz člana 326a Krivičnog zakonika.</span>
</p>
<p>&nbsp;</p>
<p>
<span class="span1">Troškovi postupka padaju na teret budžetskih sredstava Crne Gore. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.805/11 od 11.11.2011. godine okrivljenom </span><span class="span1">D.R.</span><span class="span1"> stavljeno je na teret da je izvršio krivično djelo građenje objekta bez građevinske dozvole iz člana 326a Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je prije završne riječi precizirao dispozitiv optužnog predloga kao u izreci presude, i u završnoj riječi ostala u potpunosti pri završnoj riječi iz ranijeg postupka i izmijenjenom optužnom aktu, navodeći da je dokazima provedenim na glavnom pretresu, </span><span class="span1">iskazima svjedoka </span><span class="span1">M.J.</span><span class="span1"> i </span><span class="span1">M.Z.</span><span class="span1">, te fotografijama koje su sačinjene na licu mjesta, nesumnjivo utvrđeno da je okrivljeni izvršio krivično djelo stavljeno mu na teret, pa je predložila Sudu da istog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da ne priznaje izvršenje krivičnog djela, iskoristio je svoje zakonsko pravo, i branio se ćutanjem. </span>
</p>
<p>&nbsp;</p>
<p>
<span class="span1">Branilac okrivljenog je u svemu ostao pri ranije datim završnim riječima, navodeći da optužba nije dokazala postojanje krivičnog djela koje se na teret stavlja njegovom branjeniku, te da dvije ključne stvari za postojanje predmetnog krivičnog djela nijesu dokazane.Prva je da se apsolutno nije utvrdilo da se radi o objektu koji je navodno njegov branjenik radio bez građevinske dozvole, pojašnjavajući kako u prilog njegovoj tvrdnji idu kako fotografije sa lica mjesta, tako nalaz i mišljenje vještaka građevinske struke koja se u svom nalazu jasno i decidno izjasnila da izlivena ploča može da posluži i kao podzida, i da u ovom času služi da se ne bi zemljište odranjalo.Pojasnio je takođe, da se vještak na glavnom pretresu izjasnila da postojanje ankera ne znači da neko gradi objekat, te da samo postojanje ankera može da znači jedino da u budućnosti ako bi neko želio da gradi objekat, isti može nesmetano nastaviti sa radovima.Druga stvar koja u predmetnom postupku nije dokazana, a koja je potvrđena nalazom i mišljenjem vještaka građevinske struke, jeste da se ne zna kada su radovi izvedeni, iz čega proizilazi da ni vještak, ni sami inspektor ne može utvrditi ni godinu, a kamo li što drugo o bližem vremenu izvođenja radova, pa se shodno tome ne može utvrditi da li je u vrijeme izvođenja ovih radova postojalo krivično djelo iz čl. 326a Krivičnog zakonika.Zatražio je da Sud njegovog branjenika oslobodi od optužbe.</span>
</p>
<p>&nbsp;</p>
<p>
<span class="span1">Okrivljeni je u svojoj završnoj riječi dodao da nema šta izjaviti, osim da prihvata završnu riječ branioca.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoke </span><span class="span1">M.J.</span><span class="span1"> i </span><span class="span1">M.Z.</span><span class="span1">, pročitao zapisnik o inspekcijskom nadzoru Odjeljenja zaštite prostora broj 000345 od 24.03.2011. godine, zapisnik o inspekcijskom nadzoru Odjeljenja zaštite prostora broj 000345 od 06.04.2011. godine, pročitao nalaz i mišljenje stalnog sudskog vještaka građevinske struke Božidarke Mićunović od 09.11.2012. godine i istu saslušao na glavnom pretresu i pročitao dopis Sekretarijata za planiranje i uređenje prostora  i zaštitu životne sredine – Odjeljenje inspekcije zaštite prostora od 30.01.2013. godine, pročitao izvod iz KE na ime okrivljenog izdat od strane UP PJ Bar br. 24-03/3-245/11-7540/2 od 25.11.2011.godine, izvršio uvid u fotografije sačinjene od strane ovlašćenih službenika Sekretarijata za planiranje i uređenje prostora i zaštitu životne sredine i fotografije dostavljene uz dopis Glavnog grada od 18.12.2012. godine.</span>
</p>
<p>&nbsp;</p>
<p>
<span class="span1">Nakon provedenog dokaznog postupka ocjenom navoda optužbe, odbrane okrivljenog, te svih provedenih personalnih i materijalnih dokaza na glavnom pretresu, kako pojedinačno, tako  dovodeći iste u međusobnu logičku vezu, Ovaj sud je uvjerenja da nije na nesumnjiv način dokazano da je okrivljeni </span><span class="span1">D.R.</span><span class="span1"> izvršio krivično djelo koje mu se optužbom stavlja na teret, sa kojih razloga je istog oslobodio od optužbe.</span>
</p>
<p>&nbsp;</p>
<p>
<span class="span1">Svjedok </span><span class="span1">M.J.</span><span class="span1"> je u svom iskazu u toku postupka  u svemu ostao pri iskazu iz ranijeg postupka, u kojem je naveo da je dana 24.03.2011. godine oko 14,00 časova kao inspektor vršio kontrolu u mjestu Gornji Medun i tom prilikom je utvrdio da lice </span><span class="span1">D.R.</span><span class="span1"> vrši izgradnju građevinskog objekta cca 13,90x16,30 metara nepravilnog oblika, na način što je izgradio podnu ploču i ankerisao stubove. Prilikom kontrole na licu mjesta došao je advokat Vujošević Milan i saopštio je da </span><span class="span1">D.R.</span><span class="span1"> ne posjeduje građevinsku dozvolu, ali da je predao zahtjev Sekretarijatu za dobijanje iste. Svjedok je dalje naveo da mu je advokat Vujošević tom prilikom rekao da je na mjestu gdje se radi novi objekat postojao jedan </span><span class="span1">stariji, za koji takođe nije imao rješenje o rušenju. Na osnovu takvog stanja svjedok je sačinio zapisnik i donio rješenje da se objekat poruši, a prilikom sledeće kontrole od 06.04.2011. godine  ustanovljeno je da nijesu izvođeni radovi od sačinjavanja prethodnog zapisnika. Svjedok je pojasnio da je za njega kao inspektora najbitnije da li investitor ima uredno izdatu građevinsku dozvolu za građenje, a provjerom u Sekretarijatu utvrdio je da u ovom slučaju ona ne postoji, iako je </span><span class="span1">D.N.</span><span class="span1">, sin okrivljenog, podnosio zahtjeve za dobijanje dozvole, koji su odbijeni.</span>
</p>
<p>
<span class="span1">Odgovarajući na pitanje suda i stranaka svjedok </span><span class="span1">M.J.</span><span class="span1"> je izjavio da kada inspektor utvrdi da se izvode građevinski radovi, dužan je da provjeri da li postoji građevinska dozvola, na osnovu čl. 149 Zakona o uređenju prostora i izgradnji objekata, te da shodno čl. 150 istog zakona, kad utvrdi da se građenje vrši bez građevisnke dozvole, inspektor ima ovlašćenje da naredi rušenje objekta, te da po čl. 326 Krivičnog zakonika podnese krivičnu prijavu protiv investitora.Pojašnjavajući razliku između štale koju neko gradi na selu i objekta koji neko gradi u gradu, a koji ulazi u zakonsku definiciju objekta, svjedok je naveo da štala potpada pod nadležnost komunalne policije.Takođe je pojasnio da inspekcija zaštite prostora, odnosno njen inspektor ima pravo i obavezu da izvrši inspekcijski nadzor na teritoriji Crne Gore, navodeći da je na Medunu, pored objekta okrivljenog vršena kontrola i podnijeta krivična prijava, kao i doneseno rješenje o rušenju licu za koje misli da se zove </span><span class="span1">M.M.</span><span class="span1">, te da misli da je upravo sudeći sudija sudio taj predmet.Dodao je da je kod okrivljenog konkretno vršio više kontrola, o čemu postoje i zapisnici.</span>
</p>
<p>&nbsp;</p>
<p>
<span class="span1">Svjedok </span><span class="span1">M.Z.</span><span class="span1"> je u svemu ostala  pri svom  iskazu  iz ranijeg postupka, navodeći da je cijeli postupak u predmetnom slučaju vodio njen kolega </span><span class="span1">M.J.</span><span class="span1">, a da je ona prilikom kontrole 06.04.2011. godine utvrdila da nijesu izvođeni građevinski radovi nakon 24.03.2011. godine.</span>
</p>
<p>&nbsp;</p>
<p>
<span class="span1">Iz zapisnika o inspekcijskom nadzoru Odjeljenja zaštite prostora broj 000345 od 24.03.2011. godine proizilazi da je inspektor </span><span class="span1">M.J.</span><span class="span1"> izlaskom na lice mjesta, kome je prisustvovao i punomoćnik </span><span class="span1">D.R.</span><span class="span1">, advokat Vujošević Milan, utvrdio da je na lokaciji Donji Medun </span><span class="span1">D.R.</span><span class="span1"> otpočeo objekat dimenzija cca 13,90x16,30 metara nepravilnog oblika na način što je uradio podnu temeljnu ploču i postavio armaturu stubova. Punomoćnik Vujošević je tom prilikom naveo da se sin investitora obraćao Sekretarijatu za dobijanje dozvole što mu nije odobreno, pa kako ne postoji izdata građevinska dozvola, inspektor je donio rješenje o rušenju objekta. </span>
</p>
<p>&nbsp;</p>
<p>
<span class="span1">Iz zapisnika o inspekcijskom nadzoru Odjeljenja zaštite prostora broj 000345 od 06.04.2011. godine proizilazi da su pregledom lica mjesta u mjestu Donji Medun inspekori zaštite prostora </span><span class="span1">M.Z.</span><span class="span1"> i </span><span class="span1">M.J.</span><span class="span1"> konstatovali da investitor nije porušio predmetni objekat kako je to naloženo rješenjem sa zapisnika od 24.03.2011. godine.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka građevinske struke Mićunović Božidarke od 09.11.2012. godine proizilazi da su na lokaciji Donji Medun u Podgorici izvršeni svi građevinski radovi koji su i konstatovani na zapisniku o inspekcijskom pregledu od 24.03.2011. godine, dok su u vrijeme izlaska vještaka na lice mjesta vršeni radovi na sanaciji klizišta na dijelu sjeverozapada, sjevera i sjeveroistoka navedenog objekta. U neposrednoj blizini predmetne ploče nalazi se potporni zid kod kojeg je sakupljena veća količina podzemnih voda, što zahtijeva veću sanaciju na tom područiju, a cjelokupna lokacija je pregrađivana na više mjesta potpornim zidovima u dužini od 1400m gdje su na većem dijelu stvorene poljoprivredne površine, vinogradi i sl. Na osnovu izloženog, vještak je mišljenja da je na ovoj lokaciji vidljivo da se radi o sanaciji terena – klizišta, pa sanaciona ploča dimenzija 13,90x16,30m, ukoliko teren bude stabilizovan, u budućnosti vrlo moguće može biti objekat. O vremenu izvođenja navedenih građevinskih radova vještak se nije mogla izjasniti, ali kako su ankeri za stubove u ploči korozirali sve ukazuje da su izvedeni znatno ranije. </span>
</p>
<p>
<span class="span1">Saslušana na glavnom pretresu vještak je ostala u svemu pri datom nalazu i mišljenju, dodajući da se upravo vještak građevinske struke može izjašnjavati o izvedenim građevinskim radovima u cilju sanacije terena, a ne geolozi i građevinski inženjeri geotehničkog smjera. Navela je da se ovakve površine u slučaju odrona ne mogu sanirati jednim potpornim zidom, pa se rade sanacije u smislu dubljih temelja sa jačom pločom. Kod klizišta je karakteristično da se mora doći do zdravog terena koje je kvalitetno za fundiranje i dubina svakog fundiranja mora imati adekvatnu projektnu dokumentaciju, pa svako fundiranje mora prodirati u zemljište zavisno od dubine glinovitog sloja. Na navedenoj lokaciji izgrađeno je preko 1400 metara dužnih potpornih zidova, pa su navedena ploča, temelji i stubovi na njoj sastavni dio sanacije terena, dok armatura koja je ostavljena iz predmetne ploče nije potrebna u smislu sanacije terena. Vještak je mišljenja da je u ovom slučaju predmetna ploča dio kompletne sanacije terena, a za koje radove ne treba građevinska dozvola, a ankeri na ploči, ukoliko se teren sanira, mogu biti upotrebljeni za izgradnju objekta, a ukoliko se ne uspije sa sanacijom, isti mogu biti porezani.</span>
</p>
<p>&nbsp;</p>
<p>
<span class="span1">Iz dopisa Sekretarijata za planiranje i uređenje prostora i zaštitu životne sredine – Odjeljenje inspekcije zaštite prostora od 30.01.2013. godine proizilazi da je </span><span class="span1">D.N.</span><span class="span1"> 01.12.2008. godine  podnio zahtjev Sekretarijatu da mu odobri građenje objekta spratnosti Po+P+1 površine 300m2 u mjestu Medun. Takođe, </span><span class="span1">D.N.</span><span class="span1"> se 28.06.2011. godine obratio Sekretarijatu da mu izda urbanističko tehničke uslove radi projektovanja i izgradnje mogućih sadržaja na kat. parcelama br. 2 i 128 KO Medun, jer na predmetnoj lokaciji želi da izgradi kuću, štalu, pomoćne objekte i bazen za vodu, a u svrhu formiranja poljoprivrednog gazdinstva. Dalje je navedeno da je do sada uloženo oko 300.00 eura na izgradnji betonske pozide (koja služi za zaštitu od odronjavanja) i pozida kojima su na kamenitom terenu pravljene površine za uzgoj trave, voća i vinograda. </span>
</p>
<p>
<span class="span1">Obzirom da se navedena lokacija nalazi na prostoru Popisnog katastra, na osnovu kojeg se ne može utvrditi namjena zemljišta, Sekretarijat je obavijestio podnosioca zahtjeva da se nijesu stekli uslovi za izdavanje traženih urbanističko – tehničkih uslova. </span>
</p>
<p>&nbsp;</p>
<p>
<span class="span1">Uvidom u fotodokumentaciju lica mjesta uočava se da je predmetna ploča izgrađena, da su ankeri za stubove postavljeni i da radnici obavljaju određene radove.</span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog izdatog od strane UP PJ Bar br. 24-03/3-245/11-7540/2 od 25.11.2011. godine proizilazi da isti ranije nije osuđivan, te da ne prolazi kroz kaznenu evidenciju te Područne jedinice.</span>
</p>
<p>&nbsp;</p>
<p>
<span class="span1">Okrivljeni </span><span class="span1">D.R.</span><span class="span1"> se tokom cijelog postupka branio ćutanjem, iskoristivši svoje zakonsko pravo iz čl.100 st.2 Zakonika o krivičnom postupku.Međutim branilac okrivljenog </span><span class="span1">D.R.</span><span class="span1"> je tokom postupka i u samoj završnoj riječi naveo da dvije ključne stvari za postojanje predmetnog krivičnog djela nijesu dokazane, od kojih je prva  da se apsolutno nije utvrdilo da se radi o objektu koji je navodno njegov branjenik radio bez građevinske dozvole, pojašnjavajući kako u prilog toj njegovoj tvrdnji idu kako fotografije sa lica mjesta, tako i nalaz i mišljenje vještaka građevinske struke koja se u svom nalazu jasno i decidno izjasnila da izlivena ploča može da posluži i kao podzida, i da u ovom času služi da se ne bi zemljište odranjalo.Pojasnio je takođe, da se vještak na glavnom pretresu izjasnila da postojanje ankera ne znači da neko gradi objekat, te da samo postojanje ankera može da znači jedino da u budućnosti ako bi neko želio da gradi objekat, isti može nesmetano nastaviti sa radovima.Druga stvar koja u predmetnom postupku nije dokazana, a koja je potvrđena nalazom i mišljenjem vještaka građevinske struke, jeste da se ne zna kada su radovi izvedeni, iz čega proizilazi da ni vještak, ni sami inspektor ne može utvrditi ni godinu, a kamo li što drugo o bližem vremenu izvođenja radova.Ovakva isticanja odbrane nijesu obesnažena ni jednim provedenim dokazom tokom postupka, prvenstveno sa razloga što vještak građevinske struke Mićunović Božidarka navodi da se </span><span class="span1">u konkretnom slučaju radilo o sanaciji terena – klizišta, pa sanaciona ploča dimenzija 13,90x16,30m, ukoliko teren bude stabilizovan, u budućnosti vrlo moguće može biti objekat.</span>
</p>
<p>&nbsp;</p>
<p>
<span class="span1">Dakle, okrivljenom </span><span class="span1">D.R.</span><span class="span1"> se stavlja na teret da je postupajući protivno odredbi čl. 69 Zakona o uređenju prostora i izgradnji objekata započeo izgradnju objekta bez građevinske dozvole, na način što je gradio objekat dimenzija 13,90x16,30 metara, bez prethodno pribavljene građevinske dozvole, a iz naprijed citiranog nalaza i mišljenja je jasno apostrofirano da je riječ o sanaciji terena, pa po zaključivanju Ovog suda nije dokazano da je okrivljeni započeo izgradnju objekta naprijed navedenih dimenzija. Isti vještak pojašnjava da sanaciona ploča dimenzija 13,90x16,30m, ukoliko teren bude stabilizovan, u budućnosti vrlo moguće može biti objekat, ali se po zaključivanju Ovog suda radi o pretpostavci vještaka Mićunović Božidarke, što jasno proizilazi iz njenog nalaza i mišljenja.Naime, okrivljenom </span><span class="span1">D.R.</span><span class="span1"> se jasno stavlja na teret da je započeo sa izgradnjom objekta, a ne da  sanaciona ploča dimenzija 13,90x16,30m vrlo moguće može postati objekat, pa kako se na bazi hipotetičkih pretpostavki i njihovih konstrukcija,  a suprotno činjeničnom stanju utvrđenom provedenim personalnim i materijalnim dokazima i dovođenjem istih u međusobnu logičku vezu, po zaključivanju Ovog suda niti može, niti smije predviđati, niti se Sud u pogledu ocjene o krivici  može rukovoditi takvim pretpostavkama, primjenom čl. 373 tač.2 Zakonika o krivičnom postupku odlučeno je kao u dispozitivu presude.</span>
</p>
<p>&nbsp;</p>
<p>
<span class="span1">Zbog naprijed navedenog, Sud pretpostavku vještaka Mićunović Božidarke koja navodi da  sanaciona ploča dimenzija 13,90x16,30m vrlo moguće može postati objekat,  a što  proizilazi iz njenog nalaza i mišljenja, cijeni kao irelevantnu u predmetnoj krivičnoj stvari, obzirom da se radi samo o njenoj pretpostavci, dok u ostalom dijelu koji proizilazi iz nalaza i mišljenja i njenog neposrednog izjašnjenja, a koji se odnosi na činjenicu da je okrivljeni </span><span class="span1">D.R.</span><span class="span1"> vršio samo sanaciju, ali ne i izgradnju objekta, cijeni kao jasnu, stručnu, baziranu na pravilima struke, ali prije svega saglasnu sa drugim provedenim dokazima na glavnom pretresu. Takođe, vještak je pojasnila da se, obzirom na izrazito glinovito – pjeskoviti teren, ovakve površine mogu sanirati upravo izgradnjom dubljih temelja sa jačom pločom koje fundiranje podrazumijeva prodiranje u zemljište koje se sanira uz izgradnju potpornih zidova kod kojih se skuplja veća količina podzemnih voda, kao što je to i urađeno u konkretnom slučaju. </span>
</p>
<p>&nbsp;</p>
<p>
<span class="span1">Sud je u sklopu ocjene dokaza cijenio i iskaz svjedoka </span><span class="span1">M.J.</span><span class="span1">-inspektora zaštite prostora koji je vršio predmetnu kontrolu, i koji je zapisnički konstatovao da investitor </span><span class="span1">D.R.</span><span class="span1"> vrši izgradnju građevinskog objekta cca 13,90x16,30 metara nepravilnog oblika, na način što je izgradio podnu ploču i ankerisao stubove. Prilikom kontrole na lice mjesta došao je advokat Vujošević Milan i saopštio je da </span><span class="span1">D.R.</span><span class="span1"> ne posjeduje građevinsku dozvolu, ali da je predao zahtjev Sekretarijatu za dobijanje iste. Svjedok je dalje naveo da mu je advokat Vujošević tom prilikom rekao da je na mjestu gdje se radi novi objekat postojao jedan stariji, za koji takođe nije imao rješenje o rušenju. Na osnovu takvog stanja svjedok je sačinio zapisnik i donio rješenje da se objekat poruši, a prilikom sledeće kontrole od 06.04.2011. godine ustanovljeno je da nijesu izvođeni radovi od sačinjavanja prethodnog zapisnika.Dovodeći navedeni iskaz svjedoka </span><span class="span1">M.J.</span><span class="span1"> u međusobnu logičku vezu sa nalazom i mišljenjem vještaka građevinske struke i njenim neposrednim izjašnjenjem na glavnom pretresu u kojem je ista navela da  ankeri na ploči, ukoliko se teren sanira, mogu biti upotrebljeni za izgradnju objekta, ukoliko se uspije sa sanacijom, pa su navodi ovog svjedoka u dijelu koji se odnosi na činjenicu da je predmetnom prilikom riječ bilo o izgradnji objekta opovrgnuti kazivanjem ovog vještaka, obzirom da vještak navodi da ankeri na ploči koji su bili izgrađeni mogu biti upotrijebljeni, a ne da su isti upotrijebljeni za izgradnju objekta. U prilog ovakvom zaključivanju suda, odnosno činjenicu da nakon prve kontrole od 24.03.2011. godine, okrivljeni na predmetnom objektu nije ništa gradio, ide i </span><span class="span1">kazivanje svjedoka </span><span class="span1">M.J.</span><span class="span1"> koji na glavnom pretresu pojašnjava da je prilikom sledeće kontrole od 06.04.2011. godine ustanovio da nijesu izvođeni radovi od sačinjavanja prethodnog zapisnika, iz čega jasno proizilazi da ankeri na ploči za koje je vještak pojasnila da mogu poslužiti za izgradnju objekta, ipak nijesu poslužili za izgradnju objekta, jer i sam svjedok </span><span class="span1">M.J.</span><span class="span1"> 06.04.2011. godine konstatuje da nije ništa rađeno. Pored toga, sud je cijenio svjedočki iskaz svjedoka </span><span class="span1">M.Z.</span><span class="span1">-inspektora zaštite prostora koja je na glavnom pretresu pojasnila da je  cijeli postupak u predmetnom slučaju vodio njen kolega </span><span class="span1">M.J.</span><span class="span1">, a da je ona prilikom kontrole 06.04.2011. godine utvrdila da nijesu izvođeni građevinski radovi nakon 24.03.2011. godine, što je u saglasnosti sa svim ostalim provedenim dokazima na glavnom pretresu.</span>
</p>
<p>&nbsp;</p>
<p>
<span class="span1">Dakle, nesporno je da na predmetnoj lokaciji zaista postoji ploča dimenzija 13.90x16.30 metara, pa je u postupku bilo neophodno dokazati da je baš okrivljeni vršio predmetnu gradnju i da preduzeti radovi predstavljaju građenje objekta u smislu krivičnog djela građenje objekta bez građevinske dozvole iz čl.326a Krivičnog zakonika.Kako okrivljeni nije priznao izvršenje krivičnog djela, pa iako je iskoristio svoje zakonsko pravo i nije iznosio odbranu, preko svog branioca je ukazao Sudu da izvedeni radovi u stvari predstavljaju samo sanaciju terena, a ne početak izgradnje objekta, kako je to u svom iskazu tvrdio svjedok </span><span class="span1">M.J.</span><span class="span1">, zbog čega je Sud i angažovao vještaka građevinske struke kako bi provjerio ovakve navode odbrane. </span>
</p>
<p>&nbsp;</p>
<p>
<span class="span1">Za razjašnjenje ove krivično pravne stvari potrebno je napraviti jasnu razliku između radnje izvršenja krivičnog djela – koju preduzima onaj ko započne građenje objekta i ostalih radnji van bića krivičnog djela, kao što je sanacija terena, a koje se preduzimaju prije bilo kakvog građenja i za koje nije ni potrebna građevinska dozvola. Kako predmetno krivično djelo čini onaj ko započne građenja objekta, Sud je mišljenja, nakon izvođenja svih dokaza, da u postupku nije dokazano da preduzete djelatnosti u mjestu Medun nesumnjivo predstavljaju radnje izvršenja krivičnog djela, a ne radnje koje čine dio sveukupne sanacije terena. Sasvim je jasno da je investitor u konkretnom slučaju uložio novčana sredstva, izgradio 1400 metara dužnih potpornih zidova, ali u postupku nijesu pruženi jasni dokazi da je svojom djelatnošću ušao u zonu koja je zakonom propisana kao radnja izvršenja krivičnog djela. Tačno je da izgrađena ploča dimenzija 13,90x16,30 metara u budućnosti može biti objekat, kako to proizilazi iz nalaza i mišljenja vještaka, jer armatura na njoj nije potrebna u smislu sanacije terena, ali za ovaj stepen izgrađenosti nema nesumnjivih dokaza da je ona predstavljala dio budućeg objekta, odnosno da je riječ o početku građenja objekta – koji se inače definiše kao prostorna, funkcionalna, konstruktivna, arhitektonska, estetska, tehničko tehnološka ili biotehnička cjelina.</span>
</p>
<p>&nbsp;</p>
<p>
<span class="span1">Takođe, u postupku nema ni jasnih dokaza o vremenu kada su preduzeti radovi na izgradnji predmetne ploče, obzirom da se vještak u svom nalazu nije mogla izjasniti o vremenu kada su izvođeni radovi koje je inspektor zašite prostora naveo u zapisniku od 24.03.2011. godine, ali, s obzirom da su ankeri u ploči znatno korozirali, sve ukazuje na činjenicu da su izvedeni znatno ranije, što ostavlja mogućnost i da su izvedeni prije nego što je građenje objekta bez  građevinske dozvole Krivičnim zakonikom propisano kao krivično djelo. Pritom, iz fotografija koji se nalaze u spisima predmeta, a u kojima je ploča već izgrađena i ankeri postavljeni, ne može se sa sigurnošću zaključiti koje poslove obavljaju radnici, jer je vještak navela da je ovako izgrađena ploča sa dubljim temeljima i bila neophodna radi horizontalne i vertikalne sanacije klizišta.</span>
</p>
<p>&nbsp;</p>
<p>
<span class="span1">Do drugačijeg zaključka suda nijesu doveli ni ostali dokazi provedeni u postupku – fotografije lica mjesta i dopis Sekretarijata za planiranje i uređenje prostora i zaštitu životne sredine – Odjeljenje inspekcije zaštite prostora od 30.01.2013. godine. Kako je naprijed navedeno, iz fotodokumentacije lica mjesta nikako se ne može zaključivati o vrsti preduzetih radova i namjeri investitora, a za Sud nije prihvatljiva tvrdnja da se na osnovu </span><span class="span1">činjenice da se </span><span class="span1">D.N.</span><span class="span1"> dva puta obraćao Sekretarijatu kako bi dobio građevinsku dozvolu, nesumnjivo može zaključiti da je cilj izvođenja radova isključivo gradnja objekta i da predmetna ploča predstavlja početak gradnje, a ne dio cjelokupne sanacija terena. Krivična odgovornost je uvijek subjektivna, a ne objektivna, pa se iz činjenice da je </span><span class="span1">D.N.</span><span class="span1">, sin okrivljenog, imao namjeru da vrši građenje objekata na nepokretnosti, koja je inače i njegovo vlasništvo - kat. parceli 2 i 128 KO Medun, ne može nedvosmisleno izvesti zaključak i da je okrivljeni imao tu namjeru ili što je još bitnije, da je tu namjeru i realizovao. Pritom, u predmetnom zahtjevu i stoji konstatacija da su sredstva ulagana u izgradnju betonske pozide ( koja služi za zaštitu od odronjavanja) i pravljenje površina za uzgoj trave, voća i vinograda, što bi i odgovaralo sanaciji terena, odnosno preduzetim radovima koje je i vještak opisala u svom nalazu. </span>
</p>
<p>&nbsp;</p>
<p>
<span class="span1">Dakle, kako je i pored izvođenja svih dokaza ostala samo sumnja u pogledu postojanja krivice okrivljenog, te kako čl.3 st.3 Zakonika o krivičnom postupku propisuje da ako nakon pribavljanja  svih raspoloživih dokaza  i njihovog izvođenja ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog, ili Zakonika o krivičnom postupku Sud će donijeti odluku koja je povoljnija za okrivljenog. Kako u postupku nakon svih provedenih dokaza, njihovom svestranom analizom i dovođenjem u logičku vezu nije nesumnjivo dokazana krivica okrivljenog </span><span class="span1">D.R.</span><span class="span1">, te kako činjenica koja proizilazi iz nalaza i mišljenja vještaka građevinske struke  da je isti predmetnom prilikom vršio sanaciju, ali ne i izgradnju objekta, u okviru procesa logičke argumentacije Sud je okrivljenog </span><span class="span1">D.R.</span><span class="span1"> oslobodio od optužbe.</span>
</p>
<p>&nbsp;</p>
<p>
<span class="span1">Kako je u ovom postupku donijeta oslobađajuća presuda, to troškovi krivičnog postupka padaju na teret budžetskih sredstava, a shodno članu 230 ZKP-a.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 373 tačka 2 ZKP-a odlučeno je kao u izreci presude.  </span>
</p>
<p>&nbsp;</p>
<p>
<span class="span1">OSNOVNI SUD U PODGORICI</span><span class="span1"></span>
</p>
<p style="text-align:center;">
<span class="span1">Dana 29.11.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Radetić Lidija                                                            Larisa Mijušković Stamatović                                                                          </span>
</p>
<p>&nbsp;</p>
<p>
<span class="span1">DNA:</span>
</p>
<p>&nbsp;</p>
<p>
<span class="span1">Po primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">- Braniocu okrivljenog</span>
</p>
<p>
<span class="span1">- a/a</span>
</p>
<p>
<span class="span1">SUDIJA___________________</span>
</p>
<p>
<span class="span1">Postupljeno dana____________</span>
</p>
<p>
<span class="span1">Radnik suda________________</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:-0.25in;margin-left:0.75in;text-align:justify;hyphenate:auto;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.49166667in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.p9{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span>K. 324/12/12</span>
</p>
<p class="p3">
<span>U IME CRNE GORE </span>
</p>
<p class="p3"></p>
<p class="p4">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv okrivljenih J. S. zbog krivičnog djela kradje iz čl. 239 st.1 Krivičnog zakonika i Pajović Srdjana zbog krivičnog djela prikrivanje iz čl. 256 st.2 u vezi st.1 Krivičnog zakonika, koji se vodi po optužnom predlogu ODT Kotor Kt. broj 263/12 od 17.08.2012 godine, nakon glavnog i javnog pretresa održanog dana 08.02.2013 godine, u prisustvu savjetnika ODT-a Kotor Jelene Stanišić, okrivljenog P. S. a u odsustvu uredno pozvanog a prethodno ispitanog okrivljenog J. S., shodno članu 457 ZKP, istoga dana donio je i javno objavio sledeću </span>
</p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>	Okrivljeni J. S.</span><span class="s1"> </span><span>od oca M. i majke L., rodjene Bjelica, rodjen ... godine u B., stalno nastanjen u Kotoru, Lastva grabljaska bb, državljanin Republike S., razveden, otac jednom djeteta, medicinski tehničar, sa završenom SSS, lošeg imovnog stanja, osudjivan Presudom Višeg suda u Podgorici K 38/09 od 20.11.2006 godine zbog krivičnog djela iz čl. 301 st.1. KZ CG na kaznu zatvora u trajanju od 2 godine i 6 mjeseci, i Presudom Osnovnog suda u Kotoru K br. 182/08 od 09.12.2008 godine zbog krivičnog djela iz čl. 256 st.1. KZ CG na kaznu zatvora u trajanju od 30 dana, protiv koga se ne vodi postupak za drugo krivično djelo</span>
</p>
<p class="p4"></p>
<p class="p4">
<span>	Okrivljeni P.s. JMBG ... od oca M. i majke L., rodjene P. rodjen ... godine u Podgorici, stalno nastanjen u B., državljanin C.G., nezaposlen, otac petoro djece, sa završenom OŠ, srednjeg imovnog stanja, osudjivan Presudom Osnovnog suda u Kotoru K br. 78/02 od 21.03.2003 godine zbog krivičnog djela kradje kada mu je izrečena uslovna osuda 2 mejseca zatvora uslovno na jednu godinu i Presudom Osnovnog suda u Kotoru K br. 190/04 od 14.02.2006 godine zbog krivičnog djela iz čl. 207 st.3. u vezi st.1. KZRCG na kaznu zatvora u trajanju od 50 dana zatvora, protiv koga se ne vodi psotupak za drugo krivično djelo </span>
</p>
<p class="p3"></p>
<p class="p3">
<span>Krivi   su</span>
</p>
<p class="p4">
<span>	Što su </span>
</p>
<p class="p3">
<span>I</span>
</p>
<p class="p3"></p>
<p class="p3">
<span>Okr. J. S.</span>
</p>
<p class="p3"></p>
<p class="p4">
<span>	Neutvrdjenog dana tokom januara 2012 godine u Lastvi grbaljskoj, opština Kotor, svjestan značaja svog djela i želeći njegovo izvršenje, u namjeri  da prisvajanjem tudjih pokretnih stvari za sebe pribavi protivpravnu imovinsku korist, oduzeo  prikolicu za vuču  vozila sa jednom osovinom, dimenzija 3x1,5 m, vrijednosti 390,00.- eura, vlasništvo ošt. Z. S. iz B., na način što je iskoristivši odsustvo vlasnika, neopaženo došao na livadu, izvukao prikolicu na put, nakon čega je prodao okri. Pajović Srdjanu za iznos novca od 150,00.- eura. </span>
</p>
<p class="p4"></p>
<p class="p5">
<span>-	čime je izvršio krivično djelo kradje  iz čl. 239.st. 1. Krivičnog zakonika. </span>
</p>
<p class="p6"></p>
<p class="p3">
<span>II</span>
</p>
<p class="p3"></p>
<p class="p3">
<span>Okr. P. S. </span>
</p>
<p class="p3"></p>
<p class="p4">
<span>	Neutvrdjenog dana tokom januara 2012 godine u Lastvi  Grbaljskoj, opština Kotor, svjestan da može učiniti kriv. djelo  ali olako držeći da do toga neće doći, od Jablanović Sava kupio prikolicu za vuču vozila sa jednom osovinom dimenzija 3x1,5 m vrijednsti 390,00.- eura, vlasništvo ošt. Z. S. iz B. za i znos od 150,00.- Eura, a za koju je mogao i bio dužan da zna da je pribavljena krivičnim djelom, na način što je na osnovu postignutog dogovora predao novačni iznos okr.Jablanoviću, nakon čega je zakačio prikolicu na kuku svog pmv marke džip "Landrover" i istu povezao u nepoznatom pravcu.</span>
</p>
<p class="p4"></p>
<p class="p4">
<span>	- čime je izvršio krivično djelo prikrivanja iz čl. 256. st. 2. u vezi st. 1. Krivičnog zakonika. </span>
</p>
<p class="p4"></p>
<p class="p4">
<span>	Pa sud okrivljenog J. S. na osnovu napred navedene krivičnopravne odredbe i čl. 2, 3, 5 ,13, 15, 32, 33, 36 i 42 KZ-a, te čl. 368 i 374 ZKP-a </span>
</p>
<p class="p3">
<span>O S U DJ U J E</span>
</p>
<p class="p4"></p>
<p class="p4">
<span>	Na kaznu zatvora u trajanju od 30 (trideset) dana koju će okrivljeni izdržati nakon pravosnažnosti presude.</span>
</p>
<p class="p4"></p>
<p class="p4">
<span>	Pa sud okrivljenom Pajović Srdjanu na osnovu napred navedene krivično pravne odredbe i čl. 2, 3 , 5 , 13, 16, 36, 42, 52, 53 i 54 KZ-a, te čl. 368 i 374 ZKP-a izriče</span>
</p>
<p class="p3">
<span> USLOVNU OSUDU</span>
</p>
<p class="p3"></p>
<p class="p4">
<span>	Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ako okrivljeni za vrijeme od godinu dana od odana pravosnažnosti presude ne učini novo krivično djelo</span>
</p>
<p class="p3"></p>
<p class="p4">
<span>	Dužni su okrivljeni na ime troškova krivičnog postupka solidarno platiti iznos od 27,50  eura, kao i na ime sudskog paušala iznos od po 55,00 eura,  a sve u roku od mjesec dana od dana pravosnažnosti presude</span><span class="s1">, </span><span>u korist Budzeta Države Crne Gore na žiro račun broj 832-16-52, pod prijetnjom prinudnog izvršenja, a dokaz o uplati dostaviti krivičnoj pisarnici ovog suda sa pozivom na broj K. 324/12.</span>
</p>
<p class="p4">
<span class="s1">	</span>
</p>
<p class="p3">
<span>O b r a z l o ž e n j e </span>
</p>
<p class="p3"></p>
<p class="p4">
<span class="s1">	</span><span>ODT Kotor aktom Kt. broj 263/12 od 17.08.2012 godine optužio je Jablanović Sava zbog krivičnog djela kradje iz čl. 239 st.1 Krivičnog zakonika i Pajović Srdjana zbog krivičnog djela prikrivanje iz člana 256 st.2 u vezi st.1 Krivičnog zakonika.</span>
</p>
<p class="p4"></p>
<p class="p4">
<span>	Glavni pretres je shodno članu 457 ZKP-a  održan u odsustvu uredno pozvanog a prethodno ispitanog okrivljenog J. S., koji izostank nije opravdao.</span>
</p>
<p class="p7"></p>
<p class="p7">
<span>U svojoj odbrani datoj na zapisnik pred ODT Kotor dana 14.08.2012 godine Jablanović Savo je naveo da je u januaru mjesecu 2012 godine upoznao P. S. koji mu je rekao da mu je potrebna neka prikolica kako bi obavljao neke svoje djelatnosti. Nedugo zatim je primjetio jednu prikolicu koja se nalazila udaljena od njegove kuće nekih 500-600 metara na jednoj livadi pored puta, a pored te prikolice na livadi je bilo dasaka, srušena baraka, kamen i cigle. Pozvao je P. i poveo ga do tog mjesta gdje se nalazila prikolica. Objasnio je da je mislio da prikolica nema vlasnika i da je tu odbačena, a nije ni znao ko je vlasnik tog placa. P. mu je rekao da mu odgovara ta prikolica, pa je on izvukao tu prikolicu do puta gdje se nalazio parkirani džip P. i P. je zakačio za kuku. Tražio je P. za prikolicu 150 eura a on mu je dao taj novac iako je znao da prikolica vrijedi mnogo više. Dalje je objasnio da je to uradio zbog loše materijalne situacije u porodici i da je novac potrošio na hranu. Naknadno je u policiji saznao da je prikolica imala svog vlasnika a on je mislio da je prikolica ostavljena i da je može bilo ko uzeti. Sa P. nije sastavljao nikakav kupoprodajni ugovor jer je znao da prikolica nije njegova a nije ni znao da je vlasnik iz Srbije niti je P. obećavao da će sastaviti ugovor kad dodje vlasnik.</span>
</p>
<p class="p7"></p>
<p class="p7">
<span>U svojoj odbrani P.S. je naveo da je prilikom prodaje broda u Herceg Novom dobio željezne podupirače koji se koriste za gradjevinske radove, da mu je bila potrebna prikolica kako bi te podupirače povezao za Podgoricu, pa je pitao S. , koji se inače bavi gradjevinom, da li ima da mu pozajmi prikolicu i on mu je rekao da ima medjutim ta prikolica mu nije odgovarala pa je rekao da će pronaći drugu. Tom razgovoru je prisustvovao S.J., koji se njemu predstavio kao J., a kojeg je tad prvi put vidio, i rekao da jedno 50-ak metara dalje on ime jednu prikolicu na svom imanju i da ne želi da mu je posudi jedino da je prodao. Otišao je sa njim do njegove kuće, gdje mu je rekao da mu eno oca ispred kuće i na jedno 20-30 metara na nekom imanju nalazile su se razne vrste starog gradjevinskog materijala: daske, grede, kamen, cigle a među njima i 3 prikolice. Obajsnio je da je pokazao J. S. koja mu prikolica odgovara, a koja nije imala stranice da bi mogao da utovari podupirače, i pitao ga je da li ima kakve papire, odnosno sa kim će da zaključi ugovoro o kupoprodaji i u njegovom prisustvu S. je pozvao nekog čovjeka telefonom, za kojeg mu je rekao da je gazda, i taj čovjek mu je rekao da J. sam odredi cijenu a da će za nedelju dana doći vlasnik i potpisani sa njim ugovor. Nije imao kod sebe novca pa je nakon nedelju dana pozvao J. i u kafani P. u Lastvi Grbaljskoj mu je rekao da on izvuče tu prikolicu na mjesto gdje može doći svojim autom i povesti je. Nakon nekih sat i po vremena pozvao ga je J. i rekao da može doći da uzme prikolicu što je i uradio. S. je po dogovoru u kafani Papilon dao 150 eura i pitao ga gdje je vlasnik jer je već trebao da dodje iz Srbije medjutim on mu je rekao da nije došao a da će ga pozvati čim dodje da popiju piće odnosno da sklopi ugovor. Naveo je da je mislio da kupuje regularnu stvar, da mu je Jablanović djelovao prilično uvjerljivo i pred njim se čuo sa vlasnikom. Objasnio je da mu je J. rekao da se vlasnik zove Saša, ali da mu prezime nije Z. da je tek naknadno kad se raspitivao saznao da je pravi vlasnik prikolice S. Z., a nakon što je saslušan pred ODT Kotor kontaktirao je vlasnika i isplatio mu iznos od 270 eura na ime kupovine prikolice i o tome su sačinili priznanicu. Dalje je objasnio da se ranije nije interesovao za vlasnika predmetne prikolice iz razloga što je smatrao da to nije ukaredena stvar.</span>
</p>
<p class="p7"></p>
<p class="p7">
<span>Sud je u dokaznom postupku radi utvrđivanja činjeničnog stanja i krivice okrivljenih proveo sledeće dokaze: saslušao svjedoka K. M., na saglasan predlog stranaka pročitao nalaz i mišljenje vještaka ekonomsko finansijske struke D. M. od 15.08.2012 godine, pročitao izvod iz kaznene evidencije za okrivljenog J. S., Uprave za analitiku Beograd od 29.08.2012 godine, izvod iz kaznene evidencije za okrivljenog P. S. UP PJ Podgorica od 03.09.2012 godine i priznanicu br. 1 od 30.10.2012 godine</span>
</p>
<p class="p7"></p>
<p class="p7">
<span>Okrivljeni P. S. je predlagao da se u dopuni dokaznog postupka sasluša oštećeni Z. S. iz B., koji predlog je sud prihvatio i pozvao oštećenog na glavni pretres zakazan za dan 20.12.2012 godine medjutim pozivi se oštećenom nije mogao uručiti kao ni za glavni pretres održan dana 08.02.2012 godine, a imajući u vidu da je oštećeni nastanjen u Srbiji, sud je odlučio da se neće provoditi dokaz saslušanja oštećenog Z.S., jer nije u mogućnosti da na drugi način obezbijeji njegovo prisustvo osim slanjem poziva koje mu nije mogao uručiti.</span>
</p>
<p class="p7"></p>
<p class="p7">
<span>Svjedok K. M. je izjavio da je predmetna prikolica vlasništvo Z. S., da se ista nalazila na placu njegovog pok. sina K. V. koji plac se nalazio odmah pored njegove kuće, da se tu nalazila poslednjih 3 godine te da se u periodu nakon smrti sina od 10.01 do 29.01.2012 godien nalazio u Banja Luci i kad se vratio vidio je da prikolice nema. Nakon toga je samoinicijativno obišao otpade na teritoriji Opština Kotor, Tivat i Budva pa kada nije našao prikolicu slučaj je prijavio policiji koja ga je nakon odredjenog perioda obavjestili da je prikolica pronadjena a da su učinioca dva lica iz lastve Grbaljske.</span>
</p>
<p class="p7"></p>
<p class="p7">
<span>Iz nalaza i mišljenja vještaka ekonomsko finansijske struke D. M. od 15.08.2012 godine utvrđeno je vrijednost prikolicu za vuču u vrijeme otudjenja a iznosi 390,00 eura.</span>
</p>
<p class="p4"></p>
<p class="p4">
<span>	Iz priznanice br.1 od 30.10.2012 godine proizilazi a je P. S. tog dana Z. S. na ime isplate sporne prikolice zbog koje se vodi spor kod ovog suda isplatio 270 eura. </span>
</p>
<p class="p4"></p>
<p class="p4">
<span>	Iz izvoda iz kaznene evidencije UP PJ Podgorica od 03.09.2012 godine je utrvdjeno daje okrivljeni P. S. ranije osudjivan i to: Presudom Osnovnog suda u Kotoru K br. 78/02 od 21.03.2003 godine zbog krivičnog djela kradje kada mu je izrečena uslovna osuda 2 mejseca zatvora uslovno na jednu godinu i Presudom Osnovnog suda u Kotoru K br. 190/04 od 14.02.2006 godine zbog krivičnog djela iz čl. 207 st.3. u vezi st.1. KZRCG na kaznu zatvora u trajanju od 50 dana zatvora.</span>
</p>
<p class="p4"></p>
<p class="p4">
<span>	Iz izvoda iz kaznene evidencije MUP PU za grad Beograd, Uprave za analitiku od 29.08.2012 godine je utrvdjeno da je okrivljeni Jablanović Savo ranije osudjivan i to: Presudom Višeg suda u Podgorici K 38/09 od 20.11.2006 godine zbog krivičnog djela iz čl. 301 st.1. KZ CG na kaznu zatvora u trajanju od 2 godine i 6 mjeseci, i Presudom Osnovnog suda u Kotoru K br. 182/08 od 09.12.2006 godine zbog krivičnog djela iz čl. 256 st.1. KZ CG na kaznu zatvora u trajanju od 30 dana.</span>
</p>
<p class="p4">
<span> </span>
</p>
<p class="p7">
<span>Na osnovu svih izvedenih dokaza, cijeneći ih pojedinačno i u uzajamnoj povezanosti shodno članu 370. stav 3. Zakonika o krivičnom postupku, a u odnosu na odbranu okrivljenih, sud je utvrdio činjenično stanje bliže navedeno u izreci presude. Krivično pravno ocjenjujući ovako utvrdjeno činjenično stanje sud je našao da je okrivljeni Jablanović Savo učinio krivično djelo kradje iz čl. 239 st.1 KZ a okrivljeni P. S. krivično djelo prikrivanje iz čl. 256 st.2 u vezi st.1 KZ.</span>
</p>
<p class="p7"></p>
<p class="p7">
<span>Okrivljeni J. S. je u svojoj odbrani naveo da je nekih 500-600 metara od svoje kuće na jednoj livadi primjetio prikolicu, da je prethodno upoznao okrivljengo P. kome je bila potrebna prikolica, da ga je pozvao i pokazoa prikolicu, pa kad je rekao da mu odgovara izvukao je prikolocu na put nakon čega je prodao P. S. za iznos od 150 eura. Tvrdio je da je mislio da prikolica nema vlasnika i da je tu odbačena te da nije ni znao ko je vlasnik tog placa. Odbranu okrivljenog u djelu da je mislio da prikolica nema vlasnika i da je tu odbačena  sud nije prihvatio jer je ista očigledno smišljena na izbjegavanje krivice, nelogična je i neprihvatljiva a i u suprotnosti je sa odbranom okrivljenog P. S. koji je naveo da je okrviljeni Jablanović kad ga je pitao za papire od prikolice naveo da vlasnik treba da dodje iz Srbije i da će sa njim zaključiti ugovor, da je u njegovom prisustvu telefonirao neko lice za koje je rekao da je vlasnik prikolice, te da je nakon nedelju dana kad je pozvao okr. Jablanovića da mu preda novac rekao da još nije došao vlasnik iz Srbije. Iz napred navedenog proizilazi da je okrivljeni Jablanović znao da prisvaja tudju porketnu stvar a ne stvar koja je odbačena i nema vlasnik. Iz izjave svjedoka K. M. je utvrdjeno da je vlasnik prikolice Z. S. iz B., da se ista nalazila na placu pok. Knežević Vlada te da je nestala u januaru 2012 godine, kada se on nalazio u Banja Luci.</span>
</p>
<p class="p7"></p>
<p class="p7">
<span>Okrivljeni J. S. je postupao sa umišljajem jer je znao da prisvajanjem tudje pokretne stvari za  sebe pribavlja protivpravnu imovinsku korist a što mu je i bila namjera, jer je i sam naveo da je to uradio zbog loše materijalne situacije u porodici, a koju imovinsku korist je i pribavio u iznosu od 150 eura iako je znao da je ovakav osnov sticanja protivpravan, a to je i htjeo,  i t na način što jeprethodno predmetnu prikolicu oduzeo, a nakon toga i prodao P. S. </span>
</p>
<p class="p7"></p>
<p class="p7">
<span>	Naime nesumnjivo je utvrdjeno i da je okrivljeni J. S. prikolicu koja potiče iz izvršenja krivičnog djela, učinjenog na štetu Z. S. iz B., zatim prodao P. Srdjanu za iznos od 150,00 eura, što proizilazi iz odbrana okrivljenih. Okrivljeni P. S. je tvrdio da nije znao da je prikolica ukradena, da u je okrivljeni J. djelovao uvjerljivo i da je mislio da kupuje regularnu stvar. Okrivljenom P. se i ne stavlja na teret da je znao da kupuje stvar koja je pribavljena krivičnim djelom ali činjenica da je stvar kupio po znatnoj nižoj cijeni od one koliko ta prikolica vrijedi na dan otudjenja, a shodno nalazu vještaka finansijske struke iz koje proizilazi da ista vrijedi 390,00 eura, a da je okrivljeni za nju dao 150,00 eura, da ne posjeduje nikakav račun, priznanicu ili ugovor o kupoprodaji zaključen sa Jablanovićem, niti je od J. tražio da mu da broj telefona vlasnika prikolice, iako je kako je naveo bio prisutan kada je J. navodno pričao sa vlasnikom o prodaji iste, niti je tražio da on sa istim razgovara te prilike, a kako bi provjerio tvrdnje J., što sve ukazuje da je okrivljeni P.mogao i bio dužan da zna da su te stvari pribavljene krivičnim djelom.</span>
</p>
<p class="p7">
<span>Imajući u vidu naprijed navedeno očigledno je da okrivljeni P. nije obavljao regularnu trgovinu pa samim tim snosi rizik te trgovine jer je sud mišljenja da kada neko kupuje stvar treba prethodno da preduzme sve radnje u cilju zaštite svojih interesa. Okrivljeni P. je postupao nehatno jer je bio svjestan da može učiniti krivično djelo, ali je olako držao da do toga neće doći, iako je s obzirom na okolnostima pod kojima je predmetnu prikolicu za vuču kupio, bio svjestan mogućnosti da kupuje ukradenu stvar, a mogao je i bio je dužan da zna da je ista pribavljena krivičnim djelom, jer nije kupovinu ugovarao sa vlasnikom, niti istog upoznao, već preko J. kojem je i predao novac u iznosu od 150 eura, a ne provjeravajući tvrdnje istog da je vlasnik saglasan sa prodajom. </span>
</p>
<p class="p7">
<span>	</span>
</p>
<p class="p7">
<span>	Prilikom odluke o vrsti i visini kazne koju okrivljenom J.S. treba izreci sud je pošao od toga da je za krivično djelo kradje iz čl. 239 st.1 KZ zakonikom propisana novačana kazna ili zatvor do tri godine pa je okrivljenog osudio na kaznu zatvora u trajanju od 30 dana. U smislu člana 42. Krivičnog zakonika sud je na strani okrivljenog J. S. kao olakšavajuće okolnosti cijenio njegove porodične prilike, dok je kao otežavajuću okolnost cijenio činjenicu da je okrivljeni ranije osudjivan, zbog čega se i odlučio za efektivnu kaznu zatvora. Sud smatra da će se izrečenom kaznom ostvariti svrha kažnjavanja, te da će se njome postići ciljevi specijalne i generalne prevencije i u dovoljnoj mjeri uticati na okrivljenog da ubuduće ne čine krivična djela kao i na druge eventualne učinioce. </span>
</p>
<p class="p4">
<span>	Sud je u odnosu na okrivljenog J. S. na osnovu napred navedene krivičnopravne odredbe i čl. 2, 3, 5 ,13, 15, 32, 33, 36 i 42 KZ-a, te čl. 368 i 374 ZKP-a, riješio ka u izreci. </span>
</p>
<p class="p4"></p>
<p class="p4">
<span>	Prilikom o vrsti i visini krivične sankcije koju okrivljenom P. S. treba izreci sud je pošao od toga da je za krivično djelo prikrivanje iz čl. 256 st.2. u vezi st.1. Krivičnog zakoniku propisana novačana kazna ili zatvor do jedne godine pa je okrivljenog izrekao uslovnu osudu kojom mu je utvrdio kaznu zatvora u trajanju od 30 dana i istovremeno odredio da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. U smislu člana 42. Krivičnog zakonika sud je na strani okrivljenog P. .S. kao olakšavajuću okolnost cijenio njegove porodične prilike, da je svojom odbranom doprinio rasvjetljenju činjeničnog stanja, da je oštećenom isplatio 270 eura na ime predmetne prikolice dok je kao otežavajuću okolnost cijenio činjenicu da je okrivljeni ranije osudjivan, međutim sud je cijenio i okolnost da je od ranije osude proteklo skoro 8 godina, pa je smatrao da su u konkretnom slučaju isponjeni uslovi za izricanje uslovne osude. Imajući u vidu sve olakšavajuće okolnosti na strani okrivljenog P., krivično djelo i stepen krivice stepen krivice, sud je našao da će se u njegovom slučaju upozorenjem uz prijetnju kaznom ostvariti svrha kažnjavanja, odnosno da će se izrečenom uslovnom osudom dovoljno uticati na okrivljenog da ubuduće ne čini krivična djela. </span>
</p>
<p class="p4">
<span>	Sud je u odnosu okrivljenom P.S. na osnovu napred navedene krivično pravne odredbe i čl. 2, 3 , 5 , 13, 16, 36, 42, 52, 53 i 54 KZ-a, te čl. 368 i 374 ZKP-a, riješio kao u izreci.</span>
</p>
<p class="p7"></p>
<p class="p7">
<span> </span>
</p>
<p class="p7"></p>
<p class="p7">
<span>Sud je obavezao okrivljene  da na ime troškova krivičnog postupka solidarno uplate iznos od 27,50 eura i to na ime vještačenja po vještaku ekonomsko finansijske struke, kao i na ime sudskog paušala iznos od po 55,00 eura, sve u roku od mjesec dana od dana pravosnažnosti presude, u korist Budžeta Države CrneGore, na žiro račun broj 832-16-52 i dokaz o uplati dostaviti ovom sudu s pozivom na broj K. 324/12.</span>
</p>
<p class="p7">
<span>Na prednjim razlozima sud je zasnovao svoju odluku.</span>
</p>
<p class="p7"></p>
<p class="p3">
<span>OSNOVNI SUD U KOTORU</span>
</p>
<p class="p3">
<span>Dana, 08.02.2013 godine</span>
</p>
<p class="p4"></p>
<p class="p7">
<span>Zapisničar, 							    S U D I J A, </span>
</p>
<p class="p4">
<span>Ana Marija Petković                                                                    Momirka Marović</span>
</p>
<p class="p4"></p>
<p class="p7">
<span>PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p class="p8"></p>
<p class="p9"></p>
<p class="p8"></p>


</body>
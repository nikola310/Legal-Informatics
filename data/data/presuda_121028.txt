<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br. 171/14</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog R.Š. iz Bara, zbog krivičnog djela – građenje objekta bez građevinske dozvole iz čl.326 a Krivičnog zakonika, po optužnom predlogu Osnovnog državnog tužilaštva u Baru Kt.br. 214/14 od 05.05.2014.godine, nakon održanog glavnog javnog pretresa dana 17.09.2014.godine u prisustvu rukovodioca ODT-a tužioca Milenka Magdelinić i okrivljenog, dana 17.09.2014.godine  donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni R.Š., jmbg..., od oca Murata i majke Ade rođene Mehović, rođen.... u B., stalno nastanjen u B., državljanin C. G., električar-penzioner, oženjen, otac dvoje djece, neosuđivan,</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">U mjesecu aprilu 2014.godine svjestan svog djela čije izvršenje je htio, započeo izgradnju-dogradnju stambenog objekta trećeg sprata dim.180m2, na kat.parceli 3225/1 KO Pečurice, Veliki Pijesak, na način što je ozidao spoljašnje i pregradne  zidove na spratu postojećeg stambenog objekta, bez prethodno pribavljene građevinske dozvole i tehničke dokumentacije, protivno odredbama čl.69 Zakona o uređenju prostora i izgradnji objekata („Sl.List CG“ br.51/08);</span>
</p>
<p>&nbsp;</p>
<p>
<span class="span1">- čime je izvršio krivično djelo - građenje objekta bez građevinske dozvole iz čl.326 a   Krivičnog zakonika</span>
</p>
<p>&nbsp;</p>
<p>
<span class="span2">P</span><span class="span1">a mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<li>
<span class="span3">      </span>
</li>
<p>&nbsp;</p>
<li style="text-align:center;">
<span class="span3">USLOVNU OSUDU</span>
</li>
<li>
<span class="span3">                  </span>
</li>
<p>
<span class="span1"> Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od  1 (jedne) godine, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 30 eura u roku od 15 dana od dana pravosnažnosti presude pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a u Baru Kt.br. 214/14 od 05.05.2014.godine, koji je preciziran na glavnom pretresu, </span>
</p>
<p>
<span class="span1">okrivljenom je stavljeno na teret da je izvršio krivično djelo građenje objekta bez građevinske dozvole iz čl.326a Krivičnog zakonika.</span><span class="span4">  </span>
</p>
<p>
<span class="span1">Okrivljeni je u svojoj odbrani u bitnom naveo da je </span><span class="span2">tačno da je gradio, ali morao je jer je objekat prokišnjavao. To je njegova kuća i ona je sagrađena 1997.godine, imala je prizemlje, prvi i drugi sprat. Međutim, morao je da se dogradi i treći sprat što je i inspektorka vidjela. Da je znao da će do svega ovoga doći, i da će morati zbog toga u sud, ne bi radio ništa. Nije imao građevinsku dozvolu, ali je dosta toga platio Opštini do sada, i  već bio uplatio dio novca za građevinsku dozvolu, ali nije imao dovoljno para da ispoštuje tu proceduru. Na tom dijelu postoji DUP, međutim u nedostatku materijalnih sredstava nije do kraja ispoštovao proceduru i pribavio građevinsku dozvolu.</span>
</p>
<p>
<span class="span1">U dokaznom postupku sud je proveo sledeće dokaze:</span><span class="span4"> </span><span class="span1">pročitan je zapisnik o izvršenom inspekcijskom pregledu Uprave za inspekcijske poslove –Odsjeka inspekcije zaštite prostora br.0401/7-33 od 09.04.2014.godine i br.0401/7-33-1 od 14.04.2014.godine, rješenje 0401/7-153/14 od 17.04.2014.godine Uprave za inspekcijske poslove Odsjeka inspekcije zaštite prostora, izvršen je uvid u fotoelaborat od 08.04.2014.godine sačinjen od strane Uprave za inspekcijske poslove- Odsjek inspekcije zaštite prostora, pročitan je izvod iz KE za okrivljenog R.Š. pribavljen od strane Ministarstva pravde CG br.0203/4446 od 23.07.2014.godine.</span>
</p>
<p>
<span class="span1">           U zapisniku o izvršenom inspekcijskom pregledu Uprave za inspekcijske poslove –Odsjeka inspekcije zaštite prostora br.0401/7-33 od 09.04.2014.godine navedeno je da je izvršen inspekcijski pregled i tom prilikom konstatovano da se na objektu u izgradnji spratnosti P+1+2, dimenzije u osnovi cca 180m2, vrši građenje sprata na način što su ozidani spoljni noseći i unutrašnji pregradni zidovi sprata (3 sprat), a u momentu kontrole se vršilo šalovanje za izlivanje međuspratne AB ploče, te da su u trenutku kontrole zatečeni radnici, građevinski materijal i alat. U zapisniku o izvršenom inspekcijskom pregledu Uprave za inspekcijske poslove-Odsjeka inspekcije zaštite prostora br.0401/7-33-1 od 14.04.2014.godine konstatovano je da je okrivljeni postupio po prethodno navedenom zapisniku i dostavljena je na uvid dokumentacija o predmetnom objektu, te konstatovano da subjekat nadzora R.Š. nema građevinsku dozvolu nadležnog organa.</span>
</p>
<p>
<span class="span1">Rješenjem Uprave za inspekcijske poslove Sektor zaštite životne sredine i prostora Odsjek inspekcije zaštite prostora broj 0401/7-153 od 17.04.2014.godine naređeno je R.Š.u da poruši izvedene radove na dogradnji-građenju sprata na postojećem objektu spratnosti P+1+2, dimenzija u osnovi 180m2, na kat.parceli 3225/1 KO Pečurice, V. P., na uglu 78 ulice i glavnog puta kroz naselje, Opština Bar.</span>
</p>
<p>
<span class="span1">Iz izvoda iz KE za okrivljenog pribavljen od Ministarstva pravde CG, br.0203/4446 od 23.07.2014.godine utvrđeno je da imenovani do sada nije osuđivan. </span>
</p>
<p>
<span class="span1">Ocjenom izvedenih dokaza na nesumnjiv način je utvrđeno da je okrivljeni izvršio krivično djelo bliže opisano u izreci presude. Naime, svim dokazima u postupku sud je jasno utvrdio da je okrivljeni započeo izgradnju-dogradnju stambenog objekta-trećeg sprata dimenzije 180m2, na kat.parceli 3225/1 KO P., V. P., na način što je ozidao spoljašnje i pregradne zidove na spratu postojećeg objekta, a da prethodno nije pribavio građevinsku dozvolu. Okrivljeni je u cjelosti priznao izvršenje krivičnog djela navodeći da je započeo izgradnju iz razloga što mu je kuća prokišnjavala, i morao je na neki način da je zaštiti. Priznanje okrivljenog je, po ocjeni suda, jasno i nedvosmisleno, pa ga je sud, kao takvo, u cjelosti prihvatio. Pored toga, priznanje okrivljenog je u skladu i sa ostalim provedenim dokazima, kako sa zapisnicima o izvršenim inspekcijskim pregledima Uprave za inspekcijske poslove–Odsjeka inspekcije zaštite prostora br. br.0401/7-33 od 09.04.2014.godine i br.0401/7-33-1 od 14.04.2014.godine, tako i sa rješenjem 0401/7-153/14 od 17.04.2014.godine Uprave za inspekcijske poslove Odsjeka inspekcije zaštite prostora, iz kojih dokaza, takođe proizilazi da je okrivljeni u konkretnom slučaju postupao na način kako to stoji u optužnom predlogu, i samim tim povrijedio odredbu čl.69 Zakona o uređenju prostora i izgradnji objekta kojom je propisano da se građevinski objekat može graditi na osnovu građevinske dozvole i tehničke dokumentacije. Članom 9 istog zakona je navedeno da je građenje objekta izvođenje radova radi građenja novog objekta, rekonstrukcije ili radi promjene stanja u prostoru, a da se pod rekonstrukcijom podrazumijeva izvođenje građevinskih i drugih radova na postojećem objektu, kojim se vrši nadogradnja,dogradnja i sl.</span>
</p>
<p>
<span class="span1">             Prema tome, u radnjama okrivljenog stekli su se svi elementi bića krivičnog djela iz čl.326 a Krivičnog zakonika. Okrivljeni je učinio krivično djelo sa umišljajem, jer je bio svjestan da je započeo dogradnju postojećeg objekta bez prethodno pribavljene građevinske dozvole i tehničke dokumentacije, odnosno bio je svjestan svog djela i htjeo njegovo izvršenje.</span>
</p>
<p>
<span class="span1">          Odlučujući se za krivičnu sankciju, sud je na strani okrivljenog cijenio sve olakšavajuće i otežavajuće okolnosti  iz čl. 42 Krivičnog zakonika CG. Od olakšavajućih okolnosti sud je na strani okrivljenog cijenio njegove lične i porodične prilike, da je oženjen, otac dvoje djece, penzioner i da do sada nije osuđivan. Otežavajućih okolnosti na strani okrivljenog nije bilo. Sud je okrivljenom izrekao uslovnu osudu kojom mu je utvrdio kaznu zatvora u trajanju od 6 mjeseci i istovremeno odredio da se kazna neće izvršiti ukoliko okrivljeni u roku od 1 (jedne) godine ne izvrši novo krivično djelo. Imajući u vidu navedene olakšavajuće okolnosti, a u nedostatku otežavajućih, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.</span>
</p>
<p>
<span class="span1">Odluku o troškovima krivičnog postupka sud je zasnovao na odredbi čl. 202 st. 1 ZKP-a, u ukupnom iznosu od 30 Eura. Dosudjeni iznos se odnosi na troškove za rad suda koji su odredjeni prema trajanju i služenosti krivičnog postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Sa izloženog odlučeno je kao u izreci presude. </span>
</p>
<p>
<span class="span1">   </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 17.09.2014. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                              SUDIJA, </span>
</p>
<p>
<span class="span1">Ana Stanišić                                                                     Aleksandra Leković </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka. </span>
</p>
<p>&nbsp;</p>
<p>
<span class="span1">DNA</span>
</p>
<p>
<span class="span1">1 x spisi</span>
</p>
<p>
<span class="span1">1 x ODT</span>
</p>
<p>
<span class="span1">1 x okrivljenom </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
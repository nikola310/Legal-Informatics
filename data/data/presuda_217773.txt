<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.1236111in 0.68541664in 0.49930555in 1.0in;}
.s1{font-weight:bold;}
.s2{font-weight:bold;text-decoration:underline;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">	</span><span class="s2">K. br. 810/09</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1">
<span>	Osnovni sud u Bijelom Polju, kao prvostepeni krivični sud, sudija Ivan Adamović, kao sudija pojedinac, uz učešće zapisničara Draginje Bošković, u krivičnom predmetu protiv okrivljenog J.R.a, iz M.a, opština Bijelo Polje, zbog krivičnog djela šumska krađa iz čl. 324 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 703/09 od 09. 11. 2009. godine, nakon održanog usmenog, glavnog i javnog pretresa, u prisustvu zamjenika ODT-a u B.Polju Cmiljane Perović i okrivljenog, a u odsustvu predstavnika oštećene U. za Š. - P.a, dana 17. 02. 2010. godine, donio je i javno objavio </span>
</p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1">
<span>	Okrivlujeni </span><span class="s1">J.R.,</span><span> - jmbg - ..., od oca M., majke M., rođene K., rođen .. .. godine, u Bijelom Polju, sa prebivalištem u mjestu M.e, opština B.Polje, državljanin CG, neoženjen, dobrog imovnog stanja, neosuđivan, </span>
</p>
<p class="p1"></p>
<p class="p1"></p>
<p class="p2">
<span class="s1">K r i v    j e</span>
</p>
<p class="p1"></p>
<p class="p1">
<span>	-što je:</span>
</p>
<p class="p1">
<span>	-neutvrđenog dana u drugoj polovini avgusta mjeseca 2009. godine, u mjestu M.e, opština Bijelo Polje, u državnoj šumi zv. "Lazine", radi krađe oborio 18 bukovih stabala, ukupne drvne mase 15,07 m3 i time oštećenoj U.i za Š. P.a pričinio štetu </span>
</p>
<p class="p1"></p>
<p class="p1">
<span>	-čime je izvršio krivično djelo šumska krađa iz čl. 324 st. 2 u vezi st. 1 Krivičnog zakonika,</span>
</p>
<p class="p1"></p>
<p class="p1">
<span>	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 39 st. 1, 42, 52, 53 i 54 Krivičnog zakonika, i čl. 199, 212 i 364 ZKP-a CG,</span>
</p>
<p class="p1">
<span> </span><span class="s1">i z r i č e</span>
</p>
<p class="p1"></p>
<p class="p2">
<span class="s1">USLOVNU OSUDU</span>
</p>
<p class="p1"></p>
<p class="p1">
<span>	Kojom mu utvrđuje kaznu zatvora od 3 (tri) mjeseca, kao glavnu krivičnu sankciju,  i istovremeno određuje da se kazna neće izvršiti ukoliko u roku od dvije godine ne izvrši  novo krivično djelo, i istog</span>
</p>
<p class="p1"></p>
<p class="p2"></p>
<p class="p2">
<span class="s1">O S U Đ U J E</span>
</p>
<p class="p1"></p>
<p class="p1">
<span>	Na novčanu kaznu u iznosu od 500,00 € (petstoeura),  kao sporednu kaznu, koju kaznu je dužan da plati ovom sudu u roku od 3 (tri) mjeseca, po pravosnažnosti presude, a ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne sud će ostatak kazne srazmjerno zamijeniti kaznom zatvora, pa ako osuđeni isplate ostatak novčane kazne izvršenje kazne zatvora će se obustaviti.</span>
</p>
<p class="p1"></p>
<p class="p1">
<span>	Okrivljeni se obavezuje da na ime paušala plati ovom sudu iznos od 40,00 €, koji iznos će uplatiti na Depozit novčanih kazni, troškova postupka i paušala ovog suda, na žiro račun broj: 530-4149-79, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1">
<span>	Oštećena U.a za Š. P.a, radi ostvarivanja imovinsko-pravnog zahtjeva, upućuje se na parnični postupak. </span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e nj e</span>
</p>
<p class="p1"></p>
<p class="p1">
<span>	Optužnim predlogom Osnovnog državnog tužilaštva u Bijelom Polju, Kt. br. 703/09 od 09. 11. 2009. godine, okrivljenom J.R.u, iz M.a, opština Bijelo Polje, stavljeno je na teret izvršenje krivičnog djela šumska krađa iz čl. 324 st. 2 u vezi st. 1 Krivičnog zakonika. </span>
</p>
<p class="p1"></p>
<p class="p1">
<span>	Glavni pretres je održan u prisustvu zamjenika ODT-a u B.Polju - Cmiljane Perović i okrivljenog, a u odsustvu, uredno pozvanog, predstavnika oštećene U. za Š. P.a. </span>
</p>
<p class="p1"></p>
<p class="p1">
<span>	Zastupnik javne optužbe, u završnoj riječi, izjavila je da su izvedenim dokazima na glavnom pretresu, a i djelimičnim priznanjem okrivljenog, nesumnjivo utvrđeni navodi javne optužbe i predložila je sudu da okrivljenog oglasi krivim i osudi na kaznu po zakonu.</span>
</p>
<p class="p1"></p>
<p class="p1">
<span>	Okrivljeni je u svojoj odbrani, u bitnom, istakao da je tačno da je u avgustu mjesecu 2009. godine u državnoj šumi zv. "Lazine" oborio 18 bukovih stabala bez doznake, ali da se radilo o opožarenoj šumi - paljevini. Obzirom da njegova majka prima socijalnu pomoć i istoj na ime ogreva pripada 5 m3 drva, pa kako ona nije koristila ovo pravo u zadnje 3 godine on je posjekao stabla. Angažovao je K.Z.a da ih dovuče do kuće koji je dovukao 3 metra kubna  a ostalo je ostalo na lice mjesta. Nije stupao u kontakt sa lugarom K.G.oko ove sječe a majka mu je rekla da joj je lugar rekao da može pripremiti drva za ogrijev. Nije imao koncesiju za obaranje predmetnih stabala.  Negirao je visinu štete koja je naznačena u optužbi. </span>
</p>
<p class="p1">
<span>	U završnoj riječi je izjavio da se ne osjeća krivim, ali ukoliko sud na njegovoj strani utvrdi krivicu molio je da ga što blaže kazni.</span>
</p>
<p class="p1"></p>
<p class="p1">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka K.G.a; pročitao iskaz svjedoka K.Z.a dat na zapisniku o glavnom pretresu od 22. 12. 2009. godine; odštetni zahtjev i obračun pričinjene štete U. za Š. PJ B.Polje škr. br. 32/09 od 27. 08. 2009. godine; zapisnik o izvršenom kontrolnom pregledu U. za Š. PJ B.Polje br. 4/09 od 21. 08. 2009. godine; te     izvršio uvid u izvod iz KE na ime okrivljenog.</span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u međusobnoj svezi, shodno čl. 360 ZKP-a CG, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo stavljeno mu na teret i da je za isto kriv.</span>
</p>
<p class="p1"></p>
<p class="p1">
<span>	Okrivljeni je priznao da je u državnoj šumi zv. "Lazine" oborio 18 bukovih stabala, da nije imao potrebna odobrenja za obaranje istih, te da ih je posjekao radi obezbjeđenja drva za ogrijev svojoj majci. Ovakvu odbranu okrivljenog u potpunosti je potvrdio svojim iskazom svjedok K.G., čiji iskaz ovaj sud prihvata kao objektivan i jasan, u kom je istakao da je u avgustu mjesecu 2009. godine, u državnoj šumi zv. "Lazine" pronašao 18 bespravno posječenih bukovih stabala, da je jedan dio stabala bio odvučen sa lica mjesta, te da je tragom vlake od mjesta gdje je sječa izvršena došao do kuće J.R.a. Kod kuće je pronašao oko 2 m3 drva -bukovih trupaca. U kući okrivljenog J.R.a zatekao je njegovu majku koja mu je tom prilikom kazala da je drva osjekao njen sin R., i istom prilikom ponudila je da plati za svu posječenu šumu, tj. 15 m3,  a da ih je K.Z.o dovukao do kuće konjskom zapregom. Svjedok je dalje naveo da je pošao do K.Z.a koji mu je tom prilikom kazao da je iznajmio motornu testeru J.R.u, te da je istom do kuće dovukao oko 2 m3 drva. Dalje je naveo da ga majka okrivljenog nije kontaktirala u vezi sa pomenutom sječom, a da je tačno da je u tom dijelu gdje je izvršena bespravna sječa bio požar. Prilikom kontrole na licu mjesta svjedok je izvršio premjer panjeva i pronašao 18 panjeva, na osnovu istih zaključio da se radi o drvnoj masi od 15,7 m3. </span>
</p>
<p class="p1"></p>
<p class="p1">
<span>	Iskazom svjedoka K.Z.a, takođe su potvrđeni navodi okrivljenog, koji je izjavio da ga je okrivljeni pitao da mu posudi motornu testeru da izvrši sječu drva, što je on i učinio, a istom prilikom se sa njim dogovorio da mu konjskom zapregom izvuče drva do kuće. Svjedok je naveo da je na licu mjesta vidio posječena drva, te da ista nijesu bila doznačena i da se radilo o svježe posječenim drvima, pa kako se radilo o bespravno posječenim drvima svjedok je odustao od dalje vuče tih drva. Nakon toga okrivljenom J.R.u saopštio je da više neće da mu vuče drva obzirom da mu je lugar rekao da su drva sporna.   </span>
</p>
<p class="p1"></p>
<p class="p1">
<span>	Cijeneći zapisnik o izvršenom kontrolnom pregledu br. 4/09 od 21. 08. 2009. godine, sud je utvrdio da je bespravnom sječom u mjestu zv. "Lazine" posječeno 18 bukovih stabala, ukupne drvne mase 15,07 m3, dok iz odštetnog zahtjeva - obračuna pričinjene štete U. za Š. P.a PJ Bijelo Polje, škr. br. 31/09 od 27. 08. 2009. godine proizilazi da je okrivljeni oštećenoj U.i za Š. P.a pričinio štetu u visini od 775,55 €, na koju visinu je okrivljeni prigovorio.  </span>
</p>
<p class="p1"></p>
<p class="p1">
<span>	Navode iz odbrane okrivljenog da je sječu izvršio iz razloga što je smatrao da njegova majka, kao socijalni slučaj, ima pravo na besplatno ogrevno drvo, da to pravo nije koristila 3 godine i da je smatrao da joj po tom osnovu pripada 15 m3, te da zbog toga što se radi o šumi koja je bila obuhvaćena požarom ima pravo da bez odobrenja posiječe drva, sud nije prihvatio i iste je cijenio kao isključivo date u cilju izbjegavanja krivice, jer je po ocjeni suda okrivljeni, kao punoljetno lice, bio svjestan da za bilo koju vrstu sječe treba prethodno odobrenje i doznaka. </span>
</p>
<p class="p1"></p>
<p class="p1">
<span>	Postupajući na opisani način, obarajući stabla u državnoj šumi, bez odobrenja i doznake za isto, a u namjeri pribavljanja protivpravne imovinske koristi, okrivljeni je svojom radnjom ostvario elemente krivičnog djela šumska krađa iz čl. 324 st. 2 u vezi st. 1 Krivičnog zakonika, obzirom da se radi o količini od preko 5 m3. Krivično djelo okrivljeni je izvršio sa direktnim umišljajem, jer je bio svjestan da stabla obara u državnoj šumi i da ne posjeduje odgovarajuće odobrenje, niti doznaku za obaranje istih, pa kako nije imao potrebna odobrenja a ipak je izvršio obaranje krivično djelo je htio i izvršio s direktnim umišljajem. </span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o do sada neosuđivanom licu, što ukazuje da nije sklon vršenju krivičnih djela, koji se u toku postupka korektno ponašao, pa u nedostatku otežavajućih okolnosti, sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije, i istom utvrdio kaznu zatvora od 3 mjeseca, kao glavnu kaznu, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 Krivičnog zakonika, te je okrivljenom ostavio duži rok provjeravanja - od dvije godine. Sud je okrivljenom uz glavnu kaznu izrekao i novčanu kaznu u iznosu od 500,00eura, obzirom da su za krivično djelo šumska krađa iz čl. 324 st. 2 u vezi st. 1 Krivičnog zakonika  propisane kazna zatvora i novčana kazna.</span>
</p>
<p class="p1"></p>
<p class="p1">
<span>	Shodno čl. 199 ZKP-a CG odlučeno je u pogledu paušala, i okrivljeni obavezan da sudu plati na ime paušala iznos od 40,00 eura, pri čemu je vodio računa o složenosti i trajanju krivičnog postupka te i imovinskim prilikama okrivljenog.  </span>
</p>
<p class="p1"></p>
<p class="p1">
<span>	Shodno čl. 212 ZKP-a CG oštećena U.a za Š. CG - P.a - PJ Bijelo Polje, radi ostvarivanja imovinsko-pravnog zahtjeva, upućena je na parnični postupak.</span>
</p>
<p class="p1"></p>
<p class="p1"></p>
<p class="p1">
<span>	Sa iznijetog, shodno čl. 364 ZKP-a CG, odlučeno je kao u izreci presude.</span>
</p>
<p class="p1"></p>
<p class="p2"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">dana 17. 02. 2010. godine</span>
</p>
<p class="p1"></p>
<p class="p1">
<span class="s1">ZAPISNIČAR,								S U D I J A,</span>
</p>
<p class="p1">
<span class="s1">Draginja Bošković							Ivan Adamović</span>
</p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1">
<span>	 </span>
</p>
<p class="p1"></p>
<p class="p1">
<span>	</span>
</p>
<p class="p3"></p>


</body>
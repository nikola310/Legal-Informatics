<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.125in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> </span>
</p>
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span>                                                                                                                  </span><span class="s1">K.br.173/11</span>
</p>
<p class="p3"></p>
<p class="p3">
<span>					</span><span class="s1">U IME CRNE GORE </span>
</p>
<p class="p3"></p>
<p class="p3">
<span>		Osnovni sud u Pljevljima, kao prvostepeni krivični sud po sudiji Ljiljani Popović, uz sudjelovanje zapisničara Zore Leković u krivičnom predmetu protiv optuženog  D. A. iz P., koga brani G. M. advokat iz P., zbog krivičnog djela  neovlašćeno organizovanje igara na sreću iz čl.407 st.1 Krivičnog zakonika, a po optužnom predlogu ODT Pljevlja Kt.br.162/11 od 29.08.2011.godine, nakon održanog glavnog i javnog pretresa  u prisustvu zamjenika ODT Pljevlja Golubović Sanje, punomoćnika oštećenog  V. D., optuženog D. A. i njegovog branioca advokata G. M., dana 18.10.2011.godine , donio je i javno objavio </span>
</p>
<p class="p3"></p>
<p class="p3"></p>
<p class="p3">
<span>					</span><span class="s1">P R E S U D U </span>
</p>
<p class="p3"></p>
<p class="p3"></p>
<p class="p3">
<span>	</span><span class="s1">Optuženi  D. A., JMBG ....., </span><span>  od oca S. i majke F. rođ.T., rođen u P.dana ...godine, sa prebivalištem u P., državljanin CG, neoženjen, otac jednog djeteta, nezaposlen, pismen, govori crnogorski jezik završio srednju saobraćajnu školu, vojsku služio 1983/84 u Puli, vodi se u VE, srednjeg imovnog stanja, osuđivan presudom Opštinskog suda Pljevlja K.br.284/84 od 14.01.1985.godine, zbog krivičnog djela iz čl.166 st.1 KZ SRCG i  presudom  Osnovnog suda  Pljevlja K.br.139/10 od 05.10.2010.godine  zbog krivičnog djela  iz čl.407 st.1 KZ CG.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>					  </span><span class="s1">K R I V     J E </span>
</p>
<p class="p3"></p>
<p class="p3">
<span class="s1">		Što je</span><span> :</span>
</p>
<p class="p3"></p>
<p class="p3">
<span>		Dana  05.05.2011.godine  u P. u  salonu za zabavu  W.  suprotno čl.12  Zakona o  igrama na sreću ( "Sl.list  RCG"  broj 52/04) bez odobrenja nadležnog organa priredjivao  igre na sreću na način  što je bez  sačinjavanja Ugovora o koncesiji  za priredjivanje  posebnih igara na sreću  na automatima  priključio na električnu mrežu  dva od  deset  automata  za igre na sreću koja su se nalazila u salonu za zabavu W. pri čemu je u momentu kontrole jedno lice igralo  na automatima,</span>
</p>
<p class="p3"></p>
<p class="p3">
<span>		čime je izvršio krivično djelo neovlašćeno organizovanje igana na sreću iz čl.407 st.1  Krivičnog zakonika,</span>
</p>
<p class="p3"></p>
<p class="p3">
<span>		pa ga sud  na osnovu već citiranog zakonskog propisa te primjenom članova 4,5,13,15,32,33,36 i 42  Krivičnog zakonika,  te čl.226,229 i 374  ZKP-</span><span class="s1">a</span>
</p>
<p class="p3"></p>
<p class="p3">
<span class="s1">  </span>
</p>
<p class="p3"></p>
<p class="p3">
<span class="s1">					 O S U DJ U J E </span>
</p>
<p class="p3"></p>
<p class="p3">
<span>		 </span><span class="s1">Na  kaznu zatvora u trajanju od 30 (trideset) dana. </span>
</p>
<p class="p3"></p>
<p class="p3">
<span class="s1">		</span><span>Optuženi je dužni  platiti ovom sudu  na ime paušala  iznos od  27,50 eura,	</span>
</p>
<p class="p3">
<span>							</span>
</p>
<p class="p3">
<span>		a ovo u roku od 15.dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>		</span><span class="s1">Od optuženog se oduzima 10 automata za igre na sreću.</span>
</p>
<p class="p3"></p>
<p class="p3">
<span class="s1">		Imovinsko pravnog zahtjeva  nije bilo.</span>
</p>
<p class="p3"></p>
<p class="p3">
<span>		</span>
</p>
<p class="p3">
<span>				</span><span class="s1">    O b r a z l o ž e nj e</span>
</p>
<p class="p3"></p>
<p class="p3">
<span class="s1">		</span><span>  Osnovno državno tužilaštvo u Pljevljima , optužnim predlogom  Kt.br.162/11 od 29.08.2011.godine koji je preciziran na glavnom pretresu optužilo je D. A. iz P.,  da je  izvršio krivično djelo neovlašćeno organizovanje igara na sreću iz čl.407 st.1 Krivičnog zakonika  a na način,  mjesto i vrijeme  bliže  opisano izrekom ove presude. U završnoj riječi   ODT Pljevlja  ostajući pri preciziranom optužnom predlogu,  predložio je  da ga sud oglasi krivim  i osudi  po zakonu i izrekne mu kaznu zatvora  od  30 (trideset) dana kao i da se  na osnovu čl.407 st.4  KZ-a od optuženog oduzme 10  automata za igre na sreću.</span>
</p>
<p class="p3"></p>
<p class="p3">
<span>		Punomoćnik  oštećenog  u završnoj riječi pridružio se krivičnom gonjenju protiv optuženog  ističući da ne postavlja  imovinsko pravni zahtjev. </span>
</p>
<p class="p3"></p>
<p class="p3">
<span>		 Optuženi  D. A. u odbrani datoj u prethodnom postupku  navodi  da je od 2001.godine  vlasnik lokala za zabavu W.u P.  i u salonu zabave organizovane su razne dječije igre  i igre  na automatima  i u to vrijeme je imao  svu potrebnu  dokumentaciju  koju mu je izdao  Sekretarijat za malu privredu  opštine P..  Dalje  je kazao da negdje prošle godine aprila mjeseca inspekcija mu je zatvorila lokal  i obavijestila ga da mora da  pribavi odobrenje  Uprave za igre na sreću  te da mora   preregistrovali Salon zabave i otkupiti koncesije  od  Uprave za igre na sreću.  Početkom mjeseca maja 2011.godine  u salon je unio 10 automata  i imao namjeru da organizuje  igre na sreću na automatima  i salon je bio u pripremi, radnici su radili  instalacije  automata a u toku je bio i postupak pribavljanja potrebne dokumentacije  a dana 05.05.2011.godine u  salon je došla   inspekcija  Uprave za igre na sreću  i ponovo mu zatvorila salon koji je  bio u pripremi.  Dalje je kazao da je B. B. bila ranije zaposlena u njegovom salonu a tog  dana kad je došla inspekcija  on je pozvao B. da   dodje u  salon da ga počisti pošto je bio u pripremi i da joj objasne nešto u vezi   instalacije automata   jer je namjeravao da ona bude zaposlena  u salonu  i kasnije kad se budu  organizovale    igre na sreću. Dana 05.05.2011.godine kad je došla inspekcija   na električnu mrežu su bila priključena samo dva automata, na jednom automatu je igrao jedan dečko koji  je slučajno naišao i pitao ih šta rade i sjeo   za jedan automat da ga isproba.  Tvrdio je da nije   organizovao igre na sreću na automatima već je salon bio u pripremi   te da on nije ostvario nikakav pazar od igara   na sreću.  Na glavnom pretresu ne priznajući izvršenje krivičnog  djela ni krivicu i ostajući pri odbrani iz  prethodnog postupka  kazao je da su aparati uglavnom bili marke  "S."  i da  ih je bio iznajmio od rodjaka  iz P.  a nakon kontrole  aparate vratio  tom rodjaku  kao i da je i ranije imao igraonicu sa ovim automatima i ta igraonica je bila registrovana od strane nadležnog   Sekretarijata opštine P. a obzirom da je nadležnost za organizovanje  igara na sreću prešla  na Republičke organe  nije izvršio  preregistraciju  jer  nije znao da treba  kad je nadležnost prešla na Republičke  organe.  Nije podnosio zahtjev  Ministarstvu  finansija za odobrenje za organizovanje  igara na sreću,  htio je i imao  namjeru  a objasnio je da tom  dečku koji je igrao za aparatom nije naplaćena   igra  već mu je rekao da igra da vide  da li je  aparat  ispravan  pošto su bili u fazi priključivanja.  </span>
</p>
<p class="p3"></p>
<p class="p3">
<span>		Branilac optuženog u završnoj riječi   predložio   je da sud optuženog oslobodi od krivične odgovornosti jer nije počinio krivično djelo koje mu se stavlja na teret  već je okrivljeni  kritičnog dana kad su došli  inspektori  Uprave za igre na sreću  vršio priključivanje aparata  pripremajući lokal koji je iznajmio  za igre na sreću  i koji  ne bi bio otvoren   sve dok okrivljeni ne bi zaključio poseban ugovor  za igre na sreću.  Kazao je  da  je okrivljeni imao odobrenje za rad  od nadležnog organa  Lokalne samouprave a  dobijanje odobrenja  i zaključivanje posebnog ugovora se pribavlja sporije sa razloga  što su predvidjeni  oštriji  kriterijumi  od ranijih kriterijuma predvidjenih zakonom  i što u ovom periodu  nisu zaključivani ugovori  iz razloga što je u pripremi  novi Zakon  za igre na sreću  koji je u proceduri  i nije  još  donijet.   Lice koje je zatečeno u lokalu  je samo vršilo probu na tom aparatu   a svjedok B. B. je potvrdila da je to bio prvi dan kada je započet priključak aparata  i da je u tom momentu  kada su inspektori došli  bilo priključeno dva  aparata. Troškove postupka je tražio  po pravosnažnosti presude. </span>
</p>
<p class="p3"></p>
<p class="p3">
<span>		Optuženi je u završnoj riječi u cjelosti usvojio odbranu svog branioca.</span>
</p>
<p class="p3"></p>
<p class="p3">
<span>		U dokaznom  postupku sud je  saslušao svjedoke V. R., G. Z. i B. B., pročitao zapisnik o izvršenoj inspekcijskoj kontroli U. br.02/02-121/1 od 05.0405.2011.godine i pročitao izvod iz KE za optuženog.</span>
</p>
<p class="p3"></p>
<p class="p3">
<span>		Nakon provedenog dokaznog postupka i ocjene izvedenih dokaza  a  pri tom cijeneći  odbranu optuženog ovaj sud je utvrdio  činjenično stanje  bliže opisano  izrekom ove presude. </span>
</p>
<p class="p3">
<span>										</span>
</p>
<p class="p3">
<span>		Naime,  javna optužba  stavlja na teret optuženom D. da je izvršio  krivično djelo  neovlašćeno organizovanje  igara na sreću iz čl.407 st.1 Krivičnog zakonika  tako što je  dana 05.05.2011.godine  u salonu za zabavu W. u P.  suprotno čl.12 Zakona  o  igrama na sreću (Sl.list  RCG br.52/04)  bez odobrenje nadležnog organa priredjivao igre na sreću  na način što je bez sačinjavanja ugovora o koncesiji  za  priredjivanje posebnih igara  na sreću  na automatima  priključio na električnu  mrežu  dva od  deset automata za igre na sreću  i u momentu kontrole  jedno lice je igralo na tim automatima.  Optuženi  D. ne  priznaje izvršenje  krivičnog  djela ni krivicu navodeći da je  početkom maja  2011.godine  u Salon za zabavu " W." koji se nalazio u P.unio 10 automata za priređivanje igara na sreću, da je imao namjeru da  organizuje  igre na sreću na automatima  i da je  salon  bio u pripremi  te da su radnici radili instalaciju automata  a u toku je bio  i postupak  za pribavljanje   potrebne  dokumentacije. Dana 05.05.2011.godine  u salon je došla inspekcija U.na sreću  i tada  su  na električnu mrežu bila priključena  samo dva automata  a na jednom od njih je igrao  jedan dečko  koji je slučajno naišao  i  kome je  on rekao  da igra  da vide  da li  je  aparat ispravan  pošto je bio  u fazi priključivanja.  B. B.  je tog dana   došla da počisti  salon pošto je  salon u pripremi.   </span>
</p>
<p class="p3"></p>
<p class="p3">
<span>		Svjedoci  V. R. i G. Z., inspektori U.CG su izjavili da su dana 05.05.2011.godine  oko 16,00 časova bili u kontroli Salona za zabavu "W." u P. i tom prilikom utvrdili da ista  priredjuje posebne  igre na sreću  na deset   automata  bez odobrenja nadležnog organa  i bez ugovora  o koncesiji  za  priredjivanje  igara  na automatima.  Ovi svjedoci su dalje kazali  da su u momentu kontrole  dva automata  bila priključena na električnu mrežu i spremna za igru a na jednom od njih je igralo jedno lice  a prisutni radnik B. B.  kazala da je  do  momenta kontrole bila uplata od 1,50  eura. Svjedoci   su kazali i to da optuženi    nema zaključen ugovor o koncesiji za priredjivanje  posebnih igara  na sreću  na automatima  već  ima potvrdu o registraciji  kojom je registrovan  za  priredjivanje  zabavnih igara.  D. nije bio prisutan u salonu u momentu   kad su  došli u kontrolu  ali ga je naknadno  pozvala radnica. Sačinili su zapisnik ali nijesu zapisnički konstatovali koje marke su aparati  ali se radi  o starim aparatima  starim čak preko dvadesetak godina.  </span>
</p>
<p class="p3">
<span> </span>
</p>
<p class="p3">
<span>		Sud je cijenio iskaze svjedoka V. i G. i njihove iskaze u cjelosti prihvatio kao objektivne i istinite te da su ova dva svjedoka izjavila samo ono što im je poznato u okviru vršenja svojih redovnih radnih zadataka - inspektora U.. Iskazi ova dva svjedoka nijesu u suprotnosti ni sa navodima odbrane optuženog D. a naime  da nije zaključio ugovor o koncesiji  za priredjivanje igara na sreću,  da su u momentu kontrole dava  aparata  bila priključena a za jednim  jedan dečko  igrao igre.</span>
</p>
<p class="p3"></p>
<p class="p3">
<span>		Svjedok B. B. je posvjedočila da je   početkom maja mjeseca 2011.godine  dolazila na razgovor kod  optuženog  koji joj je rekao da će da otvori salon zabave - da organizuje igre na sreću na automatima  i sa  njim se dogovarala da  radi u tom salonu. D. joj je tada kazao da je radnja u pripremi  i da je potrebno da pribavi odredjenu dokumentaciju. Dalje je kazala  da je dana 05.05.2011.godine  po pozivu   optuženog došla u salon W.  sa namjerom  da se upozna sa radom na automatima  obzirom da je ranije radila u trgovini  i tada je u salonu bilo deset automata.  Jedan dečko je naišao  i rekao joj da poznaje optuženog i sjeo za jedan automat i igrao  i  ona od njega nije tražila novac  ali joj je taj dečko ostavio 1,50 eura.  Tog dana je  došla inspekcija i zatvorila salon. D. A.  nije bio prisutan  u momentu kad je taj dečko  došao i igrao na anapratu. </span>
</p>
<p class="p3"></p>
<p class="p3">
<span>		 Sud je  cijenio iskaz svjedokinje B. B.  i stekao ubjedjenje da ova svjedokinja  nije bila  u potpunosti iskrena  i  istinita  u svom kazivanju. Naime,  svjedokinja  navodi da je  toga dana  došla da se upozna sa radom na aparatima  te da  dok je bila u salonu naišao dečko  koji joj je kazao da poznaje optuženog  i  koji je sjeo  za automat i igrao  a onda  platio  1,50 eura  i ako mu ona nije tražila taj novac. Ovi navodi svjedokinje B.  po mišljenju suda  su smišljeni  kako bi svjedokinja  olakšala položaj  optuženog  pred sudom. Zato ove navode sud nije mogao prihvatiti.  U ostalom dijelu  iskaz svjedoka B. B.  a naime  da optuženi nije bio prisutan  tada u lokalu  sud je prihvatio kao istinit  a i  ta činjenica je utvrdjena  iskazima svjedoka V. i G.. </span>
</p>
<p class="p3"></p>
<p class="p3">
<span>		Sud je cijenio navode optuženog D. da je  lokal bio u pripremi,  da je  radnica B. došla da počisti lokal, da su aparati priključivani i  da je  dečku koji je slučajno naišao  optuženi rekao  da sjede za aparat i igra  kako bi vidjeli  da  li je aparat ispravan  ali  ove navode   optuženog  sud nije mogao prihvatiti.  Ovo iz razloga  što  svjedokinja B.  je izjavila  da je došla  da se upozna  sa radom  aparata  a ne da počisti salon  kao i sa razloga  što je ova svjedokinja  izjavila  da u momentu kad je došao dečko  i rekao da poznaje   optuženog i sjeo   da igra za aparat  optuženi nije bio prisutan  pa dakle  nije ni mogao reći  tom dečku  da  igra za aparatom  kako bi  utvrdili  ispravnost  aparata.  Da je  tako  kao što optuženi  prikazuje a naime  da je on lično tom dečku  rekao  da sjede i igra kako bi provjerili ispravnost aparata   onda  taj navodni dečko  nebi platio   1,50 eura  za igranje na aparatima.  Iz ovih razloga  sud je  ovakvu odbranu  optuženog D.   cijenio  kao smišljenu  u cilju  izbjegavanja  krivične  odgovornosti  za počinjeno krivično djelo koje mu je stavljeno na teret i iz tih razloga odbranu optuženog  nije mogao prihvatiti. </span>
</p>
<p class="p3"></p>
<p class="p3">
<span>		Dakle iskazima svjedoka V., G., i B. kao i ostalim izvedenim dokazima u postupku  na nesumnjiv način je utvrdjeno da  optuženi D.  nije imao  zaključen ugovor o koncesiji za priredjivanje  igara na sreću sa  U.kao ovlaštenim organom za zaključivanje  takvog ugovora. Dalje je utvrđeno da uprkos činjenici da nije imao zaključen ugovor o koncesiji za priredjivanje igara na sreću  optuženi D.  je u ovom svom salonu  W. u P. imao 10 instaliranih automata za igre na sreću te da je radnica salona  B.  dana 05.05.2011.godine imala  pazar od ovih automata u iznosu od 1,50 eura  kao i da je  istog dana  u momentu kontrole  od strane  inspektora Uprave za  igre na sreću  jedno lice zatečeno  da igre za automatom a da su dva automata   dva od deset  automata   bili instalirani za igru. Dakle,  optuženi D. A. nije imao odobrenje nadležnog organa da u svom Salonu priređuje igre na sreću  na aparatima i iako je optuženi znao da nema odobrenje nadležnog Organa da u svom Salonu priređuje igre na sreću  na aparatima  jer ga je kontrola  inspektora Uprave za igre na sreću  u toku  aprila  mjeseca 2010.godine  upozorila  da  mora pribaviti  odobrenje  Uprave za igre na sreću i zatvorila mu salon  ipak je u Salonu instalirao 10 automata za igre na sreću i suprotno čl.12 Zakona  o igrama na sreću ( Sl.list RCG br.52/04) priređivao igre na sreću pa je dakle optuženi D. postupao sa direktnim umišljajem  i u ovim radnjama optuženog  stiču se svi bitni elementi  bića krivičnog djela  neovlašćeno organizovanje igara na sreću iz čl.407 st.1 Krivičnog zakonika pa ga je sud kao umišljajnog učinioca oglasio krivim i osudio po zakonu. </span>
</p>
<p class="p3">
<span>			</span>
</p>
<p class="p3">
<span>		U okviru opšte svrhe krivičnih sankcija  sud je cijenio sve okolnosti  koje utiču kako  na vrstu  tako i na visinu kazne. Optuženi je  otac jednog djeteta. Nezaposlen  je. Ove činjenice su uzete kao olakšavajuće okolnosti  na strani optuženog. Optuženi je osudjivan do sada dva puta,  jedanput 1985.godine  a u toku 2010.godine za  krivično djelo  neovlašćeno organizovanje igara na sreću  iz čl.407 st.1 Krivičnog zakonika dakle  za isto krivično djelo što se utvrđuje iz izvoda iz KE i što mu je uzeto kao otežavajuća okolnost.  Obzirom na sve ove činjenice sud je mišljenja  da  u konkretnom slučaju  a radi krivično pravne zaštite prema ovom optuženom  jedina adekvatna krivična sankcija je  kazna zatvora  obzirom  da je u toku jedne godine  dana  izvršio  dva ista krivična djela pa je  sud  optuženom D. A. izrekao kaznu zatvora  u trajanju od  30 dana smatrajući da je  kazna zatvora u ovom trajanju  adekvatna  krivična sankcija za izvršeno krivično djelo kojom će se postići  svrha kažnjavanja  i dovoljno  uticati na optuženog  da više ne vrši krivična djela.</span>
</p>
<p class="p3">
<span> </span>
</p>
<p class="p3">
<span>	 	 Odluka suda  da optuženi  plati na ime paušala   iznos od  27,50 eura  koji iznos je odmjeren obzirom na dužinu trajanja  i složenost krivičnog postupka  te imovno stanje optuženog  zasniva se na čl.226 i 229  ZKP-a .</span>
</p>
<p class="p3"></p>
<p class="p3">
<span>		Shodno čl.407 st.4 Krivičnog zakonika od optuženog D. A. oduzeto je 10 automata za igre na sreću.</span>
</p>
<p class="p3"></p>
<p class="p3">
<span>		 Imovinsko pravnog zahtjeva  nije bilo.</span>
</p>
<p class="p3"></p>
<p class="p3">
<span>		</span><span class="s1">OSNOVNI SUD U PLJEVLJIMA, dana  18.10.2011.godine.</span>
</p>
<p class="p3"></p>
<p class="p3">
<span>Zapisničar, 						                 S u d i j a,</span>
</p>
<p class="p3">
<span>Zora Leković							Ljiljana  Popović</span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:</span>
</p>
<p class="p3">
<span>		  Protiv ove presude  dozvoljena je žalba u roku od 8.dana po prijemu</span>
</p>
<p class="p3">
<span>		iste  Višem sudu B. Polje, a preko ovog suda. </span>
</p>
<p class="p3"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja </span>
</p>
<p class="p1">
<span class="s1">1 x Optuženom</span>
</p>
<p class="p1">
<span class="s1">1 x Braniocu optuženog</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:center;">
<span class="span1"></span>
</li>
<li style="text-align:right">
<span class="span1">                          K br. 11/17</span>
</li>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<p>&nbsp;</p>
<li>
<span class="span1">VIŠI SUD U P., kao prvostepeni krivični, u vijeću sastavljenom od sudije Vesne Moštrokol, kao predsjednika vijeća i sudija Radonje Radonjića i Ognjane Boljević, kao članova vijeća, uz učešće Anke Raković, kao zapisničara, u krivičnom predmetu protiv optuženih J. B. iz Podgorice, M. N. iz G. i LJ. A. iz P., koje brane R. M., advokat iz P., zbog krivičnog djela ubistvo u pokušaju iz čl. 143 u vezi čl. 20 u vezi čl. 23  Krivičnog zakonika Crne Gore, po optužnici Višeg državnog tužilaštva u P. Kt.br.127/16 od 31.01.2017.godine, koju je na glavnom pretresu zastupala Tatjana Begović, Državni tužilac VDT-a u P., nakon održanog usmenog, glavnog i javnog pretresa, započetog 22.03.2017.godine i završenog 13.06.2018.godine, u prisustvu zastupnika optužbe, optuženih i njihovog branioca, nakon tajnog vijećanja i glasanja, donio je 21.06.2018.godine i istog dana javno objavio</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<p>&nbsp;</p>
<p>
<span class="span2">Optuženi:</span>
</p>
<p>&nbsp;</p>
<p>
<span class="span2">1.J. B., JMBG ....., od oca M. i majke D., rodjene B., rodjen .... godine u C., sa prebivalištem u P., naselje Z., ul. ...., državljanin Crne Gore, nezaposlen, neoženjen, bez djece, završio srednju trgovinsku školu, po zanimanju tehničar usluživanja, dobrog imovnog stanja, neosudjivan</span>
</p>
<p>&nbsp;</p>
<p>
<span class="span2">2. M. N., JMBG ...., od oca R. i majke M., rodjene M., rodjen ..... godine u P., sa prebivalištem u G. – G. b.b, državljanin Crne Gore, nezaposlen, neoženjen, bez djece, završio srednju tgovinsku školu, po zanimanju konobar, srednjeg imovnog stanja, neosudjivan</span>
</p>
<p>&nbsp;</p>
<p>
<span class="span2">3.LJ. A., JMBG ......, od oca E. i majke S., rodjene B., rodjen ..... godine u P., sa prebivalištem u P., ul. .... br. ...., državljanin Crne Gore, nezaposlen, neoženjen, bez djece, vandredni učenik IV razreda srednje škole, završio osnovnu školu, srednjeg imovnog stanja, osudjivan presudom Višeg suda u P. Kv.br.405/16 od 20.07.2016. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ-a CG na kaznu zatvora u trajanju od 7 mjeseci</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K R I V I  S U</span>
</p>
<p>&nbsp;</p>
<p>
<span class="span2">Zato što su:</span>
</p>
<p>&nbsp;</p>
<p>
<span class="span2">Dana ........ godine, u ulici ......, u P., zajedno sa umišljajem pokušali da liše života oštećenog Đ. S., iako su bili svjesni zabranjenosti svojih radnji, pa su to i htjeli, na način što su navedenog dana, oko 00,00 časova, u S., kada su ugledali oštećenog Đ. S., koji se kretao iz pravca G. G., izašli iz putničkog motornog vozila marke „....“, tamne boje, nepoznatih reg.oznaka, i to optuženi J. i M. sa noževima u rukama, a zatim trčećim korakom sva trojica krenuli za oštećenim, koji se kada ih je ugledao dao u bjekstvo, sustigli istog  i fizički nasrnuli na njega, udarajući ga sva trojica rukama u kojima su držali kamenje, u predjelu glave, dok je oštećeni držao podignute ruke da bi zaštitio glavu, nanoseći mu tom prilikom tešku tjelesnu povredu u vidu nagnječenja u desnom jagodičnom predjelu praćeno prelomom nosnih kostiju sa pomjeranjem koštanih ulomaka, kao i razderinu u predjelu granice lijevog sljepoočnog, tjemenog i potiljačnog dijela, višestruka nagnječenja u kosmatom dijelu glave, najizraženije u čeonom i lijevom sljepoočnom predjelu i višestruke razderine sluznice usne duplje, a potom ga napali noževima, tako što je optuženi J.B., sa nožem koji je držao u ruci, zamahnu u pravcu glave oštećenog  i zadao mu udarac u predjelu nadlana desne ruke, koju je oštećeni podigao da zaštiti glavu, kojom prilikom je oštećeni zadobio tešku tjelesnu povredu u vidu sjekotine desnog nadlana praćene presijecanjem tetive opružače 5 prsta, a optuženi M. N. zadao udarac nožem u predjelu natkoljenice lijeve noge, kojom prilikom je oštećeni zadobio laku tjelesnu povredu u vidu ubodine u predjelu zadnje strane lijeve butine, od kojeg udarca je oštećeni pao, a optuženi pobjegli sa lica mjesta</span>
</p>
<p>&nbsp;</p>
<p>
<span class="span2">-čime su optuženi kao saizvršioci izvršili krivično djelo ubistvo u pokušaju iz čl. 143 u vezi čl. 20 u vezi čl. 23 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa ih sud primjenom citiranih zakonskih odredbi, te odredbi čl.4, 5, 13, 14, 15, 32, 36, 42, 45 i 46 Krivičnog zakonika Crne Gore, te odredbi čl. 226, 229, 239 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na kazne zatvora u trajanju od po 2 (dvije) godine.</span>
</p>
<p>&nbsp;</p>
<p>
<span class="span2">OBAVEZUJU SE optuženi da na ime troškova krivičnog postupka, Budžetu CG, solidarno uplate iznos od 126,50€ (stodvadesetšest eura i pedeset centi), a na ime paušala iznose od po 200 € (dvjesta eura), sve u roku od 15 dan apo pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Oštećeni Đ. S. upućuje se na parnični postupak da u istom ostvari svoj imovinsko – pravni zahtjev.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Optužnicom VDT-a P. Kt.br.127/16 od 31.01.2017. godine, koja je činjenično izmijenjena u završnoj riječi, optuženima J. B., M. N. i Lj. A. stavljeno je na teret izvršenje krivičnog djela ubistvo u pokušaju iz čl. 143 u vezi čl. 20 u vezi čl. 23 Krivičnog zakonika Crne Gore (KZ CG), pri kojoj optužnici je njen zastupnik ostao do kraja glavnog pretresa, predlažući sudu da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span2">Optuženi J. B. je izjavio da ne poznaje oštećenog Đ. S., a prvi put ga je vidio kritične večeri, kada je bio u društvu sa svojom djevojkom A. M. prolazeći kroz „S. k.“, kada ga je presreo jedan momak, za koga je kasnije shvatio da je oštećeni, i koji je bio u društvu sa još desetak momaka, da je stao ispred njega i rekao mu da ga je navodno zvao putem telefona i vrijedjao, da je on oštećenom odgovorio da ga ne poznaje i da ga nije zvao putem telefona i vrijedjao, kada ga je oštećeni povukao za ruku, dok su ostali stajali i sve to posmatrali. Odbio je da podje sa oštećenim i rekao mu da nema nikakve veze sa njim, dok su ostali govorili da se izvini oštećenom, a neki su im rekli i da se pobiju, što je on odbio da uradi, nakon čega su on i oštećeni jedan drugome pružili ruku i tako se sve to završilo, da su se ovi momci razišli, a on je sa curom otišao u lokal „....“, gdje je bio do ponoći, a zatim pozvao taksi i djevojku ispratio do kuće, a zatim se istim taksijem odvezao do svoje kuće. Objasnio je da nikoga od pomenutih momaka nije poznavao i ne poznaje ni jednog momka po nadimku B. Optuženi A.Lj. mu je komšija i sa njim se druži, a sa optuženim M. N. je učio u trgovinskoj školi i druži se i sa njim, da njih trojica zajedno izlaze s vremena na vrijeme, jer su im djevojke drugarice. Dalje je naveo da je dešnjak i da tokom 2016. godine nije imao auto i nema položen vozački ispit, niti bilo ko u njegovoj porodici posjeduje auto. </span>
</p>
<p>&nbsp;</p>
<p>
<span class="span2">Optuženi M. N.  je naveo da poznaje optužene J. B. i Lj. A. i da se druži sa njima a da je za oštećenog čuo u policiji, kada su ih zvali da daju izjavu i tamo je saznao da je oštećeni napadnut. Sjeća se da mu je nakon saslušanja, J. rekao da je negdje ranije imao konflikt sa tim Đ., ali da su oni isti riješili, mada mu ništa bliže nije rekao o tom konfliktu. Kada je davao izjavu u policiji, rekli su mu kada se desio taj dogadjaj sa Đ., ali se ne sjeća koji je to dan bio, pa se samim tim ne može sjetiti gdje je on tada bio. U kritičnom periodu je bio u vezi sa djevojkom koja se zove T., a J. je bio u vezi sa A., dok Lj. nije imao djevojku. Dalje je naveo da se njegova djevojka i djevojka optuženog J. nijesu poznavale, a da je tokom 2016. godine imao vozilo „.....“ budvanskih reg. oznaka, dok je njegov otac imao vozilo „....“ tamnozelene boje podgoričkih reg.oznaka, da je dešnjak i da na „facebooku“ ima „stranicu“, ali da ista nije aktivna zadnje dvije godine, ali da profil i dalje stoji na internetu, u smislu da se na njemu nalazi njegova slika, iako preko tog profila ne preduzima nikakve radnje. </span>
</p>
<p>&nbsp;</p>
<p>
<span class="span2">Optuženi LJ. A. je izjavio da nisu tačni navodi optužnice i da ne poznaje oštećenog, a za dogadjaj je saznao početkom septembra .....godine, par dana nego što je stupio na izdržavanje kazne ......godine, kada je pozvan od strane policije da da izjavu povodom tog dogadjaja. Oštećenog Đ. S. ne poznaje, a kada je davao izjavu u policiji tamo su bili optuženi J. B. i M. N. i od B. je saznao da ovaj poznaje tog Đ.S. i da je sa njim imao nekakav nesporazum i nesuglasice, da su se sreli negdje u „....“ ili negdje u gradu, ali da su te nesuglasice riješili i jedan drugome pružili ruku. Koliko je njemu poznato, ni M. N. ne poznaje Đ. S., a sa N. i B. se druži svakodnevno. Dalje je naveo da on nema vozilo, iako ga je ranije imao, a radilo se o vozilu marke „....“, te da ni B. i N. nemaju svoje auto, a ni jedan od njih nikad nije vozio auto marke „....“ tamne boje, i da tetovažu koja mu se nalazi na vratu ima unazad četiri – pet godina (u odnosu na datum kada je davao izjavu pred VDT-om u P. 16.02.2017. godine). Dalje je objasnio da mu B. nije rekao kakve je to nesuglasice imao sa Đ., osim da su to riješili i da su se rukovali. Naveo je da je dešnjak i da ima tetovažu u predjelu desne strane vrata u obliku ruže, da u kritičnom periodu niko nije imao auto u njegovoj porodici, da su B. i N. imali djevojke, da se B. djevojka zvala A., a N. T., da on nije imao djevojku i da ne zna da li su se A. i T. poznavale i družile. </span>
</p>
<p>&nbsp;</p>
<p>
<span class="span2">Branilac optuženih u završnoj riječi je izjavio da dokazima provedenim na glavnom pretresu nije potvrdjen ni jedan navod iz činjeničnog opisa optužnice, koja se bazira na iskazu svjedoka – oštećenog, nasuprot kom iskazu optuženi u svojim odbranama negiraju izvršenje krivičnog djela, pa je u nedostaku drugih dokaza predložio sudu da donse presudu kojom se optuženi oslobadjaju od optužbe, koju završnu riječ su prihvatili i optuženi.</span>
</p>
<p>&nbsp;</p>
<p>
<span class="span2">U dokaznom postupku sud je proveo sledeće dokaze: saslušao svjedoka – oštećenog Đ.S., svjedoke V.A. i M.A.; pročitao zapisnik o uvidjaju Uprave policije CB P. Ku.br.653/16 od 28.09.2016. godine; izvršio uvid uskicu lica mjesta; izvršio uvid u fotodokumentaciju Uprave policije CB P. broj 59-28-244-890/1317 od 02.06.2016. godine; pročitao potvrdu o vraćanju privremeno oduzetih predmeta Uprave policije CB P. broj 653/16 od 10.06.2016. godine na ime Đ.S.; izvršio uvid u medicinsku dokumentaciju na ime oštećenog; pročitao nalaz i mišljenje vještaka sudske medicine dr. Nemanje Radojević od 05.09.2016. godine i saslušao vještaka na glavnom pretresu; na saglasan predlog stranaka pročitao izvještaj o trasološkom vještačenju broj 2813/16 od 09.08.2016. godine; pročitao izvode iz kaznene evidencije MInistarstva pravde CG na ime LJ. A. broj 04/2-741-9585/17, na ime M. N. broj 04/2-741-9586/17 i na ime J. B. broj 04/2-741-9587/17 od 10.03.2017. godine.</span>
</p>
<p>&nbsp;</p>
<p>
<span class="span2">Svjedok – oštećeni Đ. S. u izjavi datoj pred VDT-om P. na zapisniku Ktr.br.698/16 od 22.07.2016. godine, je izjavio da je kritične večeri oko 20 časova bio u kladionici, a nakon toga krenuo prema naselju G. G., gdje živi, da bi prolazeći pored kafane „.....“ primijetio optuženog J. B., koji ga je prije tri – četiri mjeseca zvao putem telefona i prijetio mu da će mu „jebat majku“, a da on nije znao zbog čega to J. radi, jer ga nije ni poznavao, da se tada nalazio u društvu, kada je jedan od momaka iz društva, čiji je nadimak B., koji je razgovarao sa ovim J., dao svoj telefon govoreći mu „evo ti ga ovaj mali“, kada mu je J. B., putem telefona, uputio riječi prijetnje. Naveo je da se sa ovim B., do kritične večeri nije srijetao, a kada ga je ugledao prolazeći pored kafane „.....“, B. je bio u društvu sa djevojkom, pa mu je prišao govoreći mu „šta je problem, dje si jebaču majki“, na šta mu je B. odgovorio „nisam ja, nisam, o čemu pričaš“, pa je B. objasnio da  zna da je on osoba koja mu je preko telefona govorila „da će mu jebati majku“, da je B. to u početku negirao, a zatim priznao pravdajući se da je tog dana bio nešto nervozan, da je B. pozvao da prošetaju i popričaju, govoreći da neće da se svadja sa njim, ali B. nije htio da se izdvoji, već mu je rekao da je sve to završeno, da je taj dan kada mu je prijetio bio nervozan, da ne želi nikakvu svadju, pa mu se čak i zahvalio što ga je „ispoštovao“, nakon čega su jedan drugome pružili ruku, a zatim se razišli. Objasnio je da je u putu sreo neke svoje drugove kojima je ispričao da je sreo J. B., momka koji mu je prije tri – četiri mjeseca prijetio, a nakon dva – tri sata, od susreta sa J., krenuo je u pravcu pekare „......“, koja se nalazi preko puta „....“ da kupi burek, da je bilo negdje blizu ponoći kada je došao do prve zgrade „.....“ gledaju iz pravca naselja G. G., kada je primijetio da se na ulici zaustavilo vozilo marke „.......“, tamno plave boje, sa .... reg.oznakama, iz kojeg vozila su izašla 3-4 momka, od kojih je odmah prepoznao J. B., jednog momka po imenu A. kojeg je poznavao iz vidjenja i koji na vratu ima tetovažu, a nakon predmetnog dogadjaja je saznao da se taj momak preziva Lj.. Vidio je i trećeg momka, za kojeg je nakon dogadjaja saznao kako se zove i preziva, a radilo se o N. M., koji živi u Z., da su ovi momci u rukama imali noževe, pa je odmah krenuo da trči i bježi iza zgrade, te da misli, ali nije siguran, da je neko ostao u vozilu, a da su pomenuta trojica momaka J., </span><span class="span2">A. i ovaj N., krenuli da trče za njim i na kraj zgrade ga sustigli, i kamenjem koje su držali u rukama, krenuli da ga udaraju po glavi, a jedan od njih, misli da je to N. M., uhvatio ga je „u grif“ i tada su ga više puta „krvnički“ udarili kamenjem po glavi, da je podizao ruke da zaštiti glavu i tako zadobijao udarce po rukama, da bi u jednom momentu J. B., koji je držao nož u ruci, zamahnuo u pravcu njegove glave, pa kako se on čitavo vrijeme rukama štitio od udaraca koje je zadobijao u predjelu glave, J. ga je nožem posjekao po desnoj ruci, nakon čega je vidio kako ovaj N., sa nožem u ruci, zamahuje u njegovom pravcu, i tada je osjetio ubod sa bočne strane lijeve noge. Objasnio je da je bio na nogama i sa podignutim rukama u visini glave, kako bi se štitio od udaraca, dok su ga ovi momci udarali kamenjem po glavi, ali je nakon ovog uboda u predjelu noge pao i sve mu je bilo mutno, tako da se nakon pada par minuta ničega ne sjeća, jedino zna da su se ovi momci, kada je pao, razbježali, a zatim se sjeća kako ga dva druga V. J. i V. B., vode preko ulice do kružnog toka i da su zaustavili neko vozilo da ga odvedu u hitnu pomoć. Objasnio je da se vozilo „....“ zaustavilo „na sred ulice“, i bilo je udaljeno od njega oko 5 – 6 metara, da su sva tri momka imala nož i da su trčala za njim, a da je jedno lice ostalo u vozilu, da je to mjesto bilo osvijetljeno, tako da je jasno mogao da vidi kako izgledaju ovi momci i kako drže noževe u rukama, a mjesto gdje su ga udarali bilo je slabo osvijetljeno, a od straha i šoka ne može da opiše kako su izgledali ti noževi, osim da je odmah pomislio da će ga napadnuti, pa je krenuo da bježi. Dok su ga kamenjem udarali po glavi i kada ga je J. posjekao po ruci, stajao je i bio na nogama, štiteći glavu rukama, a pao je nakon uboda u predjelu lijeve noge. </span>
</p>
<p>&nbsp;</p>
<p>
<span class="span2">U izjavi koju je svjedok – oštećeni dao pred VDT-om u P. na zapisniku Kti.br. 112/16 od 05.12.2016. godine, ponovio je izjavu koju je dao ranije dodajući da je nakon kritičnog dogadjaja čuo od svog društva, da se jedan momak iz Z. hvali kako ga je izboo nožem, pa kada je saznao ime tog momka, pogledao je njegovu sliku na „facebooku“ i prepoznao ga, i to je bio upravo M. N., koji je kritične večeri bio sa J.em i A.om, da je siguran da su J. i M. u rukama imali noževe, dok za optuženog Lj. A. a nije siguran da li je nešto držao u rukama, kada su njih trojica izašli iz vozila. Dok su ga kamenjem udarali po glavi, bio je u polusagnutom položaju, sa rukama na glavi kako bi se zaštitio, pa je udarce dobijao i po glavi i po rukama, da bi J. u jednom momentu sa nožem zamahnuo u pravcu njegove glave, i tada je osjetio bol u desnoj ruci i da ga je J. posjekao, kada mu ovaj N. dolazi nekako bočno, a prethodno ga je držao „u grif“, i sa nožem zamahuje u njegovom pravcu, kada je osjetio bol i toplinu sa bočne strane butine lijeve noge, ali nije siguran da li ga je N. uboo u trenutku dok ga je držao jednom rukom „u grif“ ili ga je bio pustio. Dodao je da su ga drugovi, nakon što su ova trojica pobjegli, našli na ulici, podigli ga i pomogli mu da dodje do hitne, te da su mu to kasnije ispričali. Vozilo „....“, iz kojeg su izašli optuženi, zaustavilo se na ulici gdje je osvjetljenje bilo dobro, tako da je mogao dobro da vidi kako iz vozila izlaze B., A. i onaj N., dok je ulica gdje su ga sustigli bila slabo osvijetljena. Kao oštećeni se pridružio krivičnom gonjenju i postavio imovinsko – pravni zahtjev za naknadu štete. </span>
</p>
<p>&nbsp;</p>
<p>
<span class="span2">Na glavnom pretresu je u bitnom ponovio izjavu je dao u prethodnom postupku s tim što je dodao da je od uboda u predjelu noge pao i izgubio svijest i da se slabo sjeća šta se dogadjalo, osim kroz maglu da su ga ubacili u džip neki momci i da je bio u bolnici, te da je poslije saznao da su to bili njegovi drugovi. Objašnjavajući razlike u kazivanju, koje se ogledaju u tome da je na zapisniku Ktr.br.698/16 izjavio da su sva trojica optuženih imali noževe u rukama, a na zapisniku Kti.br.112/16 da su J. i M. u </span><span class="span2">rukama imali noževe, a da za optuženog Lj. nije siguran, naveo je da kada je prvi put davao izjavu kod tužioca jeste rekao da je i optuženi Lj. imao nož u ruci, ali kako je tada bio u šoku, nije bio sto posto siguran kao za J.a i M.a, pa kada je drugi put saslušavan od strane tužioca koji mu je rekao da ako nije sto posto siguran o detaljima predmetnog dogadjaja, da se o tome ne izjašnjava, tada je tužiocu rekao da za optuženog Lj. nije sto posto siguran da je imao nešto u rukama. Dodao je da je kritične večeri na sebi imao crno-bijelu duksericu dugačkih rukava, bermude i patike, da se ne može sjetiti kada je primijetio tetovažu kod Lj. A.a, šta je ona predstavljala i u kojem predjelu vrata se nalazila, već je tek kasnije, kada je gledao A.ove slike na „facebooku“ vidio da on ima tetovažu u obliku ruže, da ne može da opiše kako je izgledalo kamenje sa kojim su ga optuženi udarali, te da je kroz maglu vidio ona svoja dva druga kako ga ubacaju u auto (J.a i B.), koji mu prilikom kasnijih posjeta u bolnici nisu govorili o tome da li su kritične večeri nešto vidjeli. Naveo je da se ne sjeća u šta su bili obučeni optuženi, a vozilo „pasat“ je bio tipa karavan iz 2000-2005 godine.</span>
</p>
<p>&nbsp;</p>
<p>
<span class="span2">Svjedok V. A. je izjavila da živi u ulici ...., a kritične večeri, malo poslije ponoći, čula je kroz otvorena balkonska vrata neku viku, zbog čega je izašla na terasu i vidjela da su gotovo sva svijetla sa te strane ...., bila upaljena, a čula je studente kako viču „Policija! Policija!“. Kada je pogledala preko balkona, na raskrsnici kod ..., vidjela je  parkirano vozilo marke „...“, tamnoplave boje, karavan, stariji tip vozila, koje je stajalo kod stuba ulične rasvjete, a čula je kako neko iz tog vozila stalno pritiska sirenu, nakon čega su vrlo brzo u auto ušla tri momka, koja su došla iz pravca parkinga lijeve strane zgrade, a zatim se vozilo uputilo u pravcu „.....“, odnosno kružnog toka, a prije nego što je vozilo krenulo, vidjela je da se jedno lice, prilikom ulaska u vozilo, okrenulo u pravcu lijeve strane njene zgrade i nekome doviknulo „Zapamtićeš ti dobro Z.“. Nakon što se ovo vozilo udaljilo, iz pravca lijeve strane njene zgrade, vidjela je dva momka kako vode i pomaže jednom momku koji je bio sav krvav, i kako idu u pravcu „....“, prema kružnom toku. Nije vidjela kako izgledaju ova lica, da bi nekoga mogla da prepozna, niti ih može opisati, a nije primijetila ni u šta su bili obučeni.</span>
</p>
<p>
<span class="span2"> </span>
</p>
<p>
<span class="span2">Svjedok M. A. je izjavila da je u kritičnom periodu bila u emotivnoj vezi sa optuženim J. B., a kritične večeri, oko 23 časa, sa B. je izašla u grad, da su pješke krenuli do „....“, gdje ih je u blizini kafane „.....“ zaustavio momak koji je bio u društvu sa desetak njih, da je kasnije saznala da se taj momak zove Đ. S., koji je tada povukao B. u stranu, na oko 5-6 metara od nje, da je ona krenula prema B., ali da su joj momci koji su bili u društvu sa Đ., rekli da ne prilazi, da su B. i Đ. nešto razgovarali, a jedino je čula kako  B. govori „Ne brate, ne brate, nisam to ja“, da tom prilikom izmedju njih nije bilo fizičkog kontakta, a pričali su normalnim tonom, da je opet krenula u pravcu njih dvojice i kada im je prišla vidjela je da se njih dvojica rukuju, nakon čega su se razišli, da je sa  B. nastavila da šeta i da je B. bio zbunjen zbog ovoga što se desilo, ali da o tome nijesu pričali, da su pješke došli do kafića „....“ ili kafića pored, u kojem su sjedjeli do zatvaranja, a nakon toga je B. taksijem ispratio kući, a zatim se sa istim vratio i otišao u pravcu svoje kuće, da su se nakon toga nekoliko  puta čuli telefonom, ali u razgovoru nisu pominjali ono što se desilo u „....“. Navela je da je preko B. upoznala njegove drugove M. N. i Lj. A.a i dva tri puta ona i B. su izlazili sa N. i njegovom djevojkom, da B., u kritičnom periodu, nije imao auto, da je N. djevojku T. poznavala iz vidjenja i da ne zna da li su N. i A. imali auto. </span>
</p>
<p>&nbsp;</p>
<p>
<span class="span2">Iz ZAPISNIKA O UVIDJAJU Uprave policije CB P. Ku.br.653/16 od 28.09.2016. godine, utvrdjeno je da je dana .... godine, oko 00,03 časa, u ulici .... u P., došlo do tuče koja je bila u toku, dok je Stanici policije za dežrustvo CB-a P. prijavljivan ovaj događaj od strane gradjana, a kojom prlikom je Đ. S. zadobio povrede od upotrebe noža, da je lice mjesta dio pomenute ulice koji vodi prema parking prostoru stambene zgrade lamela ...., naspram ulaza ..., gdje su pronadjeni tragovi krvi u vidu kapljica, dok se sa prednje strane pomenute lamele, prema UO „.....“ i ulici ...., protežu tragovi krvi u vidu kapljica, sa kojih je vatenim štapićem izuzet bris radi evenutalnog DNK vještačenja, a u Urgentnom bloku KC-a CG, od povrijedjenog Đ.S. izuzeta je njegova garderoba i to teksas bermude, dukserica, majica kratkih rukava i trik majica. </span>
</p>
<p>&nbsp;</p>
<p>
<span class="span2">Na SKICI LICA MJESTA grafički je prikazana ulica Studenska, stambena zgrada ..., ulaz broj ... i tragovi krvi koji su konstatovani uvidjajnom dokumentacijom, sa potrebnim mjerama u odnosu na fiksnu tačku.</span>
</p>
<p>&nbsp;</p>
<p>
<span class="span2">U FOTODOKUMENTACIJI Uprave policije CB P. broj 59-28-244-890/1317 od 02.06.2016. godine prikazan je širi i bliži izgled lica mjesta opisanog u uvidjajnoj dokumentaciji, mjesto gdje su zatečeni materijalni tragovi i izgled tih tragova. </span>
</p>
<p>&nbsp;</p>
<p>
<span class="span2">Iz POTVRDE O VRAĆANJU PRIVREMENO ODUZETIH PREDMETA Uprave policije CB P. broj 653/16 od 10.06.2016. godine na ime Đ.S., utvrdjeno je da je oštećenom vraćen mobilni telefon, SIM kartica i petike.</span>
</p>
<p>&nbsp;</p>
<p>
<span class="span2">Iz  MEDICINSKE DOKUMENTACIJE na ime oštećenog, NALAZA I MIŠLJENJA vještaka sudske medicine dr. NEMANJE RADOJEVIĆ od 05.09.2016. godine i njegovog IZJAŠNJENJA na glavnom pretresu, utvrdjeno je da je oštećeni, kritičnom prilikom, zadobio razderinu u predjelu granice lijevog sljepoočnog, tjemenog i potiljačnog predjela, koja je posljedica dejstva tupine mehaničke sile usljed jednokratnog direktnog dejstva aktivno zamahnutog mehaničkog oruđa – udarca, moguće kamenom koji je držan u ruci i u vrijeme nanošenja kvalfiikuje se kao laka tjelesna povreda; višestruka nagnječenja u kosmatom dijelu glave, najizraženije u čeonom i lijevom sljepoočnom predjelu koje su posljedica dejstva tupine mehaničke sile usljed višekratnog direktnog dejstva aktivno zamahnutog mehaničkog orudja – udarca, moguće kamena koji je držan u ruci i kvalifikuje se kao laka tjelesna povreda; nagnječenje u desnom jagodičnom predjelu, praćenom prelomom nosnih kostiju sa pomjeranjem koštanih ulomaka, a koje je posljedica dejstva mehaničke sile usljed najmanje jednokratnog direktnog dejstva aktivno zamahnutog mehaničkog orudja – udarca, moguće kamenom koji je držan u ruci i kvalifikuje se kao teška tjelesna povreda; višestruke razderine sluznice usne duplje, koje su posljedica dejstva tupine mehaničke sile višekratnog direktno dejstva, aktivno zamahnutog mehaničkog orudja – udarca, moguće pesnicama ili oblim kamenjem držanim u ruci, a kvalifikuju se kao lake tjelesne povrede; ubodina u predjelu zadnje strane lijeve butine, nastala usled jednokratnog direktnog dejstva vrha i oštrice aktivno zamahnutog mehaničkog oruđa, tipično noža, a kvalifikuje se kao laka tjelesna povreda; sjekotina desnog nadlana, praćena presijecanjem tetive opružača petog prsta, koja je nastala usljed jednokratnog direktnog dejstva oštrice aktivno zamahnutog mehaničkog orudja tipično noža i ima karakteristike tzv.“odbrambene povrede“, koje nastaju u okolnostima kada osoba izlaže ruke mehaničkom orudju, u cilju zaštite glave i trupa, a u vrijeme nanošenja se kvalifikuje kao teška tjelesna povreda, kako je to vještak objasnio na glavnom pretresu, jer je prilikom izrade nalaza i mišljenja došlo do </span><span class="span2">tehničke greške kada je napisano da se radi o „lakoj tjelesnoj povredi“, naprotiv ova povreda je teška zbog toga što je postojalo privremeno, ali znatno oštećenje funkcije važnog dijela tijela, desne šake. Imajući u vidu da su povrede opisane pod tačkom I a, b i d mišljenja, lake tjelesne povrede nastale dejstvom aktivno zamahnutog mehaničkog orudja – udarca, moguće kamenom koji je držan u ruci, intezitet sile koji je djelovao je bio srednje jak, dok je povreda opisana pod tač. I c mišljenja, imajući u vidu da se radi o teškoj tjelesnoj povredi, nastala intezitetom sile koji je bio jak. Kako u kosmatom dijelu glave oštećenog i u predjelu sluznice usne duplje postoji više nagnječenja, odnosno razderina, vještak nije mogao pouzdano opredijeliti tačan broj povreda na glavni oštećenog, osim da je sila djelovala najmanje 6 puta, a dvije povrede opisane na različitim djelovima tijela i koje su posljedica dejstva noža, nastale su dvokratnim djelovanjem tog mehaničkog orudja na tijelo oštećenog. </span>
</p>
<p>&nbsp;</p>
<p>
<span class="span2">Sud je u cjelosti prihvatio nalaz i mišljenje vještaka sudske medicine kao stručan, jasan i  objektivan, zasnovan na pravilima struke i nauke i neposrednoj analizi medicinske dokumentacije na ime oštećenog, na koji stranke i branilac nisu imali primjedbi.</span>
</p>
<p>&nbsp;</p>
<p>
<span class="span2">Iz IZVJEŠTAJA O TRASOLOŠKOM VJEŠTAČENJU broj 2813/16 od 09.08.2016. godine utvrdjeno je da na prednjoj i zadnjoj strani dukserice, majici kratkih rukava i trik majici Đ.S. nisu uočena mehanička oštećenja, a mehanička oštećenja nisu uočena ni na prednjoj strani bermuda oštećenog, dok je na zadnjoj strani uočeno jedno mehaničko oštećenje na lijevoj nogavici, u predjelu džepa, kao i tragovi tečnosti tamnobraon boje nalik na krv, koje oštećenje je nastalo usled prolaska tvrdog ioštrog predmeta sa sječivom, nalik na nož. </span>
</p>
<p>&nbsp;</p>
<p>
<span class="span2">Sud je u cjelosti prihvatio nalaz i mišljenje vještaka trasologa kao stručan, jasan i  objektivan, zasnovan na pravilima struke i nauke i neposrednoj analizi dokaznog materijala dostavljenog na vještačenje, na koji stranke i branilac nisu imali primjedbi.</span>
</p>
<p>&nbsp;</p>
<p>
<span class="span2">Iz IZVODA IZ KAZNENE EVIDENCIJE MInistarstva pravde CG na ime M. N. broj 04/2-741-9586/17 i na ime J. B. broj 04/2-741-9587/17 od 10.03.2017. godine, utvrdjeno je da nisu osudjivani.</span>
</p>
<p>&nbsp;</p>
<p>
<span class="span2">Iz IZVODA IZ KAZNENE EVIDENCIJE MInistarstva pravde CG na ime Lj. A.a broj 04/2-741-9585/17, utvrdjeno je da je isti osudjivan presudom Višeg suda u P. Kv.br.405/16 od 20.07.2016. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ-a CG na kaznu zatvora u trajanju od 7 mjeseci.</span>
</p>
<p>&nbsp;</p>
<p>
<span class="span2">Cijeneći navode optužbe, odbrane optuženih, provedene dokaze i utvrđeno činjenično stanje, sud nalazi da su optuženi izvršili krivično djelo koje im se stavlja na teret na način, u vrijeme i na mjestu, kako je to precizirano izrekom presude. </span>
</p>
<p>&nbsp;</p>
<p>
<span class="span2">Iz iskaza svjedoka – oštećenog Đ.S., koji je tokom postupka, u bitnom, na skoro identičan način opisivao okolnosti predmetnog dogadjaja, utvrdjeno je da mu je optuženi J., tri – četiri mjeseca prije predmetnog dogadjaja, putem telefona uputio riječi prijetnje „da će mu jebati majku“, a da je kritične večeri, kada se vraćao iz kladionice, prolazeći pored kafane „...“, primijetio optuženog J. B. u društvu sa jednom djevojkom, pa mu je prišao da ga pita zbog čega mu je ranije uputio riječi </span><span class="span2">prijetnje, što je optuženi J. u početku negirao, a zatim mu priznao, pravdajući se da je tog dana bio nervozan, nakon čega su jedan drugome pružili ruku i razišli se, a da se oštećeni, pomenute večeri, sreo sa optuženim J. B., koji je bio u društvu sa svojom djevojkom, ne negira ni optuženi J. B. koji navodi da je oštećenog sreo prolazeći kroz „......“, kada je bio u društvu sa svojom djevojkom E. i koji mu je rekao da ga je on navodno zvao putem telefona i vrijedjao, što je on negirao, te da su on i oštećeni, nakon razgovora, jedan drugome pružili ruku i da se tako sve završilo, a koje činjenice potvrdjuje i svjedok M. E. koja izjavljuje, da je kritične večeri, sa svojim momkom optuženim J. B., pješke krenula prema „....“, kada su u blizini kafane „....“ sreli momka, za kojeg je kasnije saznala da se zove Đ. S., koji je povukao J.a u stranu i sa kojim je nešto razgovarao, a u tom razgovoru B. je oštećenom govorio „ne brate, ne brate, nisam to ja“, ali tom prilikom izmedju njih dvojice nije bilo fizičkog kontatka, i pričali su normalnim tonom, a kada im je prišla vidjela je da se njih dvojica rukuju, nakon čega su se razišli. </span>
</p>
<p>&nbsp;</p>
<p>
<span class="span2">Nadalje, oštećeni navodi da je oko ponoći, iste večeri, krenuo u pravcu pekare „....“, koja se nalazi preko puta „...“, da kupi burek, kada je primijetio da se na ulici,  na oko 5 - 6 metara od njega, zaustavilo vozilo marke „....“ karavan tamnoplave boje, godina proizvodnje 2000-2005, iz kojeg vozila su izašla tri – četiri momka, a odmah je prepoznao optuženog J. B., jednog momka po imenu A., kojeg je znao iz vidjenja i koji momak je na vratu imao tetovažu, a za kojeg je kasnije saznao da se preziva Lj., dok trećeg momka nije poznavao, ali je nakon kritičnog dogadjaja čuo od svog društva da se jedan momak iz Z. hvali kako ga je izboo nožem i saznao ime tog momka, pa kada je pogledao njegovu sliku na „facebooku“, prepoznao ga je i to je upravo bio optuženi M. N., a da su to bila pomenuta lica mogao je dobro da vidi jer je mjesto gdje se ovo vozilo zaustavilo bilo dobro osvijetljeno, pri čemu su J. i M. imali noževe u rukama, dok za optuženog Lj.nije siguran, pa je krenuo da bježi, a misli da je neko ostao u vozilu, dok su optuženi krenuli da trče za njim i na kraju zgrade ga sustigli, a  zatim ga kamenjem koje su držali u rukama udarala u predjelu glave, za koje vrijeme je on podizao ruke kako bi zaštitio glavu i tako zadobijao i udarce po rukama, dok ga je optuženi M. uhvatio „u grif“, kada su ga više puta „krvnički“ udarali kamenjem po glavi, da bi u jednom momentu optuženi J., sa nožem zamahnuo u pravcu njegove glave i posjekao ga po desnoj ruci, dok se rukama štitio od njihovih udaraca, a nakon toga je vidio i kako optuženi M. sa nožem zamahuje u njegovom pravcu i osjetio ubod sa bočne strane lijeve noge, te da je nakon ovog uboda u predjelu noge pao i da mu je sve bilo mutno i slabo se čega sjeća, osim da su ga neki momci  ubacivali u auto da ga prebace do hitne pomoći, a za koje je kasnije saznao da su njegovi drugovi.</span>
</p>
<p>&nbsp;</p>
<p>
<span class="span2">Navodi iskaza svjedoka – oštećenog u većem dijelu, potvrdjuju se iskazom svjedoka V. A., koji svjedok živi u ulici ..., a  kritične večeri, malo poslije ponoći, čula je kroz otvorena balkonska vrata neku viku, a kada je izašla na terasu vidjela je da su sva svijetla sa te strane studenskog doma bila upaljena i da studenti pozivaju policiju, dok je na raskrsnici, u blizni studenskog doma, primijetila parkirano vozilo marke „....“ tamnoplave boje, karavan, a radilo se o starijem tipu vozila, koje je stajalo kod stuba ulične rasvjete, a čula je i kako neko iz tog vozila stalno pritiska sirenu, nakon čega su u to vozilo, vrlo brzo, ušla tri momka, koja su došla iz pravca parkinga sa lijeve strane zgrade, nakon čega se vozilo uputilo u pravcu „.....“ – kružnog toka, upravo onako kako je izjavio i svjedok – oštećeni, opisujući pomenuto auto na identičan način kao vozilo marke „....“ karavan, tamnoplave boje, proizvedeno 2000 – 2005. </span><span class="span2">godine, iz kojeg vozila su izašli optuženi, a čini mu se da je četvrti momak ostao u vozilu, koje je mogao dobro da vidi jer se vozilo parkiralo na mjestu koje je bilo dobro osvijetljeno, kako to navodi i svjedokinja V.. </span>
</p>
<p>&nbsp;</p>
<p>
<span class="span2">Dalje svjedok V. A. navodi da se jedno lice, prilikom ulaska u vozilo „....“, okrenulo u pravcu lijeve strane njene zgrade, odakle su ova lica i došla, i nekome doviknuo „zapamtićeš ti dobro Z.“, pa se nakon toga ovo vozilo udaljilo, kada je iz pomenutog pravca primijetila kako dva momka vode i pomažu jednom momku koji je bio sav krvav, pa se i u ovom dijelu potvrdjuje iskaz svjedoka – oštećenog kada navodi da je nakon uboda u predjelu noge pao i da mu je sve bilo mutno, a sjeća se da su ga neki momci ubacivali u auto, kako bi ga prebacili do hitne pomoći, za koje je kasnije saznao da su njegovi drugovi. </span>
</p>
<p>&nbsp;</p>
<p>
<span class="span2">Da se predmetni dogadjaj dogodio u P., u ulici ..., negdje oko ponoći, kako to opisuje svjedok – oštećeni i u jednom dijelu potvrdjuje svjedok V. A., proizlazi i iz zapisnika o uvidjaju Uprave policije CB P. Ku.br. 653/16, iz kojeg je utvrdjeno da je .... godine, oko 00,03 časa, Stanica policije za dežurstvo obaviještena od strane gradjana da je u ul. .... došlo do tuče koja je u toku, kojom prilikom je Đ. S. zadobio povrede, a samo mjesto dogadjaja nalazi se na dijelu pomenute ulice koji vodi prema parking prostoru stambenih zgrada, naspram ulaza ...., gdje su pronadjeni tragovi krvi u vidu kapljica, dok se sa prednje strane pomenutih stambenih zgrada, protežu tragovi krvi u vidu kapljica, a što je konstatovano na skici lica mjesta gdje je grafički prikazana ul. ..., stambena zgrada ... i ulaz broj ..., gdje su i zatečeni tragovi krvi koji su konstatovani uvidjajnom dokumentacijom, a izgled lica mjesta opisanog u uvidjajnoj dokumentaciji i skici lica mjesta, prikazan je u fotodokumentaciji Uprave policije CB P., kao i izgled zatečenih materijalnih tragova i mjesta gdje su isti konstatovani. </span>
</p>
<p>&nbsp;</p>
<p>
<span class="span2">Oštećeni je kritičnom prilikom, zadobio brojne tjelesne povrede od udaraca kamenom i uboda nožem, kako je to u svom iskazu detaljno opisao, a što proizilazi kako i iz izvještaja o trasološkom vještačenju broj 2813/16, u kojem je konstatovano da je na zadnjoj strani lijeve nogavice bermuda oštećenog uočeno jedno mehaničko oštećenje, sa tragovima tečnosti tamnobraon boje nalik na krv, koje je nastalo usled prolaska tvrdog i oštrog predmeta sa sječivom, nalik na nož, tako i iz medicinske dokumentacije na ime oštećenog i nalaza i mišljenja vještaka sudske medicine iz kojeg se utvrdjuje da je oštećeni zadobio: razderinu u predjelu granice lijevog sljepoočnog, tjemenog i potiljačnog predjela (laka tjelesna povreda), koje povrede su nastale kao posljedica jednokratnog direktnog dejstva aktivno zamahnutog mehaničkog orudja – udarca, a moguće i kamenom koji je držan u ruci; nagnječenje u desnom jagodičnom predjelu, praćeno prelomom nosnih kostiju (teška tjelesna povreda), koje povrede su nastale kao posljedica najmanje jednokratnog direktnog dejstva aktivno zamahnutog mehaničkog orudja – udarca, a moguće i kamenom koji je držan u ruci; višestruka nagnječenja u kosmatom dijelu glave i višestruke razderine sluznice usne duplje (lake tjelesne povrede), koje su nastale kao posljedica višestrukog direktnog dejstva aktivno zamahnutog mehaničkog orudja – udarca, moguće i kamenom držanim u ruci; ubodinu u predjelu zadnje strane lijeve butine (laka tjelesna povreda), i sjekotinu desnog nadlana praćenu presijecanjem tetive opružača petog prsta (teška tjelesna povreda), koje su nastale usljed jednokratnog direktnog dejstva vrha i oštrice aktivno zamahnutog mehničkog orudja, tipično noža, od kojih sjekotina ima karakteristike tzv. „odbrambene povrede“ i nastaje u okolnostima kada osoba izlaže ruke mehaničkom orudju, u cilju zaštite glave i trupa, </span><span class="span2">te da su razderine u sljepoočnom, tjemenom i potiljačnom predjelu, višestruka nagnječenja u kosmatom dijelu glave i višestruke razderine sluznice usne duplje, nastale intezitetom sile koji je bio srednje jak, dok je nagnječenje u desnom jagičnom predjelu i prelom nosnih kostiju nastao intezitetom sile koji je bio jak, upravo onako kako oštećeni i opisuje u svojoj izjavi, navodeći da su ga optuženi više puta „krvnički“ udarali kamenjem po glavi, za koje vrijeme je on podizao ruke u visini glave, kako bi je zaštitio, kada ga je, po desnoj ruci, posjekao optuženi J., nakon čega je optuženi M. nožem zamahnuo u njegovom pravcu kada je osjetio ubod sa bočne strane lijeve noge.</span>
</p>
<p>&nbsp;</p>
<p>
<span class="span2">Za sud nema sumnje da su optuženi J. B., M. N. i LJ. A., kritične večeri fizički napali oštećenog i nanijeli mu naprijed opisane tjelesne povrede, jer je oštećeni sa sigurnošću prepoznao optuženog J. B. kojeg je prethodno, iste večeri, sreo sa djevojkom, a zatim i optuženog LJ. A.a, kojeg je od ranije poznavao iz vidjenja, objašnjavajući da A. ima tetovažu na vratu, što je ovaj optuženi potvrdio navodeći da u predjelu vrata ima tetovažu u obliku ruže, te da trećeg momka nije poznavao, ali da je kasnije saznao da se taj momak hvali kako ga je izboo nožem i da se taj momak zove M. N., a prepoznao ga je kada je pogledao njegovu sliku na „facebooku“, što je optuženi M. potvrdio navodeći da ima nalog na „facebook“ i na istom svoju sliku, a navodi iskazi oštećenog „da se momak iz Z. hvalio da ga izboo“ proizilaze iz ličnih podataka ovog optuženog, a to su da je optuženi M. iz G., što znači iz Z., i to se na kraju potvrdjuje i iskazom svjedoka V. A. kada navodi da jedno od lica, ulazeći u auto „.....“, nekome doviknulo „Zapamtićeš ti dobro Z.“, a iz ličnih podataka koje je o sebi dao optuženi J. proizlazi da mu je prebivalište u naselju Z., ul. ....., a da je ova lica oštećeni mogao dobro da vidi, proizilazi iz njegove izjave, kao i iz izjave svjedoka V. A., da je mjesto gdje se zaustavilo vozilo „....“ bilo dobro osvijetljeno uličnom rasvjetom, odnosno da se ovo vozilo zaustavilo ispod stuba ulične rasvjete i od oštećenog bilo udaljeno 5 – 6 metara. Osim navedenog oštećeni nije imao objektivno ni jednog razloga da lažno tereti optužene, jer sa njima nikada nije imao svadju i sukob, osim sa optuženim J.em sa kojim se te iste večeri i izmirio, što ovaj optuženi potvrđuje, a poznavao ih je samo iz vidjenja, dok neke od njih nije ni poznavao (optuženi M. N.), a što potvrđuju i optuženi koji navode da oštećenog nijesu poznavali, te da optuženi M. i LJ. imaju samo saznanja da su J. i oštećeni, kritične večeri imali neki konflikt – nesporazum, i da su to riješili na miran način. </span>
</p>
<p>&nbsp;</p>
<p>
<span class="span2">Navodi svjedoka oštećenog u dijelu gdje je prvobitno izjavio da su optuženi u rukama imali noževe, a kasnije da je siguran da su noževe imali optuženi J.i M., a da nije siguran za optuženog Lj., nijesu mogli dovesti u sumnju iskaz oštećenog, jer je oštećeni, da je to htio, i dalje mogao tvrditi da je i optuženi LJ. imao nož, ali je na sugestiju tužioca, pred kojim je dao iskaz, da govori samo činjenice u koje je sto posto siguran, naveo da u pogledu ove činjenice takva sigurnost ne postoji, želeći na taj način da bude iskren u svemu i saopšti samo istinu.</span>
</p>
<p>&nbsp;</p>
<p>
<span class="span2">Dakle optuženi su dana ..... godine, u ul..... b.b. u P., oko ponoći, kada su ugledali oštećenog koji se kretao iz pravca D. G., izašli iz vozila marke „....“ tamne boje i to optuženi J. i M. sa noževima u rukama, a zatim sva trojica optuženih potrčala za oštećenim koji se dao u bjekstvo, a kada su ga sustigli, fizički su nasrnuli na njega, udarajući ga kamenjem u predjelu glave, dok se oštećeni štitio od udaraca podižući ruke u visini glave i tom prilikom mu nanijeli tešku tjelesnu povredu u vidu  nagnječenja u desnom jagodičnom predjelu praćeno prelomom nosnih kostiju sa </span><span class="span2">pomjeranjem koštanih ulomaka, kao i razderinu u predjelu granice lijevog sljepoočnog, tjemenog i potiljačnog dijela, višestruka nagnječenja u kosmatom dijelu glave, najizraženije u čeonom i lijevom sljepoočnom predjelu i višestruke razderine sluznice usne duplje, a potom ga napali noževima, tako što je optuženi J. B., sa nožem koji je držao u ruci, zamahnu u pravcu glave oštećenog  i zadao mu udarac u predjelu nadlana desne ruke, koju je oštećeni podigao da zaštiti glavu, kojom prilikom je oštećeni zadobio tešku tjelesnu povredu u vidu sjekotine desnog nadlana praćene presijecanjem tetive opružače 5 prsta, a optuženi M. N. zadao udarac nožem u predjelu natkoljenice lijeve noge, kojom prilikom je oštećeni zadobio laku tjelesnu povredu u vidu ubodine u predjelu zadnje strane lijeve butine, od kojeg udarca je oštećeni pao, a optuženi pobjegli sa mjesta dogadjaja. </span>
</p>
<p>&nbsp;</p>
<p>
<span class="span2">Postupajući na naprijed opisani način, optuženi su bili svjesni da udarajući kamenjem oštećenog u predjelu glave, a optuženi J. i M. i ubadajući ga noževima, istoga mogu lišiti života, a što se ogleda u činjenicama da su oštećenog kamenjem u predjelu glave udarili najmanje šest puta silom inteziteta koji je bio srednje jak i jak, a da je optuženi J., nožem zamahnuo u pravcu glave optuženog, ali mu je zadao udarac u predjelu nadlana desne ruke, jer je oštećeni bio podigao ruke kako bi zaštitio glavu, za koje vrijeme ga je optuženi M. uboo nožem u predjelu natkoljenice lijeve noge, ali su to i htjeli, postupajući u konkretnom slučaju sa direktnim umišljajem i kao saizvršioci, jer su optuženi, kada su ugledali oštećenog, izašli iz vozila i to optuženi J. i M. sa noževima u rukama, pri čemu su sva tri optužena u rukama imali i kamenje, a zatim potrčali za oštećenim, i kada su ga sustigli, fizički su nasrnuli na njega udarajući ga kamenjem u predjelu glave, pri čemu mu je optuženi J. zadao i udarac nožem u predjelu nadlana desne ruke, a optuženi M. u predjelu natkoljenice lijeve noge, iz čega proističe logičan zaključak da je kod optuženih postojao jedinstveni umišljaj da oštećenog liše života imajući u vidu broj preduzetih radnji, intezitet sile i sredstva koja su tom prilikom upotrijebili, a svaki od optuženih je ponaosob pristao na radnju izvršenja onog drugog u okviru radnji koje su preduzimali u cilju da liše života oštećenog, a samim tim i na posljedicu koja bi tom prilikom bila prouzrokovana, tako da u konkretnom slučaju ne bi bilo od značaja ko je od optuženih lišio života oštećenog, do koje posledice nije došlo jer je oštećeni, nakon zadnje povrede od noža u predjelu lijeve noge, izgubio svijest i pao, a optuženi pobjegli sa lica mjesta, te činjenici da je oštećeni odmah odvezen u Urgencni centar KC P. gdje mu je ukazana pomoć, pa se izostanak naprijed opisane posljedice ne može pripisati volji i htjenju optuženih, već navedenim okolnostima, zbog čega je djelo i ostalo u pokušaju i čime su se u radnjama optuženih, kao saizvršilaca, stekli svi bitni elementi bića krivičnog djela ubistvo u pokušaju iz čl. 143 u vezi čl. 20 i 23 KZ-a CG, za koje djelo ih je sud oglasio krivim.</span>
</p>
<p>&nbsp;</p>
<p>
<span class="span2">Optuženi J., M. i LJ. negiraju izvršenje krivičnog djela koje im se stavlja na teret, pa optuženi J. navodi da je kritične večeri, dok je bio u društvu sa svojom djevojkom, sreo oštećenog, koji ga je zaustavio i rekao mu da ga je navodno zvao putem telefona i vrijedjao, ali da on oštećenog nije poznavao i da ga nije zvao i vrijedjao, te da su na kraju jedan drugome pružili ruku i da se tako sve završilo, a on sa curom otišao u drugi lokal, u koji je bio do ponoći, nakon čega se odvezao kući, dok optuženi M. N. i LJ. A. navode da ne poznaju oštećenog i da su tek u policiji saznali da je oštećeni napadnut i da im je tada optuženi J. rekao da je negdje ranije imao konflikt – nesporazum sa Đ., ali da su isti riješili, te da su jedan drugome pružili ruku, a u tom pravcu svjedoči i M. A., koja navodi da je kritične večeri bila u društvu sa </span><span class="span2">optuženim J.em, kada ih je zaustavio jedan momak, za kojeg je kasnije saznala da je oštećeni, koji je pričao sa optuženim J.em normalnim tonom, da bi se na kraju njih dvojica rukovali, a ona otišla sa optuženim do kafića „....“, gdje su sjedjeli do njegovog zatvaranja.</span>
</p>
<p>&nbsp;</p>
<p>
<span class="span2">Imajući u vidu provedene dokaze i utvrdjeno činjenično stanje sud smatra da su odbrane optuženih usmjerene da bi optuženi izbjegli krivičnu odgovornost, imajući u vidu da su drugovi i da su sva trojica učestvovala u izvršenju predmetnog krivičnog djela, pa na ovaj način štite jedan drugog, a u tom pravcu i izjava svjedoka M. A., koja je kako u vrijeme kritičnog dogadjaja, tako i sada, djevojka optuženog J. B., pa je logično da će svjedočiti na način kako bi pomogla optuženom J.u, kao svom momku. </span>
</p>
<p>&nbsp;</p>
<p>
<span class="span2">Odlučujući o visini kazne koju će izreći optuženima, sud je cijenio sve okolnosti koje utiču da kazna bude manja ili veća, pa je kao olakšavajuće okolnosti na strani optuženih J. B. i M. N. cijenio njihov raniji život koji se ogleda u tome da su neosudjivani, njihove lične prilike, koje se ogledaju u tome da su optuženi J. i M., u vrijeme izvršenja krivičnog djela, bili mladja punoljetna lica, a da je optuženi LJ. A. imao 23 godine, da su nezaposleni, te da je krivično djelo ostalo u pokušaju, u kojem slučaju zakon predvidja da se učinilac može blaže kazniti,  pa je optuženima izrekao kazne zatvora u trajanju od po dvije godine, ispod granice propisane zakonom, jer smatra da su izrečene kazne u svemu srazmjerne težini izvršenog krivičnog djela i stepenu krivice optuženih i predstavlja onu mjeru koja je neophodno potrebna za postizanje svrhe kažnjavanja iz čl. 32 KZ-a CG, a u okviru opšte svrhe izricanja krivičnih sankcija iz čl. 4 KZ-a CG, odnosno da će sa istima uticati na optužene, ali i na druge, da ubuduće ne čine krivična djela. </span>
</p>
<p>&nbsp;</p>
<p>
<span class="span2">Sud je cijenio kao otežavajuću okolnost činjenicu da je optuženi LJ. A. ranije osudjivan, kako je to utvrdjeno iz izvoda iz kaznene evidencije, ali smatra da ista nije bila od odlučujućeg uticaja da sud ne primijeni institut ublažavanja kazne i kod ovog optuženog, jer se radi samo o jednoj osudi zbog krivičnog djela koje nije istovrsno i koje je izvršeno u istom periodu kad i predmetno krivično djelo. </span>
</p>
<p>&nbsp;</p>
<p>
<span class="span2">Odluka o troškovima donijeta je shodno odredbi čl. 226 i 229 Zakonika o krivičnom postupku (ZKP-a), a isti se odnose na nagradu vještaku sudske medicine dr. Radojević Nemanji u iznosima od  71,50 € i  55 € (ukupno 126,50 €), koje su optuženi dužni solidarno uplatiti Budžetu CG, dok je paušal odredjen imajući u vidu složenost i dužinu trajanja postupka, kao i imovinske prilike optuženih, a sve u roku od 15 dana, po pravosažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Oštećeni Đ.S. je upućen na parnični postupak, da u istom u cjelini ostvari svoj imovinsko – pravni zahtjev, jer činjenice utvrdjene u krivičnom postupku nisu pružale pouzdan osnov ni za potpuno ni za djelimično presudjenje, a njihovo utvrdjivanje bi vodilo znatnom odugovlačenju postupka, a shodno odredbi čl. 239 ZKP-a.</span>
</p>
<p>&nbsp;</p>
<p>
<span class="span2">Na osnovu izloženog, a shodno odredbi čl. 374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">VIŠI SUD U P.</span>
</p>
<p style="text-align:center;">
<span class="span2">Dana, 21.06.2018. godine</span>
</p>
<p>&nbsp;</p>
<p>&nbsp;</p>
<p style="text-align:right">
<span class="span2">PREDSJEDNIK VIJEĆA – SUDIJA </span>
</p>
<p style="text-align:right">
<span class="span2">Vesna Moštrokol, s.r.</span>
</p>
<p>&nbsp;</p>
<p>
<span class="span2">PRAVNA POUKA:</span>
</p>
<p>&nbsp;</p>
<p>
<span class="span2">Protiv ove presude dozvoljena je žalba </span>
</p>
<p>
<span class="span2">Apelacionom sudu Crne Gore u roku od</span>
</p>
<p>
<span class="span2">15 dana od dana prijema pismenog otpra-</span>
</p>
<p>
<span class="span2">vka iste, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span2">Tačnost otpravka ovjerava namještenik suda</span>
</p>
<p>
<span class="span2">Anka Raković</span>
</p>
<p>&nbsp;</p>
</div>
</div>


</body>